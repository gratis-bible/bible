<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='CzeCEP' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeCEP'>
        <title>Czech Ekumenicky Cesky preklad</title>
        <contributor>Sword Project</contributor>
        <creator>Pan Tau</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-23</date>
        <description>Czech Ekumenicky Cesky preklad: Bible Pismo svate Stareho i Noveho Zakona podle ekumenickeho vydani z r. 1985 (c) Ekumenicka\par rada cirkvi v CR.</description>
        <publisher>graphic artist</publisher>
        <type type='OSIS'>Bible</type>
        <identifier type='OSIS'>CzeCEP</identifier>
        <source>http://www.crosswire.org/sword/servlet/SwordMod.Verify?modName=CzeCEP</source>
        <language type='IETF'>cs</language>
        <relation/>
        <coverage>provide the bible to the world</coverage>
        <rights>Copyrighted</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Zech'>
      <chapter osisID='Zech.1'>
        <verse osisID='Zech.1.1'>Osmého měsíce druhého roku vlády Dareiovy stalo se slovo Hospodinovo k proroku Zacharjášovi, synu Berekjáše, syna Idova:</verse>
        <verse osisID='Zech.1.2'>"Hospodin se hrozně rozlítil na vaše otce.</verse>
        <verse osisID='Zech.1.3'>Řekni jim tedy: Toto praví Hospodin zástupů: Obraťte se ke mně, je výrok Hospodina zástupů, a já se obrátím k vám, praví Hospodin zástupů.</verse>
        <verse osisID='Zech.1.4'>Nebuďte jako vaši otcové, k nimž volávali dřívější proroci: »Toto praví Hospodin zástupů: Obraťte se přece od svých zlých cest a od svých zlých skutků!« Ale neposlechli, pozornost tomu nevěnovali, je výrok Hospodinův.</verse>
        <verse osisID='Zech.1.5'>Vaši otcové - kde jsou? A proroci - mohli žít věčně?</verse>
        <verse osisID='Zech.1.6'>Avšak moje slova a nařízení, která jsem přikázal svým služebníkům prorokům, nezasáhla snad vaše otce? I obrátili se a přiznali: »Jak si Hospodin zástupů předsevzal, že s námi naloží podle našich cest a podle našich skutků, tak s námi naložil.«"</verse>
        <verse osisID='Zech.1.7'>Dvacátého čtvrtého dne jedenáctého měsíce, to je měsíce šebátu, druhého roku vlády Dareiovy, stalo se slovo Hospodinovo k proroku Zacharjášovi, synu Berekjáše, syna Idova.</verse>
        <verse osisID='Zech.1.8'>V noci jsem viděl, hle, muž sedí na ryzáku, stojí mezi myrtovím v hlubině a za ním koně ryzí, plaví a bílí.</verse>
        <verse osisID='Zech.1.9'>Zeptal jsem se ho: "Co to znamená, můj pane?" Boží posel, který se mnou mluvil, mi odvětil: "Já ti vysvětlím, co to znamená."</verse>
        <verse osisID='Zech.1.10'>A muž stojící mezi myrtovím pokračoval: "To jsou ti, které vyslal Hospodin, aby procházeli zemí."</verse>
        <verse osisID='Zech.1.11'>Oni pak oslovili Hospodinova posla stojícího mezi myrtovím: "Procházeli jsme zemí a celá země si poklidně bydlí."</verse>
        <verse osisID='Zech.1.12'>Nato Hospodinův posel zvolal: "Hospodine zástupů, jak dlouho se ještě nechceš slitovat nad Jeruzalémem a nad judskými městy, jimž dáváš pociťovat svůj hrozný hněv již po sedmdesát let?"</verse>
        <verse osisID='Zech.1.13'>Hospodin poslovi, který se mnou mluvil, odpověděl slovy dobrými, slovy útěšnými.</verse>
        <verse osisID='Zech.1.14'>Posel, který se mnou mluvil, mi nato řekl: "Provolej, že toto praví Hospodin zástupů: »Horlím pro Jeruzalém a Sijón velkou horlivostí,</verse>
        <verse osisID='Zech.1.15'>jsem hrozně rozlícen na sebejisté pronárody, které hned přiložily ruku k zlému, jakmile jsem se na svůj lid jen maličko rozlítil.«</verse>
        <verse osisID='Zech.1.16'>Proto praví Hospodin toto: »Obrátím se k Jeruzalému s hojným slitováním; bude v něm zbudován můj dům, je výrok Hospodina zástupů, a nad Jeruzalémem bude nataženo měřící pásmo.«</verse>
        <verse osisID='Zech.1.17'>Dále provolej, že toto praví Hospodin zástupů: »Má města budou znovu oplývat dobrem.« Hospodin znovu potěší Sijón a znovu si vyvolí Jeruzalém."</verse>
      </chapter>
      <chapter osisID='Zech.2'>
        <verse osisID='Zech.2.1'>Pak jsem se rozhlédl a vidím, hle, čtyři rohy.</verse>
        <verse osisID='Zech.2.2'>Zeptal jsem se posla, který se mnou mluvil: "Co to znamená?" Odvětil mi: "To jsou ty rohy, které rozmetaly Judu, to je Izraele, a Jeruzalém."</verse>
        <verse osisID='Zech.2.3'>I ukázal mi Hospodin čtyři kováře.</verse>
        <verse osisID='Zech.2.4'>Otázal jsem se: "Co se to chystají udělat?" Odvětil mi: "To jsou ty rohy, které rozmetaly Judu, takže žádný nebyl schopen pozvednout hlavu. Tu přišli tito kováři, aby jimi zalomcovali a srazili rohy pronárodům, které pozdvihly roh proti judské zemi a chtěly ji rozmetat."</verse>
        <verse osisID='Zech.2.5'>Opět jsem se rozhlédl a vidím, hle, muž s měřícím provazcem v ruce.</verse>
        <verse osisID='Zech.2.6'>Zeptal jsem se: "Kam jdeš?" Odpověděl mi: "Vyměřit Jeruzalém, abych viděl, jak bude široký a dlouhý."</verse>
        <verse osisID='Zech.2.7'>A hle, vychází posel, který se mnou mluvil. Jiný posel mu vyšel vstříc</verse>
        <verse osisID='Zech.2.8'>a oslovil ho: "Běž a promluv s tím mládencem. Řekni: Jeruzalém bude městem nehrazeným, tolik v něm bude lidí i dobytka.</verse>
        <verse osisID='Zech.2.9'>Já sám, je výrok Hospodinův, budu ohnivou hradbou kolem něho a slávou uprostřed něho.</verse>
        <verse osisID='Zech.2.10'>Běda, běda! Utečte ze severní země, je výrok Hospodinův. Rozprostřel jsem vás do čtyř nebeských větrů, je výrok Hospodinův.</verse>
        <verse osisID='Zech.2.11'>Běda! Zachraň se, Sijóne, ty poklidně si bydlící u babylónské dcery!</verse>
        <verse osisID='Zech.2.12'>Toto praví Hospodin zástupů, který mě poslal pro svoji slávu k pronárodům, které vás plenily: Kdo se vás dotkne, dotkne se zřítelnice mého oka.</verse>
        <verse osisID='Zech.2.13'>Hle, mávnu proti nim rukou a budou je plenit ti, kdo jim otročili. »I poznáte, že mě poslal Hospodin zástupů.« [ (Zechariah 2:14) Plesej a raduj se, sijónská dcero, neboť už přicházím a budu bydlet uprostřed tebe, je výrok Hospodinův. ] [ (Zechariah 2:15) V onen den se mnoho pronárodů přidruží k Hospodinu. Stanou se mým lidem a já budu bydlet uprostřed tebe. »I poznáš, že mě k tobě poslal Hospodin zástupů.« ] [ (Zechariah 2:16) Pak se Hospodin ujme Judy jako svého dědičného podílu ve svaté zemi a znovu vyvolí Jeruzalém. ] [ (Zechariah 2:17) Ztiš se před Hospodinem, veškeré tvorstvo, neboť se vypravil ze svého svatého příbytku." ]</verse>
      </chapter>
      <chapter osisID='Zech.3'>
        <verse osisID='Zech.3.1'>Potom mi ukázal velekněze Jóšuu, jak stojí před Hospodinovým poslem, a po pravici mu stál satan, aby proti němu vnesl žalobu.</verse>
        <verse osisID='Zech.3.2'>Hospodin však satanovi řekl: "Hospodin ti dává důtku, satane, důtku ti dává Hospodin, který si vyvolil Jeruzalém. Což to není oharek vyrvaný z ohně?"</verse>
        <verse osisID='Zech.3.3'>Jóšua totiž, jak stál před poslem, byl oblečen do špinavého šatu.</verse>
        <verse osisID='Zech.3.4'>A Hospodin se obrátil k těm, kteří tu před ním stáli: "Svlékněte z něho ten špinavý šat." Jemu pak řekl: "Pohleď, sňal jsem z tebe tvou nepravost a dal jsem tě obléci do slavnostního roucha.</verse>
        <verse osisID='Zech.3.5'>Řekl jsem: Vstavte mu na hlavu čistý turban." Tu mu vstavili na hlavu čistý turban a oblékli mu šat. Hospodinův posel stál při tom.</verse>
        <verse osisID='Zech.3.6'>A Hospodinův posel Jóšuovi dosvědčil:</verse>
        <verse osisID='Zech.3.7'>"Toto praví Hospodin zástupů: Budeš-li chodit po mých cestách a budeš-li střežit, co jsem ti svěřil, budeš obhajovat můj dům a střežit má nádvoří a já ti dám právo přicházet mezi ty, kteří zde stojí. -</verse>
        <verse osisID='Zech.3.8'>Nuže slyš, veleknězi Jošuo, ty i tvoji druhové, kteří sedí před tebou: Tito muži jsou předzvěstí toho, že přivedu svého služebníka, zvaného Výhonek.</verse>
        <verse osisID='Zech.3.9'>Hle, tu je kámen, který kladu před Jóšuu: jeden kámen, na něm sedm očí. Já sám na něm vyryji znak, je výrok Hospodina zástupů, a odklidím nepravost této země v jediném dni.</verse>
        <verse osisID='Zech.3.10'>Onoho dne pak, je výrok Hospodina zástupů, pozvete jeden druhého pod vinnou révu a pod fíkovník."</verse>
      </chapter>
      <chapter osisID='Zech.4'>
        <verse osisID='Zech.4.1'>Potom mě posel, který se mnou mluvil, znovu vzbudil jako toho, kdo musí být probuzen ze spánku,</verse>
        <verse osisID='Zech.4.2'>a zeptal se mě: "Co vidíš?" Odvětil jsem: "Hle, vidím svícen, celý ze zlata, a na něm nahoře mísa se sedmi kahany. Všechny kahany na něm mají nahoře po sedmi hubičkách.</verse>
        <verse osisID='Zech.4.3'>A nad ním dvě olivy, jedna z pravé strany a druhá z levé strany mísy."</verse>
        <verse osisID='Zech.4.4'>Nato jsem se zeptal posla, který se mnou mluvil: "Co to znamená, můj pane?"</verse>
        <verse osisID='Zech.4.5'>Posel, který se mnou mluvil, mi odpověděl. Řekl mi: "Ty nevíš, co to znamená?" Řekl jsem: "Nevím, můj pane."</verse>
        <verse osisID='Zech.4.6'>Nato mi řekl: "Toto je slovo Hospodinovo k Zerubábelovi: Ne mocí ani silou, nýbrž mým duchem, praví Hospodin zástupů.</verse>
        <verse osisID='Zech.4.7'>Čím jsi ty, veliká horo, před Zerubábelem? Rovinou. On vynese poslední kámen za hlučného provolávání: »Jeruzalém došel milosti!«"</verse>
        <verse osisID='Zech.4.8'>I stalo se ke mně slovo Hospodinovo:</verse>
        <verse osisID='Zech.4.9'>"Ruce Zerubábelovy tento dům založily, jeho ruce jej také dokončí. »I poznáš, že mě k vám poslal Hospodin zástupů.«</verse>
        <verse osisID='Zech.4.10'>A kdo pohrdal dnem malých začátků, radostně bude hledět na olovnici v ruce Zerubábelově." "Těch sedm, to jsou oči Hospodinovy, prohledávající celou zemi."</verse>
        <verse osisID='Zech.4.11'>Nato jsem mu řekl: "Co znamenají ty dvě olivy po pravé i po levé straně svícnu?"</verse>
        <verse osisID='Zech.4.12'>A dále jsem se ho otázal: "Co znamenají ty dva trsy oliv, které jsou nad dvěma zlatými žlábky, jimiž vytéká zlato?"</verse>
        <verse osisID='Zech.4.13'>Tu mi řekl: "Ty nevíš, co to znamená?" Řekl jsem: "Nevím, můj pane."</verse>
        <verse osisID='Zech.4.14'>Odvětil: "To jsou ti dva synové nového oleje, kteří stojí před Pánem celé země."</verse>
      </chapter>
      <chapter osisID='Zech.5'>
        <verse osisID='Zech.5.1'>Znovu jsem se rozhlédl a vidím, hle, letí svitek.</verse>
        <verse osisID='Zech.5.2'>Posel se mě otázal: "Co vidíš?" Odvětil jsem: "Vidím letět svitek dvacet loket dlouhý a deset loket široký."</verse>
        <verse osisID='Zech.5.3'>Řekl mi: "To je kletba, která vychází na celou zemi. Bude jí odstraněn každý zloděj, každý křivopřísežník.</verse>
        <verse osisID='Zech.5.4'>Vychází z mého rozhodnutí, je výrok Hospodina zástupů. Vejde do zlodějova domu i do domu toho, který v mém jménu křivě přísahá, a uhostí se uvnitř jeho domu a zničí jeho dřevo i kámen."</verse>
        <verse osisID='Zech.5.5'>Potom vyšel posel, který se mnou mluvil, a vyzval mě: "Jen se rozhlédni a podívej se. Co se tu objevuje?"</verse>
        <verse osisID='Zech.5.6'>Otázal jsem se: "Co je to?" Odvětil mi: "To se objevuje éfa", a dodal: "Tak to bude s nimi vypadal v celé zemi."</verse>
        <verse osisID='Zech.5.7'>A hle, pozvedlo se olověné víko, a tam uvnitř éfy sedí jakási ženština.</verse>
        <verse osisID='Zech.5.8'>Řekl mi: "To je Svévole", mrštil jí do éfy a přiklopil otvor olověným poklopem.</verse>
        <verse osisID='Zech.5.9'>Vtom jsem se rozhlédl a vidím, hle, vycházejí dvě ženy. Vítr se jim opíral do křídel; měly totiž křídla jako čáp. Zvedly éfu mezi zemi a nebe.</verse>
        <verse osisID='Zech.5.10'>Otázal jsem se posla, který se mnou mluvil: "Kam chtějí tu éfu dopravit?"</verse>
        <verse osisID='Zech.5.11'>Odvětil mi: "Chtějí té ženštině vystavět v šineárské zemi dům, a až bude připraven, bude tam uložena na svůj podstavec."</verse>
      </chapter>
      <chapter osisID='Zech.6'>
        <verse osisID='Zech.6.1'>Znovu jsem se rozhlédl a vidím, hle, mezi dvěma horami vyjíždějí čtyři vozy. Ty hory byly měděné.</verse>
        <verse osisID='Zech.6.2'>V prvém voze byly zapřaženi ryzáci, v druhém vraníci,</verse>
        <verse osisID='Zech.6.3'>v třetím bělouši a ve čtvrtém grošáci, statní koně.</verse>
        <verse osisID='Zech.6.4'>Obrátil jsem se na posla, který se mnou mluvil, a otázal jsem se ho: "Co to znamená, můj pane?"</verse>
        <verse osisID='Zech.6.5'>Posel odpověděl a řekl mi: "To vycházejí čtyři nebeští duchové, kteří stojí před Pánem celé země."</verse>
        <verse osisID='Zech.6.6'>Vraníci vyjíždějí do severní země. Po nich vyrazili bělouši, zatímco grošáci vyjeli do země jižní.</verse>
        <verse osisID='Zech.6.7'>Ti statní koně tedy vyrazili ve snaze projet křížem krážem zemi, neboť posel řekl: "Projeďte zemi křížem krážem." I projížděli zemí.</verse>
        <verse osisID='Zech.6.8'>Pak na mne zvolal a promluvil ke mně: "Pohleď, ti, kteří vyjeli do severní země, uklidnili mého ducha, co se severní země týče."</verse>
        <verse osisID='Zech.6.9'>I stalo se ke mně slovo Hospodinovo</verse>
        <verse osisID='Zech.6.10'>o převzetí darů od přesídlenců, od Cheldaje, Tóbijáše a Jedajáše: "Onoho dne přijdeš, vejdeš do domu Jóšijáše, syna Sefanjášova, kam oni přišli z Babylóna,</verse>
        <verse osisID='Zech.6.11'>a převezneš stříbro i zlato. Dáš zhotovit tiáru, vstavíš ji na hlavu velekněze Jóšuy, syna Jósadakova,</verse>
        <verse osisID='Zech.6.12'>a řekneš mu: »Toto praví Hospodin zástupů: Hle, přijde muž jménem Výhonek, vyraší odspodu; ten zbuduje Hospodinův chrám.</verse>
        <verse osisID='Zech.6.13'>Ano, on zbuduje chrám Hospodinův a bude obdařen velebností. Bude sedět na svém trůnu a vládnout a bude na svém trůnu knězem; mezi obojím bude pokojná shoda.«</verse>
        <verse osisID='Zech.6.14'>Tiára pak bude v Hospodinově chrámě pamětním znamením Chelemovi, Tóbijášovi, Jedajášovi, a Chénovi, synu Sefanjášovu.</verse>
        <verse osisID='Zech.6.15'>I vzdálení budou přicházet a pomáhat při budování Hospodinova chrámu. »I poznáte, že mě k vám poslal Hospodin zástupů«, ovšem, budete-li opravdu poslouchat Hospodina, svého Boha."</verse>
      </chapter>
      <chapter osisID='Zech.7'>
        <verse osisID='Zech.7.1'>Čtvrtého roku vlády krále Dareia, čtvrtého dne devátého měsíce, totiž měsíce kislevu, stalo se slovo Hospodinovo k Zacharjášovi.</verse>
        <verse osisID='Zech.7.2'>Tehdy poslal Bét-el Sar-esera s Regem-melekem a jeho muži, aby si naklonil Hospodina</verse>
        <verse osisID='Zech.7.3'>a aby se při domě Hospodina zástupů otázali kněží a proroků: "Mám se nadále pátého měsíce oddávat pláči a odříkání, jak jsem to po léta činil?"</verse>
        <verse osisID='Zech.7.4'>I stalo se ke mně slovo Hospodina zástupů:</verse>
        <verse osisID='Zech.7.5'>"Řekni všemu lidu země i kněžím: Když jste se postili a naříkali pátého a sedmého měsíce, teď už po sedmdesát let, postili jste se opravdu kvůli mně?</verse>
        <verse osisID='Zech.7.6'>A když jíte a pijete, nejíte a nepijete si pro sebe?</verse>
        <verse osisID='Zech.7.7'>Neprovolával Hospodin právě toto skrze dřívější proroky, když si ještě Jeruzalém a města kolem něho bydlily v klidu a obydlen byl Negeb i Přímořská nížina?"</verse>
        <verse osisID='Zech.7.8'>I stalo se slovo Hospodinovo k Zacharjášovi:</verse>
        <verse osisID='Zech.7.9'>"Toto praví Hospodin zástupů: Vynášejte pravdivé rozsudky a ať každý prokazuje svému bratru milosrdenství a slitování.</verse>
        <verse osisID='Zech.7.10'>Neutiskujte vdovu a sirotka, bezdomovce a trpícího, nikdo ať ve svém srdci nezamýšlí proti bratru nic zlého.</verse>
        <verse osisID='Zech.7.11'>Ale oni tomu odmítli věnovat pozornost, svéhlavě se obrátili zády a zacpali si uši, aby neslyšeli.</verse>
        <verse osisID='Zech.7.12'>Srdce měli jako z křemene a neslyšeli zákon ani slova, která posílal Hospodin zástupů svým duchem skrze dřívější proroky. Proto je postihlo velké rozlícení Hospodina zástupů.</verse>
        <verse osisID='Zech.7.13'>Kdykoli volal, oni neslyšeli. Ať si volají, já je neslyším, praví Hospodin zástupů.</verse>
        <verse osisID='Zech.7.14'>Odvanu je vichrem mezi nejrůznější pronárody, které neznají, a země bude za nimi zpustošena, takže jí nikdo nebude procházet. Tak pustošili přežádoucí zemi."</verse>
      </chapter>
      <chapter osisID='Zech.8'>
        <verse osisID='Zech.8.1'>I stalo se slovo Hospodina zástupů.</verse>
        <verse osisID='Zech.8.2'>"Toto praví Hospodin zástupů: Horlím pro Sijón velkou horlivostí, horlím pro něj velmi rozhořčeně.</verse>
        <verse osisID='Zech.8.3'>Toto praví Hospodin: Vrátím se na Sijón a budu bydlet uprostřed Jeruzaléma. Jeruzalém bude nazýván Město věrné a hora Hospodina zástupů Hora svatá.</verse>
        <verse osisID='Zech.8.4'>Toto praví Hospodin zástupů: Opět budou sedat na náměstích Jeruzaléma starci a stařeny, každý s holí v ruce pro vysoké stáří.</verse>
        <verse osisID='Zech.8.5'>Náměstí toho města budou plná chlapců a děvčat; ti si budou hrát na jeho náměstích.</verse>
        <verse osisID='Zech.8.6'>Toto praví Hospodin zástupů: Jestliže to bude v očích pozůstatku tohoto lidu v oněch dnech nemožné, bude to nemožné i v mých očích? je výrok Hospodina zástupů.</verse>
        <verse osisID='Zech.8.7'>Toto praví Hospodin zástupů: Hle, zachráním svůj lid ze země východní i ze země, kde slunce zapadá.</verse>
        <verse osisID='Zech.8.8'>Přivedu je a budou bydlet v Jeruzalémě. Budou mým lidem a já jim budu Bohem věrným a spravedlivým.</verse>
        <verse osisID='Zech.8.9'>Toto praví Hospodin zástupů: Jednejte rozhodně, vy, kdo v těchto dnech slyšíte z úst proroků tato slova o dni, kdy byl položen základ domu Hospodina zástupů, aby byl zbudován chrám.</verse>
        <verse osisID='Zech.8.10'>Před těmito dny nebylo totiž co dát za lidskou práci, natož za práci dobytka. Kdo vycházel a vcházel, neměl pokoj od protivníka, dopustil jsem, že stáli všichni proti všem.</verse>
        <verse osisID='Zech.8.11'>Ale nyní nebudu jednat s pozůstatkem tohoto lidu jako za dřívějších dnů, je výrok Hospodina zástupů.</verse>
        <verse osisID='Zech.8.12'>Vzejde setba pokoje: vinná réva vydá své plody, země svou úrodu a nebesa svou rosu. To všechno dám jako dědictví pozůstatku tohoto lidu.</verse>
        <verse osisID='Zech.8.13'>Jako jste byli zlořečením mezi pronárody, dome judský a dome izraelský, tak budete požehnáním, až vás zachráním. Nebojte se! Jednejte rozhodně.</verse>
        <verse osisID='Zech.8.14'>Toto praví Hospodin zástupů: Jako jsem pojal úmysl naložit s vámi zle, když mě vaši otcové rozlítili, praví Hospodin zástupů, a nelitoval jsem toho,</verse>
        <verse osisID='Zech.8.15'>teď naopak mám v úmyslu obdařit v těchto dnech Jeruzalém a judský dům dobrem. Nebojte se!</verse>
        <verse osisID='Zech.8.16'>Konejte toto: Mluvte každý svému bližnímu pravdu. Vynášejte ve svých branách pravdu a pokojný soud.</verse>
        <verse osisID='Zech.8.17'>Nezamýšlejte nikdo ve svém srdci proti bližnímu nic zlého. "Nelibujte si v křivé přísaze. To všechno nenávidím, je výrok Hospodinův."</verse>
        <verse osisID='Zech.8.18'>I stalo se ke mně slovo Hospodina zástupů.</verse>
        <verse osisID='Zech.8.19'>"Toto praví Hospodin zástupů: Půst čtvrtého, půst pátého, půst sedmého a půst desátého měsíce se judskému domu obrátí v radostné veselí a utěšené slavnosti. Jen milujte pravdu a pokoj!</verse>
        <verse osisID='Zech.8.20'>Toto praví Hospodin zástupů: Znovu budou přicházet národy a obyvatelé mnoha měst.</verse>
        <verse osisID='Zech.8.21'>Obyvatelé jednoho města půjdou do druhého a řeknou: »Pojďme si naklonit Hospodina, pojďme vyhledat Hospodina zástupů. Já půjdu také.«</verse>
        <verse osisID='Zech.8.22'>A budou přicházet četné národy i mocné pronárody, aby hledaly v Jeruzalémě Hospodina zástupů a naklonily si ho.</verse>
        <verse osisID='Zech.8.23'>Toto praví Hospodin zástupů: V oněch dnech se chopí deset mužů z pronárodů všech jazyků pevně cípu roucha jednoho Judejce a řeknou: »Půjdeme s vámi. Slyšeli jsme, že s vámi je Bůh.«"</verse>
      </chapter>
      <chapter osisID='Zech.9'>
        <verse osisID='Zech.9.1'>Výnos. Slovo Hospodinovo proniklo do země Chadráku, Damašek je místem, na němž spočine. K Hospodinu budou vzhlížet všichni lidé, všechny kmeny Izraele.</verse>
        <verse osisID='Zech.9.2'>Proniklo i do Chamátu, do jeho pomezí, do Týru i Sidónu, tak přemoudrého.</verse>
        <verse osisID='Zech.9.3'>Týr si vybudoval opevnění, nahromadil stříbra jako prachu, zlata ryzího jak bláta na ulicích.</verse>
        <verse osisID='Zech.9.4'>Avšak Panovník si jej podrobí, jeho val srazí do moře; bude pozřen ohněm.</verse>
        <verse osisID='Zech.9.5'>Spatří to Aškalón a bude se bát, Gáza se bude svíjet v hrozné křeči, Ekrón se zklame v tom, več doufal. Z Gázy zmizí král, Aškalón nebude už osídlen,</verse>
        <verse osisID='Zech.9.6'>v Ašdódu se usadí míšenec. Tak vyhladím pýchu Pelištejců.</verse>
        <verse osisID='Zech.9.7'>Krvavé sousto mu vyrvu z úst, ohyzdné oběti z jeho zubů. Tak bude i on zachován našemu Bohu, stane se v Judsku pohlavárem a Ekrón bude jako Jebúsejec.</verse>
        <verse osisID='Zech.9.8'>"Položím se táborem u svého domu proti vojsku, proti každému, kdo by sem chtěl vtrhnout; zotročovatel se už nebude přes ně valit, nespustím je nyní z očí." -</verse>
        <verse osisID='Zech.9.9'>Rozjásej se, sijónská dcero, dcero jeruzalémská, propukni v hlahol! Hle, přichází k tobě tvůj král, spravedlivý a zachráněný, pokořený, jede na oslu, na oslátku, osličím mláděti.</verse>
        <verse osisID='Zech.9.10'>"Vymýtím vozy z Efrajima a z Jeruzaléma koně; válečný luk bude vymýcen." Vyhlásí pronárodům pokoj; jeho vláda bude od moře k moři od Řeky až do dálav země.</verse>
        <verse osisID='Zech.9.11'>"Pro krev smlouvy s tebou propustím tvé vězně z cisterny, v níž není vody.</verse>
        <verse osisID='Zech.9.12'>Navraťte se do pevnosti, vězňové, jimž naděje vzchází. Dnes to oznamuji znovu: Všechno ti nahradím dvojnásobně.</verse>
        <verse osisID='Zech.9.13'>Judu si napnu jako lučiště, na tětivu vložím Efrajima. Zburcují tvé syny, Sijóne, proti synům tvým, Jávane. Učiním tě mečem bohatýra."</verse>
        <verse osisID='Zech.9.14'>Ukáže se nad nimi Hospodin, jako blesk vyletí jeho střela; Panovník Hospodin zaduje na polnici, vydá se na pochod ve vichřicích z jihu.</verse>
        <verse osisID='Zech.9.15'>Hospodin zástupů jim bude štítem a oni budou jíst a kameny do praku pošlapou, budou pít a halasit jako při víně a budou plní jak obětní miska, skropení jak rohy na oltáři.</verse>
        <verse osisID='Zech.9.16'>Tak je Hospodin, jejich Bůh, v onen den zachrání, stádečko svého lidu. Jako drahokamy v čelence budou zářit nad jeho zemí.</verse>
        <verse osisID='Zech.9.17'>Jaká je jeho dobrota, jaká je jeho krása! Působí, že mládenci prospívají jako obilí a panny jako mošt.</verse>
      </chapter>
      <chapter osisID='Zech.10'>
        <verse osisID='Zech.10.1'>Vyproste si od Hospodina déšť v čas jarních dešťů. Hospodin tvoří bouřková mračna, hojnými dešti je naplňuje, bylinu na poli dopřeje každému.</verse>
        <verse osisID='Zech.10.2'>Bůžkové mluvili ničemnosti, co viděli věštci, byl klam; rozhlašují šalebné sny, přeludem utěšují. Proto táhl lid jako stádo, ujařmený, bez pastýře. -</verse>
        <verse osisID='Zech.10.3'>Můj hněv plane proti pastýřům, zakročím proti kozlům. Hospodin zástupů navštívil své stádo, judský dům; vystrojí je nádherně jako svého válečného oře.</verse>
        <verse osisID='Zech.10.4'>Od něho je cimbuří, od něho stanový kolík, od něho válečné lučiště, od něho pochází i každý zotročovatel.</verse>
        <verse osisID='Zech.10.5'>Budou jako bohatýři, rozšlapou všechno do bláta ulic v té bitvě. Budou bojovat a Hospodin bude s nimi, jezdci na koních budou zahanbeni.</verse>
        <verse osisID='Zech.10.6'>Obdařím judský dům bohatýrskou silou a dům Josefův zachráním. Přivedu je zpět a usadím je do bezpečí, protože jsem se nad nimi slitoval. Budou zas, jako bych na ně nebyl zanevřel, já jsem Hospodin, jejich Bůh, já jim odpovím.</verse>
        <verse osisID='Zech.10.7'>Efrajimci budou jako bohatýři, jejich srdce se bude radovat jako po víně; až to spatří jejich synové, též se zaradují, jejich srdce bude jásat kvůli Hospodinu.</verse>
        <verse osisID='Zech.10.8'>Hvízdnu na ně a shromáždím je, protože jsem je vykoupil, bude jich zase mnoho, jako jich bylo kdysi.</verse>
        <verse osisID='Zech.10.9'>Rozseji je mezi národy, budou se na mě rozpomínat v dalekých krajích, zůstanou naživu i se svými syny a opět se navrátí.</verse>
        <verse osisID='Zech.10.10'>Přivedu je zpět z egyptské země, shromáždím je z Asýrie a uvedu je do země gileádské a liabanónské, ani jim nebude stačit místo.</verse>
        <verse osisID='Zech.10.11'>Projde s nimi mořem soužení, bude však bít do mořských vln, až vyschnou všechny hlubiny Veletoku. Svržena bude pýcha Asýrie, Egyptu bude odňato žezlo.</verse>
        <verse osisID='Zech.10.12'>Obdařím je bohatýrskou silou od Hospodina, budou chodit v jeho jménu, je výrok Hospodinův.</verse>
      </chapter>
      <chapter osisID='Zech.11'>
        <verse osisID='Zech.11.1'>Otevři svá vrata, Libanóne, ať tvé cedry pozře oheň.</verse>
        <verse osisID='Zech.11.2'>Kvílej, cypřiši, že padl cedr, že vznešené stromy propadly záhubě. Kvílejte, bášanské duby, že padl neprostupný hvozd.</verse>
        <verse osisID='Zech.11.3'>Slyš, jak pastýři kvílejí, že jejich vznešené nivy propadly záhubě. Slyš, jak lvíčata řvou, že pýcha Jordánu propadla záhubě.</verse>
        <verse osisID='Zech.11.4'>Toto praví Hospodin, můj Bůh: "Pas ovce určené k zabití.</verse>
        <verse osisID='Zech.11.5'>Ti, kdo je kupují, zabíjejí je a za vinu nepykají; kdo je prodávají, říkají: »Požehnán buď Hospodin, to jsem se obohatil«; a žádný z jejich pastýřů nemá s nimi soucit.</verse>
        <verse osisID='Zech.11.6'>Ani já už nebudu mít soucit s obyvateli země, je výrok Hospodinův. Hle, dopustím, aby člověk padl do rukou člověka, do rukou svého krále. Na kusy rozbijí zemi a já ji z jejich rukou nevytrhnu."</verse>
        <verse osisID='Zech.11.7'>Pásl jsem tedy ovce určené k zabití, totiž ty nejutištěnější ze stáda. Vzal jsem si dvě hole; jednu jsem nazval "Vlídnost" a druhou jsem nazval "Pouto" a pásl jsem ovce.</verse>
        <verse osisID='Zech.11.8'>V jediném měsíci jsem vyhnal tři pastýře, neboť jsem s nimi ztratil trpělivost a také oni o mě nestáli.</verse>
        <verse osisID='Zech.11.9'>Řekl jsem: "Nebudu vás pást. Co má umřít, ať umře; co má být zahnáno, ať je zahnáno; a které zůstanou, ať se požerou navzájem."</verse>
        <verse osisID='Zech.11.10'>Vzal jsem svou hůl Vlídnost a zlomil jsem ji na znamení, že ruším svou smlouvu, kterou jsem uzavřel se všemi národy.</verse>
        <verse osisID='Zech.11.11'>I byla onoho dne zrušena a ty nejutištěnější ze stáda, které se mě držely, poznaly, že je to slovo Hospodinovo.</verse>
        <verse osisID='Zech.11.12'>Řekl jsem tedy: "Pokládáte-li to za dobré, vyplaťte mi mzdu; ne-li, nechte být." Tu mi odvážili jako mzdu třicet šekelů stříbra.</verse>
        <verse osisID='Zech.11.13'>Nato mi Hospodin řekl: "Hoď to tavičovi, tu nádhernou cenu, jíž mě ocenili." I vzal jsem těch třicet šekelů stříbra a hodil jsem je v Hospodinově domě tavičovi.</verse>
        <verse osisID='Zech.11.14'>Pak jsem zlomil druhou hůl, Pouto, na znamení, že ruším bratrství mezi Judou a Izraelem.</verse>
        <verse osisID='Zech.11.15'>Ale Hospodin mi řekl: "Znovu si vezmi výstroj pošetilého pastýře,</verse>
        <verse osisID='Zech.11.16'>neboť dám povstat v zemi pastýři, jenž zahnané nevyhledá, nebude pátrat po ztraceném, polámanou nebude léčit, o vyčerpanou se nepostará. Bude se krmit masem těch nejtučnějších, strhne jim paznehty.</verse>
        <verse osisID='Zech.11.17'>Běda pastýři ničemnému, který opouští stádo! Meč proti jeho paži a proti jeho pravému oku! Paže ať mu nadobro uschne a pravé oko úplně vyhasne."</verse>
      </chapter>
      <chapter osisID='Zech.12'>
        <verse osisID='Zech.12.1'>Výnos. Slovo Hospodinovo o Izraeli, výrok Hospodina, který rozprostřel nebesa a položil základy země i vytvořil ducha člověkova v jeho nitru.</verse>
        <verse osisID='Zech.12.2'>"Hle, postavil jsem Jeruzalém před všechny okolní národy jako číši, po níž se zapotácejí. Při obléhání Jeruzaléma dojde i na Judu.</verse>
        <verse osisID='Zech.12.3'>V onen den učiním Jeruzalém vzpěračským balvanem pro všechny národy. Všichni, kteří jej budou chtít vzepřít, zraní se až do krve. Všechny pronárody země se proti němu srotí.</verse>
        <verse osisID='Zech.12.4'>V onen den,je výrok Hospodinův, udeřím každý a kůň se splaší a jezdec na něm zešílí. Na dům judský však obrátím svůj zrak, kdežto všechny koně národů raním slepotou.</verse>
        <verse osisID='Zech.12.5'>Tu si každý judský pohlavár v srdci řekne: »Obyvatelé Jeruzaléma jsou mi posilou pro Hospodina zástupů, svého Boha.«</verse>
        <verse osisID='Zech.12.6'>V onen den učiním judské pohlaváry pánví s ohněm ve dříví a hořící pochodní v otepi slámy. Pozřou všechny okolní národy napravo i nalevo. Jeruzalém však dále zůstane na svém místě, v Jeruzalémě."</verse>
        <verse osisID='Zech.12.7'>Hospodin nejprve zachrání judské stany, aby čest domu Davidova, čest toho, jenž sídlí v Jeruzalémě, nebyla větší než Judova.</verse>
        <verse osisID='Zech.12.8'>V onen den bude Hospodin štítem tomu, kdo sídlí v Jeruzalémě; klopýtající mezi nimi bude v onen den jako David a dům Davidův bude jako Bůh, bude před nimi jako anděl Hospodinův.</verse>
        <verse osisID='Zech.12.9'>"V onen den vyhledám všechny pronárody, které přitáhly na Jeruzalém, a zahladím je.</verse>
        <verse osisID='Zech.12.10'>Ale na dům Davidův, na toho, jenž sídlí v Jeruzalémě, vyleji ducha milosti a proseb o smilování. Budou vzhlížet ke mně, kterého probodli. Budou nad ním naříkat, jako se naříká nad smrtí jednorozeného, budou nad ním hořce lkát, jako se hořce lká nad prvorozeným.</verse>
        <verse osisID='Zech.12.11'>V onen den se bude v Jeruzalémě rozléhat nářek jako nářek pro Hadad-rimóna na pláni u Megida.</verse>
        <verse osisID='Zech.12.12'>Naříkat bude země, každá čeleď zvlášť: zvlášť čeleď domu Davidova a jejich ženy zvlášť, zvlášť čeleď domu Nátanova a jejich ženy zvlášť,</verse>
        <verse osisID='Zech.12.13'>zvlášť čeleď domu Léviova a jejich ženy zvlášť, zvlášť čeleď šimeíská a jejich ženy zvlášť,</verse>
        <verse osisID='Zech.12.14'>všechny ostatní čeledi, každá čeleď zvlášť a jejich ženy zvlášť."</verse>
      </chapter>
      <chapter osisID='Zech.13'>
        <verse osisID='Zech.13.1'>V onen den vytryskne pro dům Davidův i pro obyvatele Jeruzaléma pramen k obmytí hříchu a nečistoty.</verse>
        <verse osisID='Zech.13.2'>"V onen den, je výrok Hospodina zástupů, vyhladím ze země jména modlářských stvůr, takže už nikdy nebudou připomínána. Vypudím ze země rovněž proroky a ducha nečistoty."</verse>
        <verse osisID='Zech.13.3'>Bude-li pak ještě někdo porokovat, řeknou mu vlastní rodiče, otec i matka: "Nezůstaneš naživu, protože jsi ve jménu Hospodinově klamal." A jeho vlastní rodiče, otec i matka, ho probodnou, že prorokoval.</verse>
        <verse osisID='Zech.13.4'>V onen den se stane, že proroci budou zahanbeni, každý pro své prorocké vidění. Už neobléknou chlupatý plášť a nebudou obelhávat.</verse>
        <verse osisID='Zech.13.5'>Budou říkat: "Nejsem prorok, jsem zemědělský nevolník, koupený hned v mládí."</verse>
        <verse osisID='Zech.13.6'>Řekne-li mu kdo: "Co to máš na prsou za rány?", odpoví: "Tak jsem byl zbit v domě těch, kdo mě milovali."</verse>
        <verse osisID='Zech.13.7'>"Probuď se, meči, proti mému pastýři, proti reku, mému společníku, je výrok Hospodina zástupů. Bij pastýře a ovce se rozprchnou! K maličkým však obrátím svou ruku.</verse>
        <verse osisID='Zech.13.8'>Z celé země, je výrok Hospodinův, budou dvě třetiny vyhlazeny, zajdou, jen třetina v ní zbude.</verse>
        <verse osisID='Zech.13.9'>Tu třetinu však provedu ohněm. Přetavím je, jako se taví stříbro, přezkouším je, jako se zkouší zlato. Ti budou vzývat mé jméno a já jim odpovím. Řeknu: »Toto je můj lid.« A oni řeknou: »Hospodin je můj Bůh.«"</verse>
      </chapter>
      <chapter osisID='Zech.14'>
        <verse osisID='Zech.14.1'>Hle, přichází den Hospodinův. Budou se mezi vámi o tebe dělit jako o kořist.</verse>
        <verse osisID='Zech.14.2'>Shromáždím k Jeruzalému do boje všechny pronárody. Město bude dobyto, domy vypleněny, ženy zhanobeny. Polovina města bude vysídlena, zbytek lidu však nebude z města vyhlazen.</verse>
        <verse osisID='Zech.14.3'>Hospodin vytáhne a bude bojovat proti oněm pronárodům, jako bojoval kdysi v den bitvy.</verse>
        <verse osisID='Zech.14.4'>V onen den stanou jeho nohy na hoře Olivové, ležící na východ od Jeruzaléma. Olivová hora se rozpoltí vpůli od východu na západ velmi širokým údolím. Polovina hory uhne k severu a polovina k jihu.</verse>
        <verse osisID='Zech.14.5'>Vy pak budete utíkat údolím mezi těmito mými horami, neboť to horské údolí bude sahat až k Asalu. Budete utíkat, jako jste utíkali před zemětřesením za dnů judského krále Uzijáše. Pak přijde Hospodin, můj Bůh, a s tebou všichni svatí, Bože.</verse>
        <verse osisID='Zech.14.6'>V onen den nebude světlo, vše vzácné ztuhne mrazem.</verse>
        <verse osisID='Zech.14.7'>A Nastane den jediný, známý jen Hospodinu, kdy nebude ani den noc; i za večerního času bude světlo.</verse>
        <verse osisID='Zech.14.8'>V onen den poplynou z Jeruzaléma živé vody, polovina k moři východnímu, polovina k západnímu, v létě jako v zimě.</verse>
        <verse osisID='Zech.14.9'>Hospodin bude Králem nad celou zemí; v onen den bude Hospodin jediný a jeho jméno jediné.</verse>
        <verse osisID='Zech.14.10'>Celá země se promění jakoby v rovinu, od Geby až k Rimónu jižně od Jeruzaléma; ten bude vysoko a v klidu na svém místě, od brány Benjamínské až k místu první brány, totiž k bráně Nárožní, od věže Chananeelu až ke Královským lisům.</verse>
        <verse osisID='Zech.14.11'>Budou tu sídlit a nebude už klatby. Jeruzalém bude bydlet v bezpečí.</verse>
        <verse osisID='Zech.14.12'>A toto bude porážka, kterou Hospodin připraví všem národům, jež vytáhly do boje proti Jeruzalému: tělo jim shnije ještě vstoje, oči jim shnijí v důlcích a jazyk jim shnije v ústech.</verse>
        <verse osisID='Zech.14.13'>V onen den je Hospodin uvede do zmatku tak velikého, že jeden bude chytat druhého za ruku, ale ta ruka se pozvedne proti ruce přítelově.</verse>
        <verse osisID='Zech.14.14'>Také Juda bude bojovat proti Jeruzalému. Nashromáždí se bohatství všech okolních pronárodů, zlato, stříbro a nesmírné množství oděvů.</verse>
        <verse osisID='Zech.14.15'>Stejná porážka postihne koně, mezky, velbloudy i osly a všechen dobytek, který bude v jejich leženích.</verse>
        <verse osisID='Zech.14.16'>Všichni pak, kdo zbyli ze všech pronárodů, které vytáhly proti Jeruzalému, budou každoročně putovat, aby se klaněli Králi, Hospodinu zástupů, a slavili slavnost stánků.</verse>
        <verse osisID='Zech.14.17'>Jestliže některá z čeledí země nebude putovat do Jeruzaléma a klanět se Králi, Hospodinu zástupů, nedostaví se jim déšť.</verse>
        <verse osisID='Zech.14.18'>Jestliže nebude putovat a nepřijde egyptská čeleď, ani jí se nedostaví déšť. Utrpí porážku, kterou připraví Hospodin pronárodům, jež nebudou putovat, aby slavily slavnost stánků.</verse>
        <verse osisID='Zech.14.19'>Prohřeší se Egypt a prohřeší se každý jiný pronárod, který nebude putovat, aby slavil slavnost stánků.</verse>
        <verse osisID='Zech.14.20'>V onen den bude na zvoncích koní nápis: "Svatý Hospodinu", a hrnce v domě Hospodinově budou jako obětní misky před oltářem.</verse>
        <verse osisID='Zech.14.21'>I každý hrnec v Jeruzalémě a v Judsku bude zasvěcen Hospodinu zástupů. Všichni obětníci budu přicházet a brát si z nich a v nich vařit. A nebude už kramáře v domě Hospodina zástupů v onon den.</verse>
      </chapter>
    </div></osisText>
</osis>