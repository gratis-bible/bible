<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='czbkr' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='czbkr'>
        <title>Czech BKR</title>
        <contributor>unbound</contributor>
        <creator>Pan Tau</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-20</date>
        <description>Czech Bible Kralicka: Bible svata aneb vsecka svata pisma Stareho i Noveho Zakona podle posledniho vydani kralickeho z roku 1613.</description>
        <publisher>FreeBibleSoftwareGroup</publisher>
        <type type='OSIS'>Bible</type>
        <identifier type='OSIS'>czbkr</identifier>
        <source/>
        <language type='IETF'>cs</language>
        <relation/>
        <coverage/>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Lev'>
      <chapter osisID='Lev.1'>
        <verse osisID='Lev.1.1'>Povolal pak Hospodin Mojžíše, a mluvil k němu z stánku úmluvy, řka:</verse>
        <verse osisID='Lev.1.2'>Mluv k synům Izraelským a rci jim: Když by kdo z vás obětoval obět Hospodinu, z hovad, totiž z volů aneb z drobného dobytka obětovati budete obět svou.</verse>
        <verse osisID='Lev.1.3'>Jestliže zápalná obět jeho byla by z skotů, samce bez vady obětovati bude. U dveří stánku úmluvy obětovati jej bude dobrovolně, před oblíčejem Hospodinovým.</verse>
        <verse osisID='Lev.1.4'>A vloží ruku svou na hlavu oběti zápalné, i bude příjemná jemu k očištění jeho.</verse>
        <verse osisID='Lev.1.5'>Tedy zabije volka toho před tváří Hospodinovou, a obětovati budou kněží, synové Aronovi, krev, a pokropí tou krví oltáře svrchu vůkol, kterýž jest u dveří stánku úmluvy.</verse>
        <verse osisID='Lev.1.6'>I stáhne kůži s oběti zápalné, a rozseká ji na díly své.</verse>
        <verse osisID='Lev.1.7'>A dají synové Arona kněze oheň na oltář, a narovnají dříví na tom ohni.</verse>
        <verse osisID='Lev.1.8'>Potom zpořádají kněží, synové Aronovi, díly ty, hlavu i tuk, na dříví vložené na oheň, kterýž jest na oltáři.</verse>
        <verse osisID='Lev.1.9'>A droby jeho i nohy jeho vymyjete vodou. I páliti bude kněz všecko to na oltáři; zápal jest v obět ohnivou, vůně spokojující Hospodina.</verse>
        <verse osisID='Lev.1.10'>Jestliže pak z drobného dobytka bude obět jeho, z ovcí aneb z koz k oběti zápalné, samce bez poškvrny obětovati bude.</verse>
        <verse osisID='Lev.1.11'>A zabije ho při straně oltáře půlnoční před tváří Hospodinovou, a pokropí kněží, synové Aronovi, krví oltáře vůkol.</verse>
        <verse osisID='Lev.1.12'>I rozseká ho na díly jeho s hlavou jeho i tukem jeho, a zpořádá je kněz na dříví vložené na oheň, kterýž jest na oltáři.</verse>
        <verse osisID='Lev.1.13'>A střeva jeho i nohy jeho vymyje vodou. Tedy obětovati bude kněz všecko to, a páliti bude to na oltáři; zápal jest v obět ohnivou, vůně spokojující Hospodina.</verse>
        <verse osisID='Lev.1.14'>Jestliže pak z ptactva obět zápalnou obětovati bude Hospodinu, tedy ať obětuje z hrdliček aneb z holoubat obět svou.</verse>
        <verse osisID='Lev.1.15'>I vloží je kněz na oltář a nehtem natrhne hlavy jeho, a zapálí na oltáři, vytlače krev jeho na stranu oltáře.</verse>
        <verse osisID='Lev.1.16'>Odejme také vole jeho s nečistotami jeho, a povrže je blízko oltáře k straně východní na místo, kdež jest popel.</verse>
        <verse osisID='Lev.1.17'>A natrhne ho za křídla jeho, kterýchž však neodtrhne. I páliti bude je kněz na oltáři na dříví, kteréž jest na ohni; zápalť jest v obět ohnivou, vůně spokojující Hospodina.</verse>
      </chapter>
      <chapter osisID='Lev.2'>
        <verse osisID='Lev.2.1'>Když by pak který člověk obětoval dar oběti suché Hospodinu, mouka bělná bude obět jeho. I poleje ji olejem a vloží na ni kadidlo.</verse>
        <verse osisID='Lev.2.2'>Přinese ji pak k synům Aronovým kněžím, a vezme odtud plnou hrst svou té mouky bělné a toho oleje se vším kadidlem jejím; i páliti to bude kněz na památku její na oltáři v obět ohnivou, vůně spokojující Hospodina.</verse>
        <verse osisID='Lev.2.3'>Ostatek pak té oběti suché bude Aronovi i synům jeho, svaté svatých, z ohnivých obětí Hospodinových.</verse>
        <verse osisID='Lev.2.4'>Když bys pak obětoval dar oběti suché, pečené v peci, ať jsou z mouky bělné koláčové nekvašení, zadělaní olejem, aneb oplatkové přesní olejem pomazaní.</verse>
        <verse osisID='Lev.2.5'>Jestliže pak obět suchou na pánvici smaženou obětovati budeš, bude z mouky bělné olejem zadělané a nenakvašené.</verse>
        <verse osisID='Lev.2.6'>Rozlámeš ji na kusy a naleješ na ni oleje, obět suchá jest.</verse>
        <verse osisID='Lev.2.7'>Pakli obět suchou v kotlíku připravenou obětovati budeš, z mouky bělné s olejem bude.</verse>
        <verse osisID='Lev.2.8'>I přineseš obět suchou, kteráž z těch věcí bude Hospodinu, a dáš ji knězi, kterýžto donese ji k oltáři.</verse>
        <verse osisID='Lev.2.9'>A vezma kněz z oběti té pamětné její, páliti je bude na oltáři, v obět ohnivou, vůně spokojující Hospodina.</verse>
        <verse osisID='Lev.2.10'>Což pak zůstane z oběti té suché, bude Aronovi i synům jeho, svaté svatých, z ohnivých obětí Hospodinových.</verse>
        <verse osisID='Lev.2.11'>Žádná obět suchá, kterouž obětovati budete Hospodinu, nebude kvašena; nebo nižádného kvasu, ani medu nebudete obětovati v obět ohnivou Hospodinu.</verse>
        <verse osisID='Lev.2.12'>V oběti prvotin toliko obětovati budete je Hospodinu, ale na tento oltář neobětujte jich u vůni spokojující.</verse>
        <verse osisID='Lev.2.13'>Také všeliký dar suché oběti své solí osolíš, a neodejmeš soli smlouvy Boha svého od suché oběti své. Při každé oběti své sůl obětovati budeš.</verse>
        <verse osisID='Lev.2.14'>Jestliže bys pak obětoval obět suchou z prvotin Hospodinu, klasy nové ohněm upražíš, a což vymneš z těch klasů nových, to obětovati budeš, suchou obět prvotin svých.</verse>
        <verse osisID='Lev.2.15'>A poleješ ji svrchu olejem, kadidlo také vložíš na ni; obět suchá jest.</verse>
        <verse osisID='Lev.2.16'>I páliti bude kněz pamětné její z obilí zetřeného, a z oleje toho, se vším tím kadidlem jejím; v obět ohnivou bude Hospodinu.</verse>
      </chapter>
      <chapter osisID='Lev.3'>
        <verse osisID='Lev.3.1'>Jestliže pak obět pokojná bude obět jeho, když by z skotů obětoval, buď vola neb krávu, bez vady bude obětovati je před tváří Hospodinovou.</verse>
        <verse osisID='Lev.3.2'>Tedy položí ruku svou na hlavu oběti své, i zabije ji u dveří stánku úmluvy; a kropiti budou kněží synové Aronovi krví na oltář vůkol.</verse>
        <verse osisID='Lev.3.3'>Potom obětovati bude z oběti pokojné ohnivou obět Hospodinu, tuk střeva kryjící, i všeliký tuk, kterýž jest na nich,</verse>
        <verse osisID='Lev.3.4'>Též obě ledvinky s tukem, kterýž jest na nich i na slabinách, tolikéž i branici, kteráž jest na jatrách; s ledvinkami odejme ji.</verse>
        <verse osisID='Lev.3.5'>I páliti to budou synové Aronovi na oltáři spolu s obětí zápalnou, kteráž bude na dříví vloženém na oheň; obět zajisté ohnivá jest, vůně spokojující Hospodina.</verse>
        <verse osisID='Lev.3.6'>Jestliže pak z drobného dobytka bude obět jeho v obět pokojnou Hospodinu, samce aneb samici, bez poškvrny obětovati bude ji.</verse>
        <verse osisID='Lev.3.7'>Jestliže by obětoval beránka, obět svou, tedy obětovati jej bude před tváří Hospodinovou.</verse>
        <verse osisID='Lev.3.8'>A vloží ruku svou na hlavu oběti své, a zabije ji před stánkem úmluvy, a kropiti budou synové Aronovi krví její na oltář vůkol.</verse>
        <verse osisID='Lev.3.9'>Potom obětovati bude z oběti pokojné obět ohnivou Hospodinu, tuk její i ocas celý, kterýž od hřbetu odejme, též i tuk střeva kryjící se vším tím tukem, kterýž jest na nich,</verse>
        <verse osisID='Lev.3.10'>Též obě dvě ledvinky s tukem, kterýž jest na nich i na slabinách, ano i branici, kteráž jest na jatrách; s ledvinkami odejme ji.</verse>
        <verse osisID='Lev.3.11'>I páliti to bude kněz na oltáři; pokrm jest oběti ohnivé Hospodinovy.</verse>
        <verse osisID='Lev.3.12'>Jestliže pak koza byla by obět jeho, tedy bude ji obětovati před oblíčejem Hospodinovým.</verse>
        <verse osisID='Lev.3.13'>A vloží ruku svou na hlavu její, a zabije ji před stánkem úmluvy; i kropiti budou synové Aronovi krví její na oltáři vůkol.</verse>
        <verse osisID='Lev.3.14'>Potom obětovati bude z ní obět svou v obět ohnivou Hospodinu, tuk střeva kryjící, i všecken tuk, kterýž jest na nich,</verse>
        <verse osisID='Lev.3.15'>Též obě dvě ledvinky s tukem, kterýž jest na nich i na slabinách, ano i branici, kteráž jest na jatrách; s ledvinkami odejme ji.</verse>
        <verse osisID='Lev.3.16'>I páliti to bude kněz na oltáři, pokrm oběti ohnivé u vůni příjemnou. Všecken tuk Hospodinu bude.</verse>
        <verse osisID='Lev.3.17'>Právem věčným po rodech vašich, ve všech příbytcích vašich žádného tuku a žádné krve nebudete jísti.</verse>
      </chapter>
      <chapter osisID='Lev.4'>
        <verse osisID='Lev.4.1'>Mluvil také Hospodin k Mojžíšovi, řka:</verse>
        <verse osisID='Lev.4.2'>Mluv synům Izraelským a rci: Když by kdo zhřešil z poblouzení proti některému ze všech přikázaní Hospodinových, čině, čehož býti nemá, a přestoupil by jedno z nich;</verse>
        <verse osisID='Lev.4.3'>Jestliže by kněz pomazaný zhřešil hříchem jiných lidí: tedy obětovati bude za hřích svůj, kterýmž zhřešil, volka mladého bez poškvrny Hospodinu v obět za hřích.</verse>
        <verse osisID='Lev.4.4'>I přivede volka toho ke dveřím stánku úmluvy před oblíčej Hospodinův, a položí ruku svou na hlavu volka toho, a zabije ho před oblíčejem Hospodinovým.</verse>
        <verse osisID='Lev.4.5'>Tedy vezme kněz pomazaný krve z toho volka, a vnese ji do stánku úmluvy.</verse>
        <verse osisID='Lev.4.6'>Potom omočí kněz prst svůj v té krvi, a kropiti jí bude sedmkráte před Hospodinem, před oponou svatyně.</verse>
        <verse osisID='Lev.4.7'>Pomaže také kněz tou krví rohů oltáře, na němž se kadí vonnými věcmi před Hospodinem, kterýž jest v stánku úmluvy, a ostatek krve volka toho vyleje k spodku oltáře zápalu, kterýž jest u dveří stánku úmluvy.</verse>
        <verse osisID='Lev.4.8'>Všecken pak tuk volka toho za hřích vyjme z něho, totiž tuk přikrývající střeva a všecken tuk, kterýž jest na nich,</verse>
        <verse osisID='Lev.4.9'>Též obě dvě ledvinky s tukem, kterýž jest na nich i na slabinách, tolikéž i branici, kteráž jest na jatrách, s ledvinkami odejme ji,</verse>
        <verse osisID='Lev.4.10'>Tak jako se odjímá od volka oběti pokojné, a páliti to bude kněz na oltáři zápalu.</verse>
        <verse osisID='Lev.4.11'>Kůži pak volka toho, i všecko maso jeho s hlavou i s nohami jeho, střeva jeho i s lejny jeho,</verse>
        <verse osisID='Lev.4.12'>A tak celého volka vynese ven za stany na místo čisté, tam kdež se popel vysýpá, a spálí jej na dříví ohněm; na místě, kdež se popel vysýpá, spálen bude.</verse>
        <verse osisID='Lev.4.13'>Jestliže by pak všecko množství Izraelské pobloudilo, a byla by ta věc skrytá před očima shromáždění toho, a učinili by proti některému ze všech přikázaní Hospodinových, čehož by býti nemělo, tak že by vinni byli,</verse>
        <verse osisID='Lev.4.14'>A byl by poznán hřích, kterýmž zhřešili: tedy obětovati bude shromáždění volka mladého v obět za hřích, a přivedou ho před stánek úmluvy.</verse>
        <verse osisID='Lev.4.15'>I položí starší shromáždění toho ruce své na hlavu volka před Hospodinem, a zabije volka před Hospodinem.</verse>
        <verse osisID='Lev.4.16'>I vnese kněz pomazaný z krve volka toho do stánku úmluvy,</verse>
        <verse osisID='Lev.4.17'>A omoče kněz prst svůj v té krvi, kropiti jí bude sedmkráte před Hospodinem, před oponou.</verse>
        <verse osisID='Lev.4.18'>Pomaže také kněz tou krví rohů oltáře, kterýž jest před Hospodinem v stánku úmluvy; potom všecku krev pozůstávající vyleje k spodku oltáře zápalu, kterýž jest u dveří stánku úmluvy.</verse>
        <verse osisID='Lev.4.19'>Všecken také tuk jeho vyjme z něho, a páliti bude na oltáři.</verse>
        <verse osisID='Lev.4.20'>S tím pak volkem tak učiní, jako učinil s volkem za hřích obětovaným, rovně tak učiní s ním. A tak očistí je kněz, i bude jim odpuštěno.</verse>
        <verse osisID='Lev.4.21'>Volka pak vynese ven z táboru a spálí jej, jako spálil volka prvního; nebo obět za hřích shromáždění jest.</verse>
        <verse osisID='Lev.4.22'>Jestliže pak kníže zhřeší, a učiní proti některému ze všech přikázaní Hospodina Boha svého, čehož býti nemělo, a to z poblouzení, tak že vinen bude,</verse>
        <verse osisID='Lev.4.23'>A byl by znám hřích jeho, jímž zhřešil: tedy přivede obět svou z koz, samce bez poškvrny.</verse>
        <verse osisID='Lev.4.24'>I položí ruku svou na hlavu toho kozla a zabije ho na místě, kdež se bijí oběti zápalné před Hospodinem; obět za hřích jest.</verse>
        <verse osisID='Lev.4.25'>A vezma kněz z krve oběti za hřích na prst svůj, pomaže rohů oltáře zápalu, ostatek pak krve jeho vyleje k spodku oltáře zápalu.</verse>
        <verse osisID='Lev.4.26'>Všecken také tuk jeho páliti bude na oltáři, jako i tuk obětí pokojných. A tak očistí jej kněz od hříchu jeho, a odpuštěn bude jemu.</verse>
        <verse osisID='Lev.4.27'>Jestliže pak zhřeší člověk z lidu obecného z poblouzení, učině proti některému přikázaní Hospodinovu, čehož by nemělo býti, tak že vinen bude,</verse>
        <verse osisID='Lev.4.28'>A byl by znám hřích jeho, kterýmž zhřešil: tedy přivede obět svou z koz, samici bez poškvrny, za hřích svůj, jímž zhřešil.</verse>
        <verse osisID='Lev.4.29'>I položí ruku svou na hlavu oběti té za hřích a zabije tu obět za hřích na místě obětí zápalných.</verse>
        <verse osisID='Lev.4.30'>A vezma kněz z krve její na prst svůj, pomaže rohů oltáře zápalu, a ostatek krve její vyleje u spodku oltáře.</verse>
        <verse osisID='Lev.4.31'>Všecken také tuk její odejme, jako se odjímá tuk od obětí pokojných, a páliti jej bude kněz na oltáři u vůni příjemnou Hospodinu. A tak očistí jej kněz, a bude mu odpuštěno.</verse>
        <verse osisID='Lev.4.32'>Pakli by z ovcí přinesl obět svou za hřích, samici bez poškvrny přinese.</verse>
        <verse osisID='Lev.4.33'>A vloží ruku svou na hlavu té oběti za hřích a zabije ji v obět za hřích na místě, kdež se bijí oběti zápalné.</verse>
        <verse osisID='Lev.4.34'>Potom vezma kněz krve z oběti té za hřích na prst svůj, pomaže rohů oltáře zápalu, ostatek pak krve její vyleje k spodku oltáře.</verse>
        <verse osisID='Lev.4.35'>Všecken také tuk její odejme, jakž se odjímá tuk beránka z obětí pokojných, a páliti jej bude kněz na oltáři v obět ohnivou Hospodinu. A tak očistí jej kněz od hříchu jeho, kterýmž zhřešil, a odpuštěn bude jemu.</verse>
      </chapter>
      <chapter osisID='Lev.5'>
        <verse osisID='Lev.5.1'>Zhřešil-li by člověk, tak že slyše hlas zakletí a jsa svědkem toho, což viděl neb slyšel, a neoznámil by, poneseť pokutu za nepravost svou.</verse>
        <verse osisID='Lev.5.2'>Aneb jestliže by se dotkl člověk některé věci nečisté, buďto těla zvěři nečisté, buďto těla hovada nečistého, aneb těla žížaly nečisté, a bylo by to skryto před ním, tedy nečistý bude a vinen jest.</verse>
        <verse osisID='Lev.5.3'>Aneb jestliže by se dotkl nečistoty člověka, jaká by koli byla nečistota jeho, kterouž se poškvrňuje, a bylo by to skryto před ním, a potom poznal by to, vinen jest.</verse>
        <verse osisID='Lev.5.4'>Aneb jestliže by se kdo zapřisáhl, vynášeje to rty svými, že učiní něco zlého aneb dobrého, a to o jakékoli věci, o níž člověk s přísahou obyčej má mluviti, a bylo by to skryto před ním, a potom by poznal, že vinen jest jednou věcí z těch,</verse>
        <verse osisID='Lev.5.5'>Když tedy vinen bude jednou věcí z těch: vyzná hřích svůj,</verse>
        <verse osisID='Lev.5.6'>A přivede obět za vinu svou Hospodinu, za hřích svůj, kterýmž zhřešil, samici z dobytku drobného, ovci aneb kozu za hřích, a očistíť jej kněz od hříchů jeho.</verse>
        <verse osisID='Lev.5.7'>A pakli by s to býti nemohl, aby dobytče obětoval, tedy přinese obět za vinu svou, kterouž zhřešil, dvě hrdličky aneb dvé holoubátek Hospodinu, jedno v obět za hřích a druhé v obět zápalnou.</verse>
        <verse osisID='Lev.5.8'>I přinese je k knězi, a on obětovati bude nejprvé to, kteréž má býti v obět za hřích, a nehtem natrhne hlavy jeho naproti tylu jeho, však nerozdělí jí.</verse>
        <verse osisID='Lev.5.9'>I pokropí krví z oběti za hřích strany oltáře, a což zůstane krve, vytlačí ji k spodku oltáře; nebo obět za hřích jest.</verse>
        <verse osisID='Lev.5.10'>Z druhého pak učiní obět zápalnou vedlé obyčeje. A tak očistí jej kněz od hříchu jeho, kterýmž zhřešil, a bude mu odpuštěn.</verse>
        <verse osisID='Lev.5.11'>A pakli nemůže s to býti, aby přinesl dvě hrdličky aneb dvé holoubátek, tedy přinese obět svou ten, kterýž zhřešil, desátý díl míry efi mouky bělné v obět za hřích. Nenalejeť na ni oleje, aniž položí na ni kadidla, nebo obět za hřích jest.</verse>
        <verse osisID='Lev.5.12'>Kterouž když přinese k knězi, tedy kněz vezma z ní plnou hrst svou, pamětné její, páliti to bude na oltáři mimo obět ohnivou Hospodinu, obět za hřích jest.</verse>
        <verse osisID='Lev.5.13'>I očistí jej kněz od hříchu jeho, kterýmž zhřešil v kterékoli věci z těch, a budeť mu odpuštěn; ostatek pak bude knězi jako při oběti suché.</verse>
        <verse osisID='Lev.5.14'>Mluvil opět Hospodin k Mojžíšovi, řka:</verse>
        <verse osisID='Lev.5.15'>Kdyby člověk přestoupil přestoupením, a zhřešil by z poblouzení, ujímaje věcí posvěcených Hospodinu: tedy přinese obět za vinu svou Hospodinu, skopce bez poškvrny z drobného dobytka, podlé ceny tvé, nejníž za dva loty stříbra, vedlé lotu svatyně, za vinu.</verse>
        <verse osisID='Lev.5.16'>A tak, což zhřešil, ujímaje posvěcených věcí, nahradí, a pátý díl nad to přidá, dada to knězi; kněz pak očistí jej skrze skopce oběti za vinu, a bude jemu odpuštěna.</verse>
        <verse osisID='Lev.5.17'>Jestliže by pak člověk zhřešil, a učinil by proti některému ze všech přikázaní Hospodinových, čehož by nemělo býti, neznaje toho, a byl by vinen, rovně též ponese nepravost svou.</verse>
        <verse osisID='Lev.5.18'>A přivede skopce bez poškvrny z drobného dobytka vedlé ceny tvé v obět za vinu k knězi. I očistí jej kněz od poblouzení jeho, kterýmž pobloudil a o němž nevěděl, a bude mu odpuštěno.</verse>
        <verse osisID='Lev.5.19'>Obět za provinění jest, nebo zavinil Hospodinu.</verse>
      </chapter>
      <chapter osisID='Lev.6'>
        <verse osisID='Lev.6.1'>Mluvil opět Hospodin k Mojžíšovi, řka:</verse>
        <verse osisID='Lev.6.2'>Kdyby člověk zhřešil a přestoupením přestoupil proti Hospodinu, buď že by oklamal bližního svého v věci sobě svěřené, aneb v spolku nějakém, aneb mocí by vzal něco, aneb lstivě podvedl bližního svého,</verse>
        <verse osisID='Lev.6.3'>Buď že nalezna ztracenou věc, za přelby mu ji, buď že by přisáhl falešně, kteroukoli věcí z těch, kterouž přihází se člověku učiniti a zhřešiti jí,</verse>
        <verse osisID='Lev.6.4'>Když by tedy zhřešil a vinen byl: navrátí zase tu věc, kterouž mocí sobě vzal, aneb tu, kteréž lstivě s útiskem dosáhl, aneb tu, kteráž mu svěřena byla, aneb ztracenou věc, kterouž nalezl,</verse>
        <verse osisID='Lev.6.5'>Aneb o kterékoli věci falešně přisáhl: tedy navrátí to z cela, a nad to pátý díl toho přidá tomu, číž bylo; to navrátí v den oběti za hřích svůj.</verse>
        <verse osisID='Lev.6.6'>Obět pak za hřích svůj přivede Hospodinu z drobného dobytku, skopce bez poškvrny, vedlé ceny tvé, v obět za vinu knězi.</verse>
        <verse osisID='Lev.6.7'>I očistí jej kněz před Hospodinem, a odpuštěno mu bude, jedna každá z těch věcí, kterouž by učinil a jí vinen byl.</verse>
        <verse osisID='Lev.6.8'>I mluvil Hospodin k Mojžíšovi, řka:</verse>
        <verse osisID='Lev.6.9'>Přikaž Aronovi i synům jeho a rci: Tento bude řád při oběti zápalné: (slove pak obět zápalná od pálení na oltáři celou noc až do jitra, nebo oheň na oltáři vždycky hořeti bude),</verse>
        <verse osisID='Lev.6.10'>Obleče se kněz v roucho své lněné, a košilku lněnou vezme na tělo své, a vyhrabe popel, když oheň spálí obět zápalnou na oltáři, a vysype jej u oltáře.</verse>
        <verse osisID='Lev.6.11'>Potom svleče šaty své a obleče se v roucho jiné, a vynese popel ven z stanů na místo čisté.</verse>
        <verse osisID='Lev.6.12'>Oheň pak, kterýž jest na oltáři, bude hořeti na něm, nebude uhašován. A bude zapalovati jím kněz dříví každého jitra, a zpořádá na něm obět zápalnou, a páliti bude na něm tuk pokojných obětí.</verse>
        <verse osisID='Lev.6.13'>Oheň ustavičně hořeti bude na oltáři, a nebudeť uhašen.</verse>
        <verse osisID='Lev.6.14'>Tento pak bude řád při oběti suché, kterouž obětovati budou synové Aronovi Hospodinu u oltáře:</verse>
        <verse osisID='Lev.6.15'>Vezme hrst bělné mouky z oběti té a z oleje jejího, se vším tím kadidlem, kteréž bude na oběti suché, a páliti to bude na oltáři u vůni líbeznou, pamětné její Hospodinu.</verse>
        <verse osisID='Lev.6.16'>Což pak zůstane z ní, to jísti budou Aron i synové jeho; přesné jísti se bude na místě svatém, v síni stánku úmluvy jísti to budou.</verse>
        <verse osisID='Lev.6.17'>Nebude vařeno s kvasem, nebo jsem jim to dal za díl z obětí mých ohnivých; svaté svatých to jest, jako i obět za hřích a jako obět za vinu.</verse>
        <verse osisID='Lev.6.18'>Každý mužského pohlaví z synů Aronových jísti bude to právem věčným po rodech vašich, z ohnivých obětí Hospodinových. Což by se koli dotklo toho, svaté bude.</verse>
        <verse osisID='Lev.6.19'>I mluvil Hospodin k Mojžíšovi, řka:</verse>
        <verse osisID='Lev.6.20'>Tato jest obět Aronova a synů jeho, kterouž obětovati budou Hospodinu v den pomazání jeho: Desátý díl míry efi mouky bělné za obět suchou ustavičnou, polovici toho ráno a polovici u večer.</verse>
        <verse osisID='Lev.6.21'>Na pánvici s olejem strojena bude; smaženou přineseš ji, a pečené kusy oběti suché obětovati budeš u vůni spokojující Hospodina.</verse>
        <verse osisID='Lev.6.22'>A kněz, kterýž z synů jeho po něm pomazán bude, ať ji obětuje právem věčným. Hospodinu všecko to páleno bude.</verse>
        <verse osisID='Lev.6.23'>A všeliká suchá obět kněžská celá spálena bude; nebudeť jedena.</verse>
        <verse osisID='Lev.6.24'>Mluvil pak Hospodin k Mojžíšovi, řka:</verse>
        <verse osisID='Lev.6.25'>Mluv Aronovi a synům jeho a rci: Tento bude řád oběti za hřích: Na místě, kdež se zabijí obět zápalná, zabita bude obět za hřích před Hospodinem; svatá svatých jest.</verse>
        <verse osisID='Lev.6.26'>Kněz obětující tu obět za hřích budeť jísti ji; na místě svatém jedena bude v síni stánku úmluvy.</verse>
        <verse osisID='Lev.6.27'>Což by se koli dotklo masa jejího, svaté bude; a jestliže by krví její šaty skropeny byly, to, což skropeno jest, obmyješ na místě svatém.</verse>
        <verse osisID='Lev.6.28'>A nádoba hliněná, v níž by vařeno bylo, rozražena bude; pakli by v nádobě měděné vařeno bylo, vytřena a vymyta bude vodou.</verse>
        <verse osisID='Lev.6.29'>Všeliký pohlaví mužského mezi kněžími jísti to bude; svaté svatých jest.</verse>
        <verse osisID='Lev.6.30'>Ale žádná obět za hřích, (z jejížto krve něco vneseno bylo by do stánku úmluvy k očištění v svatyni), nebude jedena; ohněm spálena bude.</verse>
      </chapter>
      <chapter osisID='Lev.7'>
        <verse osisID='Lev.7.1'>Tento pak bude řád oběti za provinění; svatá svatých jest.</verse>
        <verse osisID='Lev.7.2'>Na kterémž místě zabijí se obět zápalná, na témž zabijí i obět za vinu, a pokropí krví její oltáře svrchu vůkol.</verse>
        <verse osisID='Lev.7.3'>Všecken pak tuk její obětovati bude z ní, ocas i tuk střeva přikrývající.</verse>
        <verse osisID='Lev.7.4'>Též obě dvě ledvinky s tukem, kterýž jest na nich i na slabinách; a branici, kteráž jest na jatrách, s ledvinkami odejme.</verse>
        <verse osisID='Lev.7.5'>I bude páliti to kněz na oltáři v obět ohnivou Hospodinu; obět za provinění jest.</verse>
        <verse osisID='Lev.7.6'>Všeliký pohlaví mužského mezi kněžími jísti bude ji, na místě svatém jedena bude; svatá svatých jest.</verse>
        <verse osisID='Lev.7.7'>Jakož obět za hřích, tak obět za vinu, jednostejné právo míti budou; knězi, kterýž by ho očišťoval, přináležeti bude.</verse>
        <verse osisID='Lev.7.8'>Knězi pak, kterýž by něčí obět zápalnou obětoval, kůže té oběti zápalné, kterouž obětoval, přináležeti bude.</verse>
        <verse osisID='Lev.7.9'>Nadto všeliká obět suchá, kteráž v peci pečena bude, a všecko, což na pánvici aneb v kotlíku strojeno bude, knězi, kterýž to obětuje, přináležeti bude.</verse>
        <verse osisID='Lev.7.10'>Tolikéž všeliká obět suchá olejem zadělaná aneb upražená, všechněm synům Aronovým přináležeti bude, a to jednomu jako druhému.</verse>
        <verse osisID='Lev.7.11'>Tento pak bude řád oběti pokojné, kterouž by obětoval Hospodinu:</verse>
        <verse osisID='Lev.7.12'>Jestliže by ji obětoval v oběti chvály, tedy obětovati bude v obět chvály koláče nekvašené, olejem zadělané a oplatky nekvašené, olejem pomazané a mouku bělnou smaženou, s těmi koláči olejem zadělanými.</verse>
        <verse osisID='Lev.7.13'>Mimo ty koláče také chléb kvašený obětovati bude obět svou, v obět chvály pokojných obětí svých.</verse>
        <verse osisID='Lev.7.14'>A budeť obětovati z něho jeden pecník, ze vší té oběti Hospodinu obět ku pozdvižení, a ten přináležeti bude tomu knězi, kterýž kropil krví té oběti pokojné.</verse>
        <verse osisID='Lev.7.15'>Maso pak obět, z té oběti chvály, jenž jest obět pokojná, v den obětování jejího jedeno bude, aniž co zůstane z něho do jitra.</verse>
        <verse osisID='Lev.7.16'>Jestliže by pak z slibu aneb z dobré vůle obětoval obět svou, tolikéž v den obětování jejího jedena bude; a jestliže by co zůstalo z toho, tedy na druhý den jísti se bude.</verse>
        <verse osisID='Lev.7.17'>Jestliže by pak co masa z té oběti zůstalo do třetího dne, ohněm spáleno bude.</verse>
        <verse osisID='Lev.7.18'>Pakli by kdo předce jedl maso oběti pokojné dne třetího, nebudeť příjemný ten, kterýž ji obětoval, aniž přijata bude, ale ohavnost bude, a kdož by koli jedl je, ponese nepravost svou.</verse>
        <verse osisID='Lev.7.19'>Též maso, kteréž by se dotklo něčeho nečistého, nebude jedeno, ale ohněm spáleno bude; maso pak jiné, kdož by koli čistý byl, bude moci jísti.</verse>
        <verse osisID='Lev.7.20'>Nebo člověk, kterýž by jedl maso z oběti pokojné, kteráž jest Hospodinu obětována, a byl by poškvrněný: tedy vyhlazen bude člověk ten z lidu svého.</verse>
        <verse osisID='Lev.7.21'>A kdož by se dotkl něčeho nečistého, buďto nečistoty člověka, buď hovada nečistého aneb všeliké ohavnosti nečisté, a jedl by maso z oběti pokojné, kteráž jest Hospodinu posvěcena: tedy vyhlazen bude člověk ten z lidu svého.</verse>
        <verse osisID='Lev.7.22'>Mluvil také Hospodin k Mojžíšovi, řka:</verse>
        <verse osisID='Lev.7.23'>Mluv k synům Izraelským a rci jim: Žádného tuku z vola, aneb z ovce, aneb z kozy nebudete jísti.</verse>
        <verse osisID='Lev.7.24'>Ačkoli tuk mrtvého a tuk udáveného hovada může užíván býti k všeliké potřebě, ale jísti ho nikoli nebudete.</verse>
        <verse osisID='Lev.7.25'>Nebo kdož by koli jedl tuk z hovada, kteréž obětovati bude člověk v obět ohnivou Hospodinu, vyhlazen bude člověk ten, kterýž jedl, z lidu svého.</verse>
        <verse osisID='Lev.7.26'>Tolikéž krve žádné jísti nebudete ve všech příbytcích svých, buď z ptactva, buď z hovada.</verse>
        <verse osisID='Lev.7.27'>Všeliký člověk, kterýž by jedl jakou krev, vyhlazen bude z lidu svého.</verse>
        <verse osisID='Lev.7.28'>Mluvil opět Hospodin k Mojžíšovi, řka:</verse>
        <verse osisID='Lev.7.29'>Mluv k synům Izraelským a rci: Kdož by obětoval obět svou pokojnou Hospodinu, on sám přinese obět svou Hospodinu z obětí pokojných svých.</verse>
        <verse osisID='Lev.7.30'>Ruce jeho obětovati budou obět ohnivou Hospodinu. Tuk s hrudím přinese, a hrudí aby bylo v obět sem i tam obracení před Hospodinem.</verse>
        <verse osisID='Lev.7.31'>Páliti pak bude kněz tuk na oltáři, ale hrudí to zůstane Aronovi i synům jeho.</verse>
        <verse osisID='Lev.7.32'>A plece pravé dáte knězi ku pozdvižení z obětí pokojných vašich.</verse>
        <verse osisID='Lev.7.33'>Kdožkoli z synů Aronových obětovati bude krev obětí pokojných a tuk, tomu se dostane plece pravé na díl jeho.</verse>
        <verse osisID='Lev.7.34'>Nebo hrudí sem i tam obracení a plece vzhůru pozdvižení vzal jsem od synů Izraelských z obětí pokojných jejich, a dal jsem je Aronovi knězi i synům jeho právem věčným od synů Izraelských.</verse>
        <verse osisID='Lev.7.35'>Toť jest díl pomazání Aronova, a pomazání synů jeho z ohnivých obětí Hospodinových, ode dne toho, v kterémž jim přistoupiti rozkázal k vykonávání kněžství Hospodinu,</verse>
        <verse osisID='Lev.7.36'>Kterýž přikázal Hospodin, aby jim ode dne, v kterémž jich pomazal, dáván byl od synů Izraelských právem věčným po rodech jejich.</verse>
        <verse osisID='Lev.7.37'>Tenť jest řád oběti zápalné, oběti suché, oběti za hřích, oběti za vinu, a posvěcování i obětí pokojných,</verse>
        <verse osisID='Lev.7.38'>Kteréž přikázal Hospodin Mojžíšovi na hoře Sinai toho dne, když přikázal synům Izraelským, aby obětovali oběti své Hospodinu na poušti Sinai.</verse>
      </chapter>
      <chapter osisID='Lev.8'>
        <verse osisID='Lev.8.1'>I mluvil Hospodin k Mojžíšovi, řka:</verse>
        <verse osisID='Lev.8.2'>Vezmi Arona a syny jeho s ním, i roucha jejich a olej pomazání, též volka k oběti za hřích, a dva skopce, a koš s přesnými chleby,</verse>
        <verse osisID='Lev.8.3'>A shromažď všecko množství ke dveřím stánku úmluvy.</verse>
        <verse osisID='Lev.8.4'>I učinil Mojžíš, jakž přikázal jemu Hospodin, a shromáždilo se všecko množství ke dveřím stánku úmluvy.</verse>
        <verse osisID='Lev.8.5'>Tedy řekl Mojžíš tomu množství: Totoť jest to slovo, kteréž přikázal vykonati Hospodin.</verse>
        <verse osisID='Lev.8.6'>A rozkázav přistoupiti Mojžíš Aronovi a synům jeho, umyl je vodou.</verse>
        <verse osisID='Lev.8.7'>A oblékl jej v sukni a přepásal ho pasem, a oděv ho pláštěm, dal náramenník svrchu na něj, a připásal jej pasem náramenníka a otáhl ho jím.</verse>
        <verse osisID='Lev.8.8'>A vložil na něj náprsník, do něhožto dal urim a thumim.</verse>
        <verse osisID='Lev.8.9'>Potom vstavil čepici na hlavu jeho; a dal na čepici jeho po předu plech zlatý, korunu svatou, jakož přikázal Hospodin Mojžíšovi.</verse>
        <verse osisID='Lev.8.10'>Vzal také Mojžíš olej pomazání a pomazal příbytku i všech věcí, kteréž byly v něm, a posvětil jich.</verse>
        <verse osisID='Lev.8.11'>A pokropil jím oltáře sedmkrát, a pomazal oltáře i všeho nádobí jeho, též umyvadla i s podstavkem jeho, aby to všecko posvěceno bylo.</verse>
        <verse osisID='Lev.8.12'>Vlil také oleje pomazání na hlavu Aronovu, a pomazal ho ku posvěcení jeho.</verse>
        <verse osisID='Lev.8.13'>Rozkázal také Mojžíš přistoupiti synům Aronovým, a zobláčel je v sukně, a opásal je pasem, a vstavil na ně klobouky, jakož byl přikázal Hospodin jemu.</verse>
        <verse osisID='Lev.8.14'>A přivedl volka k oběti za hřích, i položil Aron a synové jeho ruce své na hlavu volka oběti za hřích.</verse>
        <verse osisID='Lev.8.15'>I zabil jej a vzal krev jeho, a pomazal rohů oltáře vůkol prstem svým, a tak očistil oltář. Ostatek pak krve vylil k spodku oltáře a posvětil ho k očišťování na něm.</verse>
        <verse osisID='Lev.8.16'>Vzal také všecken tuk, kterýž byl na střevách, a branici s jater a obě ledvinky i tuk jejich, a pálil to Mojžíš na oltáři.</verse>
        <verse osisID='Lev.8.17'>Volka pak toho i kůži jeho, i maso jeho, i lejna jeho spálil ohněm vně za stany, jakož byl přikázal Hospodin Mojžíšovi.</verse>
        <verse osisID='Lev.8.18'>Potom přivedl skopce oběti zápalné, a položil Aron i synové jeho ruce své na hlavu toho skopce.</verse>
        <verse osisID='Lev.8.19'>I zabil jej, a pokropil Mojžíš krví oltáře po vrchu vůkol.</verse>
        <verse osisID='Lev.8.20'>Skopce také rozsekal na kusy jeho, a pálil Mojžíš hlavu, kusy i tuk.</verse>
        <verse osisID='Lev.8.21'>Střeva pak a nohy vymyl vodou, a tak spálil Mojžíš všeho skopce na oltáři. I byl zápal u vůni líbeznou, obět ohnivá Hospodinu, jakož přikázal Hospodin Mojžíšovi.</verse>
        <verse osisID='Lev.8.22'>Rozkázal také přivésti skopce druhého, skopce posvěcení, a položil Aron i synové jeho ruce své na hlavu skopce.</verse>
        <verse osisID='Lev.8.23'>I zabil jej, a vzav Mojžíš krve jeho, pomazal jí konce pravého ucha Aronova a palce ruky jeho pravé, i palce nohy jeho pravé.</verse>
        <verse osisID='Lev.8.24'>Tolikéž synům Aronovým rozkázav přistoupiti, pomazal kraje ucha jejich pravého a palce ruky jejich pravé, též palce nohy jejich pravé, a vykropil krev na oltář svrchu vůkol.</verse>
        <verse osisID='Lev.8.25'>Potom vzal tuk a ocas i všecken tuk přikrývající droby a branici s jater, též obě dvě ledvinky i tuk jejich i plece pravé.</verse>
        <verse osisID='Lev.8.26'>Také z koše přesných chlebů, kteříž byli před Hospodinem, vzal jeden koláč přesný a jeden pecník chleba s olejem a jeden oplatek, a položil to s tukem a s plecem pravým.</verse>
        <verse osisID='Lev.8.27'>A dal to všecko v ruce Aronovy a v ruce synů jeho, rozkázav obraceti sem i tam v obět obracení před Hospodinem.</verse>
        <verse osisID='Lev.8.28'>Potom vzav z rukou jejich, pálil to na oltáři v zápal. Posvěcení toto jest u vůni rozkošnou, obět ohnivá Hospodinu.</verse>
        <verse osisID='Lev.8.29'>Vzal také Mojžíš hrudí a obracel je sem i tam v obět obracení před Hospodinem;a z skopce posvěcení dostal se Mojžíšovi díl, jakož mu byl přikázal Hospodin.</verse>
        <verse osisID='Lev.8.30'>Vzal také Mojžíš oleje pomazání a krve, kteráž byla na oltáři, a pokropil Arona i roucha jeho, též synů Aronových a roucha jejich s ním. A tak posvětil Arona i roucha jeho, též synů jeho i roucha jejich s ním.</verse>
        <verse osisID='Lev.8.31'>I řekl Mojžíš Aronovi a synům jeho: Vařte to maso u dveří stánku úmluvy, a jezte je tu, i chléb, kterýž jest v koši posvěcení, jakož jsem přikázal, řka: Aron a synové jeho jísti budou je.</verse>
        <verse osisID='Lev.8.32'>Což by pak zůstalo masa i chleba toho, ohněm to spálíte.</verse>
        <verse osisID='Lev.8.33'>A ze dveří stánku úmluvy za sedm dní nevycházejte až do dne, v kterémž by se vyplnili dnové svěcení vašeho; nebo za sedm dní posvěcovány budou ruce vaše.</verse>
        <verse osisID='Lev.8.34'>Jakož se stalo dnešní den, tak přikázal Hospodin činiti k očištění vašemu.</verse>
        <verse osisID='Lev.8.35'>Protož u dveří stánku úmluvy zůstanete ve dne i v noci za sedm dní, a ostříhati budete nařízení Hospodinova, abyste nezemřeli; nebo tak mi jest přikázáno.</verse>
        <verse osisID='Lev.8.36'>Učinil tedy Aron i synové jeho všecky věci, kteréž přikázal Hospodin skrze Mojžíše.</verse>
      </chapter>
      <chapter osisID='Lev.9'>
        <verse osisID='Lev.9.1'>Stalo se pak dne osmého, povolal Mojžíš Arona a synů jeho i starších Izraelských.</verse>
        <verse osisID='Lev.9.2'>I řekl Aronovi: Vezmi sobě tele k oběti za hřích, a skopce k oběti zápalné, obé bez poškvrny, a obětuj před Hospodinem.</verse>
        <verse osisID='Lev.9.3'>K synům pak Izraelským mluviti budeš, řka: Vezměte kozla k oběti za hřích, a tele a beránka, roční, bez vady, k oběti zápalné,</verse>
        <verse osisID='Lev.9.4'>Vola také a skopce k oběti pokojné, abyste obětovali před Hospodinem, a obět suchou zadělanou olejem; nebo dnes se vám ukáže Hospodin.</verse>
        <verse osisID='Lev.9.5'>Tedy vzali ty věci, kteréž přikázal Mojžíš před stánkem úmluvy, a přistoupivši všecko shromáždění, stáli před Hospodinem.</verse>
        <verse osisID='Lev.9.6'>I řekl Mojžíš: Toto jest ta věc, kterouž přikázal Hospodin. Vykonejtež ji, a ukáže se vám sláva Hospodinova.</verse>
        <verse osisID='Lev.9.7'>Aronovi pak řekl Mojžíš: Přistup k oltáři a obětuj obět za hřích svůj, a obět zápalnou svou k vykonání očištění za sebe i za lid tento; obětuj také obět lidu všeho, a učiň očištění za ně, jakož přikázal Hospodin.</verse>
        <verse osisID='Lev.9.8'>Přistoupiv tedy Aron k oltáři, zabil tele své k oběti za hřích.</verse>
        <verse osisID='Lev.9.9'>I dali mu synové Aronovi krev. Kterýžto omočiv prst svůj ve krvi, pomazal rohů oltáře, ostatek pak krve vylil k spodku oltáře.</verse>
        <verse osisID='Lev.9.10'>Ale tuk a ledvinky, i branici s jater té oběti za hřích pálil na oltáři, jakož byl přikázal Hospodin Mojžíšovi.</verse>
        <verse osisID='Lev.9.11'>Maso pak s kůží spálil vně za stany.</verse>
        <verse osisID='Lev.9.12'>Zabil také obět zápalnou. I podali mu synové Aronovi krve, kterouž pokropil po vrchu oltáře vůkol.</verse>
        <verse osisID='Lev.9.13'>Podali jemu také i oběti zápalné s kusy jejími i hlavy její, a pálil ji na oltáři.</verse>
        <verse osisID='Lev.9.14'>A vymyv střeva i nohy její, pálil je s obětí zápalnou na oltáři.</verse>
        <verse osisID='Lev.9.15'>Obětoval také obět všeho lidu. A vzav kozla oběti za hřích, kterýž byl všeho lidu, zabil jej a obětoval ho za hřích jako i prvního.</verse>
        <verse osisID='Lev.9.16'>Obětoval též obět zápalnou a učinil ji vedlé obyčeje.</verse>
        <verse osisID='Lev.9.17'>Tolikéž i obět suchou obětoval, a vzav plnou hrst z ní, pálil to na oltáři, mimo obět zápalnou jitřní.</verse>
        <verse osisID='Lev.9.18'>Zabil ještě i vola a skopce k oběti pokojné, kteráž byla za lid. I podali mu synové Aronovi krve, kterouž pokropil oltáře po vrchu vůkol.</verse>
        <verse osisID='Lev.9.19'>Dali jemu také tuk z vola a z skopce ocas, a tuk přikrývající střeva i ledvinky a branici s jater.</verse>
        <verse osisID='Lev.9.20'>A položili včecken tuk na hrudí; i pálil ten tuk na oltáři.</verse>
        <verse osisID='Lev.9.21'>Hrudí pak a plece pravé obracel sem i tam Aron v obět obracení před Hospodinem, jakož byl přikázal Mojžíšovi.</verse>
        <verse osisID='Lev.9.22'>Potom Aron pozdvihna rukou svých k lidu, dal jim požehnání, a sstoupil od obětování oběti za hřích a oběti zápalné i oběti pokojné.</verse>
        <verse osisID='Lev.9.23'>Tedy všel Mojžíš s Aronem do stánku úmluvy; a když vycházeli z něho, požehnání dávali lidu. I ukázala se sláva Hospodinova všemu lidu.</verse>
        <verse osisID='Lev.9.24'>Nebo sstoupil oheň od tváři Hospodina, a spálil na oltáři obět zápalnou i všecken tuk. Což když uzřel veškeren lid, zkřikli a padli na tváři své.</verse>
      </chapter>
      <chapter osisID='Lev.10'>
        <verse osisID='Lev.10.1'>Synové pak Aronovi Nádab a Abiu, vzavše jeden každý kadidlnici svou, dali do nich oheň a položili na něj kadidlo, a obětovali před Hospodinem oheň cizí, čehož jim byl nepřikázal.</verse>
        <verse osisID='Lev.10.2'>Protož sstoupiv oheň od Hospodina, spálil je; a zemřeli tu před Hospodinem.</verse>
        <verse osisID='Lev.10.3'>I řekl Mojžíš Aronovi: Toť jest, což mluvil Hospodin, řka: V těch, kteříž přistupují ke mně, posvěcen budu, a před oblíčejem všeho lidu oslaven budu. I mlčel Aron.</verse>
        <verse osisID='Lev.10.4'>Tedy povolal Mojžíš Mizaele a Elizafana, synů Uziele, strýce Aronova, a řekl jim: Poďte a vyneste bratří své od svatyně ven za stany.</verse>
        <verse osisID='Lev.10.5'>I přišli a vynesli je v sukních jejich ven za stany, jakž byl rozkázal Mojžíš.</verse>
        <verse osisID='Lev.10.6'>Mluvil pak Mojžíš Aronovi, Eleazarovi a Itamarovi, synům jeho: Hlav svých neodkrývejte a roucha svého neroztrhujte, abyste nezemřeli, a aby se Bůh na všecko množství nerozhněval; ale bratří vaši, všecka rodina Izraelská, budou plakati nad tím spálením, kteréž uvedl Hospodin.</verse>
        <verse osisID='Lev.10.7'>Vy pak ze dveří stánku úmluvy nevycházejte, abyste nezemřeli; nebo olej pomazání Hospodinova jest na vás. I učinili vedlé rozkázaní Mojžíšova.</verse>
        <verse osisID='Lev.10.8'>Mluvil také Hospodin Aronovi, řka:</verse>
        <verse osisID='Lev.10.9'>Vína a nápoje opojného nebudeš píti,ty ani synové tvoji s tebou, kdyžkoli budete míti vcházeti do stánku úmluvy, abyste nezemřeli, (ustanovení věčné to bude po rodech vašich);</verse>
        <verse osisID='Lev.10.10'>Také abyste rozeznati mohli mezi svatým a neposvěceným, a mezi čistým a nečistým;</verse>
        <verse osisID='Lev.10.11'>Též abyste učili syny Izraelské všechněm ustanovením, kteráž mluvil Hospodin k nim skrze Mojžíše.</verse>
        <verse osisID='Lev.10.12'>Mluvil pak Mojžíš Aronovi, Eleazarovi a Itamarovi, synům jeho, kteříž živi zůstali: Vezměte obět suchou, kteráž zůstala z ohnivých obětí Hospodinových, a jezte ji s přesnicemi u oltáře; nebo svatá svatých jest.</verse>
        <verse osisID='Lev.10.13'>Protož jísti budete ji na místě svatém, nebo to jest právo tvé a právo synů tvých z ohnivých obětí Hospodinových; tak zajisté jest mi přikázáno.</verse>
        <verse osisID='Lev.10.14'>Hrudí pak sem i tam obracení, a plece vznášení jísti budete na místě čistém, ty i synové tvoji, i dcery tvé s tebou; nebo to právem tobě a synům tvým dáno jest z pokojných obětí synů Izraelských.</verse>
        <verse osisID='Lev.10.15'>Plece vzhůru vznášení a hrudí sem i tam obracení s obětmi ohnivými tuků, kteréž přinesou, aby sem i tam obracíno bylo, tak jako obět obracení před Hospodinem, bude tobě i synům tvým s tebou právem věčným, jakož přikázal Hospodin.</verse>
        <verse osisID='Lev.10.16'>Mojžíš pak hledal pilně kozla k oběti za hřích, a hle, již spálen byl. Tedy rozhněval se na Eleazara a Itamara, syny Aronovy pozůstalé, a řekl:</verse>
        <verse osisID='Lev.10.17'>Pročež jste nejedli oběti za hřích na místě svatém? Nebo svatá svatých byla, poněvadž ji dal vám, abyste nesli nepravost všeho množství k očištění jejich před Hospodinem.</verse>
        <verse osisID='Lev.10.18'>A hle, ani krev její není vnesena do vnitřku svatyně. Jísti jste měli ji v svatyni, jakož jsem byl přikázal.</verse>
        <verse osisID='Lev.10.19'>Tedy odpověděl Aron Mojžíšovi: Aj, dnes obětovali obět svou za hřích a obět svou zápalnou před Hospodinem, ale přihodila se mně taková věc, že, kdybych byl jedl obět za hřích dnes, zdali by se to líbilo Hospodinu?</verse>
        <verse osisID='Lev.10.20'>Což když uslyšel Mojžíš, přestal na tom.</verse>
      </chapter>
      <chapter osisID='Lev.11'>
        <verse osisID='Lev.11.1'>I mluvil Hospodin Mojžíšovi a Aronovi, řka jim:</verse>
        <verse osisID='Lev.11.2'>Mluvte k synům Izraelským, řkouce: Tito jsou živočichové, kteréž jísti budete ze všech hovad, kteráž jsou na zemi:</verse>
        <verse osisID='Lev.11.3'>Všeliké hovado, kteréž má kopyta rozdělená, tak aby rozdvojená byla, a přežívá, jísti budete.</verse>
        <verse osisID='Lev.11.4'>A však z těch, kteráž přežívají, a z těch, kteráž kopyta rozdělená mají, nebudete jísti, jako velblouda; nebo ač přežívá, ale kopyta rozděleného nemá, nečistý vám bude.</verse>
        <verse osisID='Lev.11.5'>Ani králíka, kterýž ač přežívá, ale kopyta rozděleného nemá, nečistý vám bude.</verse>
        <verse osisID='Lev.11.6'>Ani zajíce; nebo ač přežívá, ale kopyta rozděleného nemá, nečistý vám bude.</verse>
        <verse osisID='Lev.11.7'>Tolikéž ani svině; nebo ač má rozdělené kopyto, tak že se rozdvojuje, ale nepřežívá, nečistá bude vám.</verse>
        <verse osisID='Lev.11.8'>Masa jejich nebudete jísti, ani těla jejich mrtvého se dotýkati, nečistá budou vám.</verse>
        <verse osisID='Lev.11.9'>Ze všech pak živočichů, kteříž u vodách jsou, tyto jísti budete: Všecko, což má plejtvy a šupiny u vodách mořských i v řekách, jísti budete.</verse>
        <verse osisID='Lev.11.10'>Všecko pak, což nemá plejtví a šupin v moři i v řekách, buď jakýkoli hmyz vodný, aneb jakákoli duše živá u vodách, ohavností bude vám.</verse>
        <verse osisID='Lev.11.11'>A tak v ohavnosti vám budou, abyste masa jejich nejedli a těla jejich v ohyzdnosti měli.</verse>
        <verse osisID='Lev.11.12'>Což tedy nemá plejtví a šupin u vodách, to v ohavnosti míti budete.</verse>
        <verse osisID='Lev.11.13'>Z ptactva pak tyto v ohavnosti míti budete, jichžto nebudete jísti, nebo ohavnost jsou, jako jest orel, noh a orlice mořská,</verse>
        <verse osisID='Lev.11.14'>Též sup, káně a luňák vedlé pokolení svého,</verse>
        <verse osisID='Lev.11.15'>A všeliký krkavec vedlé pokolení svého,</verse>
        <verse osisID='Lev.11.16'>Také pstros, sova, vodní káně, a jestřáb vedlé pokolení svého,</verse>
        <verse osisID='Lev.11.17'>A bukač, křehař a kalous,</verse>
        <verse osisID='Lev.11.18'>A porfirián, pelikán a labut,</verse>
        <verse osisID='Lev.11.19'>Též čáp a kalandra vedlé pokolení svého, dedek a netopýř.</verse>
        <verse osisID='Lev.11.20'>Všeliký zeměplaz křídla mající, kterýž na čtyřech nohách chodí, v ohavnosti míti budete.</verse>
        <verse osisID='Lev.11.21'>A však ze všelikého zeměplazu křídla majícího, kterýž na čtyřech nohách chodí, jísti budete ty, kteříž mají stehénka na nohách svých, aby skákali na nich po zemi.</verse>
        <verse osisID='Lev.11.22'>Titoť pak jsou, kteréž jísti budete: Arbes vedlé pokolení svého, sálem vedlé pokolení svého, chargol vedlé pokolení svého, a chagab vedlé pokolení svého.</verse>
        <verse osisID='Lev.11.23'>Jiný pak zeměplaz všeliký křídla mající, kterýž na čtyřech nohách chodí, v ohavnosti míti budete.</verse>
        <verse osisID='Lev.11.24'>Nebo těmi byste se poškvrňovali. Protož kdož by se koli dotkl těla jich, nečistý bude až do večera.</verse>
        <verse osisID='Lev.11.25'>A kdož by koli nesl těla jich, zpéřeť roucho své a nečistý bude až do večera.</verse>
        <verse osisID='Lev.11.26'>Všeliké hovado, kteréž má rozdělené kopyto, ale není rozdvojené, a nepřežívá, nečisté vám bude. Kdož by koli jeho se dotekl, nečistý bude.</verse>
        <verse osisID='Lev.11.27'>A cožkoli chodí na tlapách svých ze všech hovad čtvernohých, nečisté bude vám. Kdož by koli dotkl se těl jejich, nečistý bude až do večera.</verse>
        <verse osisID='Lev.11.28'>A kdož by koli nesl těla jejich, zpéře roucha svá a nečistý bude až do večera; nebo nečistá jsou vám.</verse>
        <verse osisID='Lev.11.29'>Také i toto vám nečisté bude mezi zeměplazy, kteříž lezou po zemi: Kolčava a myš a žába, každé vedlé pokolení svého;</verse>
        <verse osisID='Lev.11.30'>Též ježek a ještěrka, hlemejžď, štír a krtice.</verse>
        <verse osisID='Lev.11.31'>Tyto věci nečisté vám budou ze všelijakého zeměplazu. Kdož by se koli dotkl jich mrtvých, nečistý bude až do večera.</verse>
        <verse osisID='Lev.11.32'>A všeliká věc, na kterouž by padlo něco z těch již mrtvých těl, nečistá bude, buď nádoba dřevěná, neb roucho, neb kůže, aneb pytel. A všeliká nádoba, kteréž se k dílu nějakému užívá, do vody vložena bude a nečistá zůstane až do večera, potom čistá bude.</verse>
        <verse osisID='Lev.11.33'>Všeliká pak nádoba hliněná, do níž by něco toho upadlo, i což by koli v ní bylo, nečisté bude, ona pak rozražena bude.</verse>
        <verse osisID='Lev.11.34'>Všeliký také pokrm, jehož se užívá, jestliže by na něj voda vylita byla, nečistý bude; a všeliký nápoj ku pití příhodný v každé nádobě nečisté bude nečistý.</verse>
        <verse osisID='Lev.11.35'>A všecko, na čež by něco z těla jejich upadlo, nečisté bude. Pec a kotliště zbořeno bude, nebo nečisté jest; protož za nečisté je míti budete.</verse>
        <verse osisID='Lev.11.36'>Ale studnice a čisterna, i všeliké shromáždění vod, čistá budou; však což by se dotklo umrliny jejich, nečisté bude.</verse>
        <verse osisID='Lev.11.37'>Jestliže by pak něco z mrchy jejich upadlo na některé semeno, kteréž síti obyčej jest, čisté bude.</verse>
        <verse osisID='Lev.11.38'>Ale když by polito bylo vodou semeno, a potom padlo by něco z umrliny jejich na ně, nečisté bude vám.</verse>
        <verse osisID='Lev.11.39'>Jestliže by umřelo hovado z těch, kteráž vám jsou ku pokrmu, kdož by se koli mrchy jeho dotkl, nečistý bude až do večera.</verse>
        <verse osisID='Lev.11.40'>Kdo by jedl z těla toho, zpéřeť roucha svá a nečistý bude až do večera. Také i ten, kterýž by vynesl tu mrchu, zpéře roucha svá, a nečistý bude až do večera.</verse>
        <verse osisID='Lev.11.41'>Tolikéž všeliký zeměplaz, kterýž se plazí po zemi, v ohavnosti bude vám; nebudete ho jísti.</verse>
        <verse osisID='Lev.11.42'>Ničeho, což se plazí na prsech, aneb cožkoli čtvermo leze, aneb více má noh, ze všeho zeměplazu, kterýž se plazí po zemi, nebudete jísti nebo jsou ohavnost.</verse>
        <verse osisID='Lev.11.43'>Nezohavujtež duší svých žádným zeměplazem, kterýž se plazí, a nepoškvrňujte se jimi, abyste nečistí nebyli učiněni skrze ně.</verse>
        <verse osisID='Lev.11.44'>Nebo já jsem Hospodin Bůh váš; protož posvěťtež se, a svatí buďte, nebo já svatý jsem, a nepošvrňujte duší svých žádným zeměplazem, kterýž se plazí po zemi.</verse>
        <verse osisID='Lev.11.45'>Nebo já jsem Hospodin, kterýž jsem vás vyvedl z země Egyptské, abych vám byl za Boha; protož svatí buďte, nebo já jsem svatý.</verse>
        <verse osisID='Lev.11.46'>Toť jest právo strany hovada, ptactva a všeliké duše živé, kteráž se hýbe u vodách, a každé duše živé, kteráž se plazí na zemi,</verse>
        <verse osisID='Lev.11.47'>Aby rozdíl činěn byl mezi nečistým a čistým, a mezi živočichy, kteříž se mají jísti, a mezi živočichy, kteříž se nemají jísti.</verse>
      </chapter>
      <chapter osisID='Lev.12'>
        <verse osisID='Lev.12.1'>I mluvil Hospodin k Mojžíšovi, řka:</verse>
        <verse osisID='Lev.12.2'>Mluv synům Izraelským a rci: Žena počnuc, porodí-li pacholíka, nečistá bude za sedm dní; podlé počtu dnů, v nichž odděluje se pro nemoc svou, nečistá bude.</verse>
        <verse osisID='Lev.12.3'>Potom dne osmého obřezáno bude tělo neobřízky jeho.</verse>
        <verse osisID='Lev.12.4'>Ona pak ještě za třidceti a tři dni zůstávati bude v očišťování se od krve. Nižádné věci svaté se nedotkne a k svatyni nepůjde, dokudž se nevyplní dnové očištění jejího.</verse>
        <verse osisID='Lev.12.5'>Pakli děvečku porodí, nečistá bude za dvě neděle vedlé nečistoty oddělení svého, a šedesáte šest dní zůstávati bude v očištění od krve.</verse>
        <verse osisID='Lev.12.6'>Když pak vyplní se dnové očištění jejího po synu aneb po dceři, přinese beránka ročního na obět zápalnou, a holoubátko aneb hrdličku na obět za hřích, ke dveřím stánku úmluvy, knězi.</verse>
        <verse osisID='Lev.12.7'>Kterýž obětovati ji bude před Hospodinem, a očistí ji, a tak očištěna bude od toku krve své. Ten jest zákon té, kteráž porodila pacholíka aneb děvečku.</verse>
        <verse osisID='Lev.12.8'>Pakli nebude moci býti s beránka, tedy vezme dvé hrdličátek, aneb dvé holoubátek, jedno v obět zápalnou a druhé v obět za hřích. I očistí ji kněz, a tak čistá bude.</verse>
      </chapter>
      <chapter osisID='Lev.13'>
        <verse osisID='Lev.13.1'>Mluvil také Hospodin Mojžíšovi a Aronovi, řka:</verse>
        <verse osisID='Lev.13.2'>Člověk ješto by na kůži těla jeho byla nějaká oteklina aneb prašivina, aneb poškvrna pobělavá, a bylo by na kůži těla jeho něco podobného k ráně malomocenství: tedy přiveden bude k Aronovi knězi, aneb k některému z synů jeho kněží.</verse>
        <verse osisID='Lev.13.3'>I pohledí kněz na ránu, kteráž jest na kůži těla jeho. Jestliže chlupové na té ráně zbělejí, a ta rána bude-li na pohledění hlubší nežli jiná kůže těla jeho, rána malomocenství jest. Když tedy spatří ji kněz, za nečistého vyhlásí jej.</verse>
        <verse osisID='Lev.13.4'>Pakli by poškvrna pobělavá byla na kůži těla jeho, a rána ta nebyla by hlubší nežli jiná kůže, a chlupové její nezběleli by: tedy rozkáže zavříti kněz majícího takovou ránu za sedm dní.</verse>
        <verse osisID='Lev.13.5'>Potom pohledí na něj kněz v den sedmý, a jestli rána ta zůstává tak před očima jeho a nerozmáhá se po kůži: tedy rozkáže ho zavříti kněz po druhé za sedm dní.</verse>
        <verse osisID='Lev.13.6'>I pohledí na ni kněz v den sedmý po druhé, a jestliže ta rána pozčernalá bude, a nerozmohla by se po kůži: tedy za čistého vyhlásí ho kněz, nebo prašivina jest. I zpéře roucha svá a čistý bude.</verse>
        <verse osisID='Lev.13.7'>Pakliť by se dále rozmohla ta prašivina po kůži jeho, již po ukázání se knězi k očištění svému, tedy ukáže se znovu knězi.</verse>
        <verse osisID='Lev.13.8'>I pohledí na něj kněz, a jestliže se rozmohla ta prašivina po kůži jeho, za nečistého vyhlásí jej kněz, nebo malomocenství jest.</verse>
        <verse osisID='Lev.13.9'>Rána malomocenství když bude na člověku, přiveden bude k knězi.</verse>
        <verse osisID='Lev.13.10'>I pohledí na něj kněz, a bude-li oteklina bílá na kůži, až by učinila chlupy bílé, byť pak i zdravé maso bylo na té oteklině:</verse>
        <verse osisID='Lev.13.11'>Malomocenství zastaralé jest na kůži těla jeho. Protož za nečistého vyhlásí jej kněz, a nedá ho zavříti, nebo zjevně nečistý jest.</verse>
        <verse osisID='Lev.13.12'>Jestliže by se pak vylilo malomocenství po kůži, a přikrylo by malomocenství všecku kůži nemocného, od hlavy jeho až do noh jeho, všudy kdež by kněz očima viděti mohl:</verse>
        <verse osisID='Lev.13.13'>I pohledí na něj kněz, a přikrylo-li by malomocenství všecko tělo jeho, tedy za čistého vyhlásí nemocného. Nebo všecka ta rána v bělost se změnila, protož čistý jest.</verse>
        <verse osisID='Lev.13.14'>Ale kdykoli ukáže se na ní živé maso, nečistý bude.</verse>
        <verse osisID='Lev.13.15'>I pohledí kněz na to živé maso a vyhlásí jej za nečistého, nebo to maso živé nečisté jest, malomocenství jest.</verse>
        <verse osisID='Lev.13.16'>Když by pak odešlo zase maso živé a změnilo by se v bělost, tedy přijde k knězi.</verse>
        <verse osisID='Lev.13.17'>A vida kněz, že obrátila se rána ta v bělost, za čistou vyhlásí ji; čistá jest.</verse>
        <verse osisID='Lev.13.18'>Když by pak byl na kůži těla vřed, a byl by zhojen,</verse>
        <verse osisID='Lev.13.19'>Byla-li by na místě vředu toho oteklina bílá, aneb poškvrna pobělavá a náryšavá, tedy ukázána bude knězi.</verse>
        <verse osisID='Lev.13.20'>A vida kněz, že na pohledění to místo jest nižší nežli jiná kůže, a chlupové na něm by zběleli, za nečistého vyhlásí jej kněz. Rána malomocenství jest, kteráž na vředu vyrostla.</verse>
        <verse osisID='Lev.13.21'>Pakli, když pohledí na ni kněz, uzří, že chlupové nezběleli na něm, a není nižší nežli jiná kůže, ale že jest pozčernalé místo, tedy zavře ho kněz za sedm dní.</verse>
        <verse osisID='Lev.13.22'>Pakliť by šíře se rozmáhala po kůži, za nečistého vyhlásí jej kněz; rána malomocenství jest.</verse>
        <verse osisID='Lev.13.23'>Pakli by ta poškvrna pobělavá zůstávala na místě svém, a nerozmáhala by se, znamení toho vředu jest; protož za čistého vyhlásí jej kněz.</verse>
        <verse osisID='Lev.13.24'>Tělo, na jehož kůži byla by spálenina od ohně, a po zhojení té spáleniny zůstala by poškvrna pobělavá a náryšavá, anebo bílá toliko:</verse>
        <verse osisID='Lev.13.25'>Pohledí na ni kněz, a jestliže chlupové na ní zběleli, a lsknou se, způsob také její jest hlubší nežli jiné kůže vůkol: malomocenství jest, kteréž zrostlo na spálenině; protož za nečistého vyhlásí jej kněz, nebo rána malomocenství jest.</verse>
        <verse osisID='Lev.13.26'>Pakli uzří kněz, an na poškvrně pobělavé není žádného chlupu bílého, a že nižší není nežli jiná kůže, ale že jest pozčernalá, poručí ho zavříti kněz za sedm dní.</verse>
        <verse osisID='Lev.13.27'>I pohledí na ni kněz dne sedmého. Jestliže se více rozmohla po kůži, tedy za nečistého vyhlásí jej; nebo rána malomocenství jest.</verse>
        <verse osisID='Lev.13.28'>Pakli bělost lsknutá na svém místě zůstávati bude, a nerozmůže se po kůži, ale bude pozčernalá: zprýštění od spáleniny jest; za čistého vyhlásí jej kněz, nebo šrám spáleniny jest.</verse>
        <verse osisID='Lev.13.29'>Byla-li by pak rána na hlavě aneb na bradě muže neb ženy,</verse>
        <verse osisID='Lev.13.30'>Tedy pohledí kněz na tu ránu, a jestliže způsob její bude hlubší nežli jiná kůže, a bude na ní vlas prožlutlý a tenký: tedy za nečistého vyhlásí jej kněz, nebo poškvrna černá jest; malomocenství na hlavě aneb na bradě jest.</verse>
        <verse osisID='Lev.13.31'>Když pak pohledí kněz na ránu poškvrny černé a uzří, že způsob její není hlubší nežli jiná kůže, a že není vlasu černého na ní: zavříti dá kněz majícího ránu poškvrny černé za sedm dní.</verse>
        <verse osisID='Lev.13.32'>I pohledí kněz na tu ránu dne sedmého, a aj, nerozmohla se ta poškvrna černá, a není vlasu žlutého na ní, a způsob té poškvrny černé není hlubší nežli kůže:</verse>
        <verse osisID='Lev.13.33'>Tedy oholen bude člověk ten, ale poškvrny té černé nedá holiti. I dá zavříti kněz majícího tu poškvrnu za sedm dní po druhé.</verse>
        <verse osisID='Lev.13.34'>I pohledí kněz na poškvrnu černou dne sedmého, a jestliže se nerozmohla poškvrna černá dále po kůži, a místo její není-li hlubší nežli jiná kůže: za čistého vyhlásí ho kněz, i zpéře roucha svá a čistý bude.</verse>
        <verse osisID='Lev.13.35'>Pakli by se dále rozmohla poškvrna ta černá po kůži, již po očištění jeho,</verse>
        <verse osisID='Lev.13.36'>Tedy pohledí na ni kněz, a uzří-li, že se dále rozmohla ta poškvrna černá po kůži, nebude více šetřiti vlasu žlutého; nečistý jest.</verse>
        <verse osisID='Lev.13.37'>Pakli poškvrna černá tak zůstává před očima jeho, a černý vlas vzrostl by na ní, tedy zhojena jest ta poškvrna černá; čistý jest, a za čistého vyhlásí jej kněz.</verse>
        <verse osisID='Lev.13.38'>Když by na kůži těla muže aneb ženy byly poškvrny, totiž poškvrny pobělavé,</verse>
        <verse osisID='Lev.13.39'>I pohledí kněz, a jestliže budou na kůži těla jejich poškvrny bílé, pozčernalé, tedy poškvrna bílá jest, kteráž na kůži zrostla; čistý jest.</verse>
        <verse osisID='Lev.13.40'>Muž, z jehož by hlavy vlasové slezli, lysý jest a čistý jest.</verse>
        <verse osisID='Lev.13.41'>Jestliže pak po jedné straně obleze hlava jeho, nálysý jest a čistý jest.</verse>
        <verse osisID='Lev.13.42'>Pakli na té lysině, aneb na tom oblysení byla by rána bílá a ryšavá, tedy malomocenství zrostlo na lysině jeho, aneb na oblysení jeho.</verse>
        <verse osisID='Lev.13.43'>I pohledí na něj kněz, a uzří-li oteklinu rány bílou a ryšavou na lysině jeho, aneb na oblysení jeho, jako způsob malomocenství na kůži těla:</verse>
        <verse osisID='Lev.13.44'>Člověk malomocný jest a nečistý jest. Bez meškání za nečistého vyhlásí jej kněz, nebo na hlavě jeho jest malomocenství jeho.</verse>
        <verse osisID='Lev.13.45'>Malomocný pak, na němž by ta rána byla, bude míti roucho roztržené a hlavu odkrytou a ústa zastřená, a Nečistý, nečistý jsem! volati bude.</verse>
        <verse osisID='Lev.13.46'>Po všecky dny, v nichž ta rána bude na něm, za nečistého jmín bude; nebo nečistý jest. Sám bydliti bude, vně za stany bude přebývání jeho.</verse>
        <verse osisID='Lev.13.47'>Když by pak na rouchu byla rána malomocenství, buď na rouchu soukenném aneb na rouchu lněném,</verse>
        <verse osisID='Lev.13.48'>Buď na osnově aneb na outku ze lnu aneb z vlny, buď na kůži aneb na každé věci kožené,</verse>
        <verse osisID='Lev.13.49'>A byla by ta rána zelená neb náryšavá na rouchu aneb na kůži, aneb na osnově, aneb na outku, aneb na kterékoli nádobě kožené: rána malomocenství jest, ukázána bude knězi.</verse>
        <verse osisID='Lev.13.50'>I pohledí kněz na tu ránu, a dá zavříti tu věc mající ránu za sedm dní.</verse>
        <verse osisID='Lev.13.51'>A pohledě na tu ránu dne sedmého, uzří-li, že se dále rozmohla ta rána na rouchu, neb po osnově anebo po outku, aneb na kůži, k čemuž by jí koli užíváno bylo: rána ta malomocenství rozjídavá jest, věc nečistá jest.</verse>
        <verse osisID='Lev.13.52'>I spálí to roucho aneb osnovu, aneb outek z vlny neb ze lnu, aneb jakoukoli nádobu koženou, na níž by byla rána ta; nebo malomocenství škodlivé jest, protož ohněm spáleno bude.</verse>
        <verse osisID='Lev.13.53'>Pakli pohledě kněz, uzřel by, že se nerozmohla rána ta na rouchu, aneb na osnově, aneb na outku, aneb na kterékoli nádobě kožené:</verse>
        <verse osisID='Lev.13.54'>Rozkáže kněz, aby zeprali tu věc, na níž byla by rána, i káže ji zavříti za sedm dní po druhé.</verse>
        <verse osisID='Lev.13.55'>I pohledí kněz po zeprání té věci na ránu. Jestliže nezměnila rána barvy své, byť se pak nerozmohla dále, předce nečistá jest. Ohněm spálíš ji; nebo rozjídavá věc jest na vrchní neb spodní straně její.</verse>
        <verse osisID='Lev.13.56'>Pakli pohledě kněz, uzřel by, an pozčernala rána po zeprání svém, odtrhne ji od roucha aneb od kůže, aneb od osnovy, aneb od outku.</verse>
        <verse osisID='Lev.13.57'>Jestliže se pak ukáže ještě na rouchu aneb na osnově, aneb na outku, aneb na kterékoli nádobě kožené, malomocenství rozjídající se jest. Ohněm spálíš věc tu, na kteréž by ta rána byla.</verse>
        <verse osisID='Lev.13.58'>Roucho pak aneb osnovu, aneb outek, aneb kteroukoli nádobu koženou, když bys zepral, a odešla by od ní ta rána, ještě po druhé zpéřeš, a čisté bude.</verse>
        <verse osisID='Lev.13.59'>Tenť jest zákon o ráně malomocenství na rouchu soukenném aneb lněném, aneb na osnově, aneb na outku, aneb na kterékoli nádobě kožené, kterak má za čistou aneb za nečistou uznána býti.</verse>
      </chapter>
      <chapter osisID='Lev.14'>
        <verse osisID='Lev.14.1'>I mluvil Hospodin k Mojžíšovi, řka:</verse>
        <verse osisID='Lev.14.2'>Tento bude řád při malomocném v den očišťování jeho: K knězi přiveden bude.</verse>
        <verse osisID='Lev.14.3'>I vyjde kněz ven z stanů a pohledí na něj, a uzří-li, že uzdravena jest rána malomocenství malomocného:</verse>
        <verse osisID='Lev.14.4'>Rozkáže kněz tomu, kterýž se očišťuje, vzíti dva vrabce živé a čisté, a dřevo cedrové, a červec dvakrát barvený, a yzop.</verse>
        <verse osisID='Lev.14.5'>I rozkáže kněz zabiti vrabce jednoho, a vycediti krev z něho do nádoby hliněné nad vodou živou.</verse>
        <verse osisID='Lev.14.6'>A vezme vrabce živého a dřevo cedrové, též červec dvakrát barvený, a yzop, a omočí to všecko i s vrabcem živým ve krvi vrabce zabitého nad vodou živou.</verse>
        <verse osisID='Lev.14.7'>Tedy pokropí toho, kterýž se očišťuje od malomocenství, sedmkrát, a za čistého jej vyhlásí, i pustí vrabce živého na pole.</verse>
        <verse osisID='Lev.14.8'>Ten pak, kterýž se očišťuje, zpéře roucho své a oholí všecky vlasy své, umyje se vodou, a čistý bude. Potom vejde do táboru, a bydliti bude vně, nevcházeje do stanu svého za sedm dní.</verse>
        <verse osisID='Lev.14.9'>Dne pak sedmého sholí všecky vlasy své, hlavu i bradu svou, i obočí své, a tak všecky vlasy své sholí; zpéře také roucha svá a tělo své umyje vodou, a tak očistí se.</verse>
        <verse osisID='Lev.14.10'>Dne pak osmého vezme dva beránky bez poškvrny, a ovci jednu roční bez poškvrny, a tři desetiny efi mouky bělné k oběti suché, olejem zadělané, a oleje jednu mírku.</verse>
        <verse osisID='Lev.14.11'>Kněz pak, kterýž očišťuje, postaví toho člověka očišťujícího se s těmi věcmi před Hospodinem u dveří stánku úmluvy.</verse>
        <verse osisID='Lev.14.12'>I vezme kněz beránka jednoho, kteréhožto obětovati bude v obět za hřích, a mírku oleje, a obraceti bude tím sem i tam v obět obracení před Hospodinem.</verse>
        <verse osisID='Lev.14.13'>A zabije beránka toho na místě, kdež se zabijí obět za hřích a obět zápalná, totiž na místě svatém; nebo jakož obět za hřích, tak obět za vinu knězi přináleží, svatá svatých jest.</verse>
        <verse osisID='Lev.14.14'>I vezme kněz krve z oběti za hřích, a pomaže jí kraje ucha pravého člověka toho, kterýž se očišťuje, a palce ruky jeho pravé, a palce nohy jeho pravé.</verse>
        <verse osisID='Lev.14.15'>Vezme také kněz z té mírky oleje, a naleje na ruku svou levou.</verse>
        <verse osisID='Lev.14.16'>A omoče prst svůj pravý v tom oleji, kterýž má na ruce své levé, pokropí z něho prstem svým sedmkrát před Hospodinem.</verse>
        <verse osisID='Lev.14.17'>Z ostatku pak oleje toho, kterýž má na ruce své, pomaže kněz kraje ucha pravého člověka toho, kterýž se očišťuje, a palce pravé ruky jeho, a palce pravé nohy jeho, na krev oběti za vinu.</verse>
        <verse osisID='Lev.14.18'>Což pak zůstane oleje, kterýž jest v ruce kněze, pomaže tím hlavy toho, kterýž se očišťuje; a tak očistí jej kněz před Hospodinem.</verse>
        <verse osisID='Lev.14.19'>Učiní také kněz obět za hřích, a očistí očišťujícího se od nečistoty jeho. A potom zabije obět zápalnou.</verse>
        <verse osisID='Lev.14.20'>I bude obětovati kněz tu obět zápalnou, i obět suchou na oltáři; a tak očistí jej, i bude čistý.</verse>
        <verse osisID='Lev.14.21'>Jestliže pak bude chudý, tak že by s to býti nemohl, tedy vezme jednoho beránka v obět za provinění, k obracení jí sem i tam pro očištění své, a desátý díl mouky bělné olejem zadělané k oběti suché, a mírku oleje,</verse>
        <verse osisID='Lev.14.22'>Též dvě hrdličky aneb dvé holoubátek, kteréž by mohl míti, a bude jedno v obět za hřích, a druhé v obět zápalnou.</verse>
        <verse osisID='Lev.14.23'>I přinese je v osmý den očišťování svého knězi, ke dveřům stánku úmluvy před Hospodina.</verse>
        <verse osisID='Lev.14.24'>Tedy kněz vezma beránka oběti za vinu a mírku oleje, obraceti je bude sem i tam v obět obracení před Hospodinem.</verse>
        <verse osisID='Lev.14.25'>I zabije beránka oběti za provinění, a vezma krve z oběti za provinění, pomaže jí kraje ucha pravého člověka toho, kterýž se očišťuje, a palce ruky jeho pravé, a palce nohy jeho pravé.</verse>
        <verse osisID='Lev.14.26'>Oleje také naleje kněz na ruku svou levou.</verse>
        <verse osisID='Lev.14.27'>A omoče prst svůj pravý v oleji, kterýž bude na ruce jeho levé, pokropí jím sedmkrát před Hospodinem.</verse>
        <verse osisID='Lev.14.28'>Pomaže také kněz olejem, kterýž má na ruce své, kraje ucha pravého toho, kdož se čistí, a palce pravé ruky jeho, a palce pravé nohy jeho, na místě krve z oběti za vinu.</verse>
        <verse osisID='Lev.14.29'>Což pak zůstává oleje, kterýž jest v ruce kněze, pomaže jím hlavy toho, kterýž se očišťuje; a tak očistí jej před Hospodinem.</verse>
        <verse osisID='Lev.14.30'>Tolikéž učiní i s hrdličkou jednou aneb s holoubátkem z těch, kteréž zjednati mohl.</verse>
        <verse osisID='Lev.14.31'>Z těch, kterýchž dostati mohl, obětovati bude jedno za hřích a druhé v obět zápalnou s obětí suchou; a tak očistí kněz očišťujícího se před Hospodinem.</verse>
        <verse osisID='Lev.14.32'>Ten jest zákon toho, na komž by se ukázala rána malomocenství, a kterýž by nemohl býti s ty věci k očištění svému přináležité.</verse>
        <verse osisID='Lev.14.33'>I mluvil Hospodin Mojžíšovi a Aronovi, řka:</verse>
        <verse osisID='Lev.14.34'>Když vejdete do země Kananejské, kterouž já vám za dědictví dávám, a dopustil bych ránu malomocenství na některý dům země, kterouž vládnouti budete,</verse>
        <verse osisID='Lev.14.35'>Tedy přijde hospodář domu a oznámí knězi řka: Zdá mi se, jako by byla rána malomocenství na domě.</verse>
        <verse osisID='Lev.14.36'>I rozkáže kněz vyprázdniti dům, dříve než by všel do něho hleděti na tu ránu, aby nebylo poškvrněno něco z těch věcí, kteréž v domě jsou. Potom pak vejde, aby pohleděl na ten dům.</verse>
        <verse osisID='Lev.14.37'>Tedy vida ránu tu, uzří-li, že rána jest na stěnách domu, totiž důlkové názelení aneb náčervení, a na pohledění jsou nižší než stěna jinde:</verse>
        <verse osisID='Lev.14.38'>Vyjde kněz z domu toho ke dveřím jeho, a dá zavříti dům ten za sedm dní.</verse>
        <verse osisID='Lev.14.39'>A v den sedmý navrátí se kněz, a uzří-li, ano se rozmohla rána na stěnách domu toho:</verse>
        <verse osisID='Lev.14.40'>Rozkáže vyníti kamení, na němž by rána taková byla, a vyvrci je ven za město na místo nečisté.</verse>
        <verse osisID='Lev.14.41'>Dům pak rozkáže vystrouhati vnitř všudy vůkol; a vysypou prach ten, kterýž sstrouhali, vně za městem na místo nečisté.</verse>
        <verse osisID='Lev.14.42'>A vezmouce jiné kamení, vyplní jím místo onoho kamení; tolikéž hliny jiné vezmouce, vymaží dům.</verse>
        <verse osisID='Lev.14.43'>Pakliť by se navrátila rána, a vzrostla by v tom domě po vyvržení kamení a vystrouhání domu, i po vymazání jeho,</verse>
        <verse osisID='Lev.14.44'>Tedy vejda kněz, uzří-li, an se rozmohla rána v domě, malomocenství rozjídající se jest v tom domě, nečistý jest.</verse>
        <verse osisID='Lev.14.45'>I rozboří ten dům a kamení jeho, i dříví jeho, a všecko mazání domu toho, a vynosí ven za město na místo nečisté.</verse>
        <verse osisID='Lev.14.46'>Jestliže by pak kdo všel do domu toho v ten čas, když zavřín byl, nečistý bude až do večera.</verse>
        <verse osisID='Lev.14.47'>A jestliže by kdo spal v tom domě, zpéře roucha svá; tolikéž jestliže by kdo jedl v tom domě, zpéře roucha svá.</verse>
        <verse osisID='Lev.14.48'>Jestliže by pak kněz vejda tam, uzřel, že se nerozmohla rána v domě po obnovení jeho, tedy za čistý vyhlásí dům ten; nebo uzdravena jest rána jeho.</verse>
        <verse osisID='Lev.14.49'>A vezma k očištění domu toho dva vrabce a dřevo cedrové, a červec dvakrát barvený a yzop,</verse>
        <verse osisID='Lev.14.50'>I zabije vrabce jednoho, a vycedí krev do nádoby hliněné nad vodou živou.</verse>
        <verse osisID='Lev.14.51'>A vezme dřevo cedrové a yzop, a červec dvakrát barvený, a vrabce živého, omočí to všecko ve krvi vrabce zabitého a u vodě živé, a pokropí domu toho sedmkrát.</verse>
        <verse osisID='Lev.14.52'>A tak když očistí dům ten krví vrabce a vodou živou a ptákem živým, dřevem cedrovým, yzopem a červcem dvakrát barveným:</verse>
        <verse osisID='Lev.14.53'>Vypustí ven vrabce živého z města na pole, a očistí dům ten, i budeť čistý.</verse>
        <verse osisID='Lev.14.54'>Ten jest zákon o všeliké ráně malomocenství a poškvrny černé,</verse>
        <verse osisID='Lev.14.55'>A malomocenství roucha i domu,</verse>
        <verse osisID='Lev.14.56'>I otekliny, prašiviny a poškvrny pobělavé,</verse>
        <verse osisID='Lev.14.57'>K ukázání, kdy jest kdo čistý, aneb kdy jest kdo nečistý. Tenť jest zákon malomocenství.</verse>
      </chapter>
      <chapter osisID='Lev.15'>
        <verse osisID='Lev.15.1'>Mluvil pak Hospodin Mojžíšovi a Aronovi, řka:</verse>
        <verse osisID='Lev.15.2'>Mluvte synům Izraelským a rcete jim: Když by který muž trpěl tok semene z těla svého, nečistý bude.</verse>
        <verse osisID='Lev.15.3'>Tato pak bude nečistota jeho v toku jeho: Jestliže vypěňuje tělo jeho tok svůj, aneb že by se zastavil tok v těle jeho, nečistota jeho jest.</verse>
        <verse osisID='Lev.15.4'>Každé lůže, na němž by ležel, kdož má tok semene, nečisté bude; a všecko, na čemž by seděl, nečisté bude.</verse>
        <verse osisID='Lev.15.5'>A kdož by se dotekl lůže jeho, zpéře roucha svá, a umyje se vodou, a bude nečistý až do večera.</verse>
        <verse osisID='Lev.15.6'>A kdo by sedl na to, na čemž seděl ten, kdož má tok semene, zpéře roucha svá, a umyje se vodou, i bude nečistý až do večera.</verse>
        <verse osisID='Lev.15.7'>Jestliže by se kdo dotekl těla trpícího tok semene, zpéře roucha svá, a umyje se vodou, i bude nečistý až do večera.</verse>
        <verse osisID='Lev.15.8'>A jestliže by ten, kdož trpí tok semene, plinul na čistého, zpéře roucha svá, a umyje se vodou, i bude nečistý až do večera.</verse>
        <verse osisID='Lev.15.9'>Každé sedlo, na němž by seděl ten, kdož má tok semene, nečisté bude.</verse>
        <verse osisID='Lev.15.10'>A kdož by koli dotekl se něčeho, což bylo pod ním, nečistý bude až do večera; a kdož by co z toho nesl, zpéře roucha svá, a umyje se vodou, a bude nečistý až do večera.</verse>
        <verse osisID='Lev.15.11'>Kohož by se pak dotekl ten, kdož má tok semene, a neumyl rukou svých vodou, zpéře roucha svá, a umyje se vodou, i bude nečistý až do večera.</verse>
        <verse osisID='Lev.15.12'>Nádoba hliněná, kteréž by se dotekl ten, kdo má tok semene, bude rozbita, a každá nádoba dřevěná vodou vymyta bude.</verse>
        <verse osisID='Lev.15.13'>Když by pak očištěn byl ten, kdož tok semene trpěl, od toku svého, sečte sedm dní po svém očištění, a zpéře roucha svá, a vodou živou zmyje tělo své, i bude čist.</verse>
        <verse osisID='Lev.15.14'>Potom dne osmého vezme sobě dvě hrdličky aneb dvé holoubátek, a přijda před Hospodina ke dveřím stánku úmluvy, dá je knězi.</verse>
        <verse osisID='Lev.15.15'>Kterýž obětovati je bude, jedno za hřích a druhé v obět zápalnou; a očistí jej kněz před Hospodinem od toku jeho.</verse>
        <verse osisID='Lev.15.16'>Muž, z něhož by vyšlo símě scházení, zmyje vodou všecko tělo své, a bude nečistý až do večera.</verse>
        <verse osisID='Lev.15.17'>Každé roucho i každá kůže, na níž by bylo símě scházení, zeprána bude vodou, a nečistá bude až do večera.</verse>
        <verse osisID='Lev.15.18'>Žena také, s kterouž by obýval muž scházením semene, oba zmyjí se vodou, a nečistí budou až do večera.</verse>
        <verse osisID='Lev.15.19'>Žena pak, když by trpěla nemoc svou, a tok krve byl by z těla jejího, za sedm dní oddělena bude; každý, kdož by se jí dotekl, nečistý bude až do večera.</verse>
        <verse osisID='Lev.15.20'>Na čemž by koli ležela v čas oddělení svého, nečistéť bude; tolikéž, na čem by koli seděla, nečisté bude.</verse>
        <verse osisID='Lev.15.21'>Také kdož by se dotekl lůže jejího, zpéře roucho své, a umyje se vodou, i bude nečistý až do večera.</verse>
        <verse osisID='Lev.15.22'>Kdož by se koli dotekl toho, na čemž seděla, zpéře roucha svá, a umyje se vodou, i bude nečistý až do večera.</verse>
        <verse osisID='Lev.15.23'>Což by koli bylo na lůži tom, neb na jaké by koli věci seděla, a dotekl by se toho někdo, nečistý bude až do večera.</verse>
        <verse osisID='Lev.15.24'>Jestliže by kdo spal s ní, a byla by nečistota její na něm, nečistý bude za sedm dní; i každé lůže, na němž by spal, nečisté bude.</verse>
        <verse osisID='Lev.15.25'>Žena pak trpěla-li by krvotok po mnohé dny, kromě času nemoci své, totiž krvotok by trpěla přes čas přirozené nemoci: po všecky dny toku nečistoty své, jako i v čas nemoci své přirozené, nečistá bude.</verse>
        <verse osisID='Lev.15.26'>Každé lůže, na němž by spala po všecky dny toku svého, bude jí jako lůže v přirozené nemoci její; a každá věc, na kteréž by seděla, nečistá bude, podlé nečistoty přirozené nemoci její.</verse>
        <verse osisID='Lev.15.27'>Kdož by koli dotekl se těch věcí, nečistý bude. Protož zpéře roucho své, a umyje se vodou, i bude nečistý až do večera.</verse>
        <verse osisID='Lev.15.28'>Když pak očištěna bude od toku svého, sečte sobě sedm dní, a potom očišťovati se bude.</verse>
        <verse osisID='Lev.15.29'>A v den osmý vezme sobě dvě hrdličky aneb dvé holoubátek, a přinese je knězi ke dveřím stánku úmluvy.</verse>
        <verse osisID='Lev.15.30'>Z nichž jedno obětovati bude kněz v obět za hřích, a druhé v obět zápalnou, a očistí ji kněz před Hospodinem od toku nečistoty její.</verse>
        <verse osisID='Lev.15.31'>I budete oddělovati syny Izraelské od nečistot jejich, aby nezemřeli pro nečistoty své, když by poškvrnili příbytku mého, kterýž jest u prostřed nich.</verse>
        <verse osisID='Lev.15.32'>Toť jest právo trpícího tok semene, i toho, z něhož vychází símě scházení, jímž poškvrněn bývá,</verse>
        <verse osisID='Lev.15.33'>Též nemocné ženy v oddělení jejím, i všelikého trpícího tok svůj, buď mužského pohlaví neb ženského, a muže, kterýž by spal s nečistou.</verse>
      </chapter>
      <chapter osisID='Lev.16'>
        <verse osisID='Lev.16.1'>Mluvil pak Hospodin k Mojžíšovi po smrti dvou synů Aronových, kteřížto, když předstoupili před Hospodina, zemřeli,</verse>
        <verse osisID='Lev.16.2'>A řekl Hospodin Mojžíšovi: Mluv Aronovi bratru svému, ať nevchází každého času do svatyně za oponu před slitovnici, kteráž jest na truhle, aby neumřel; nebo já v oblace ukáži se nad slitovnicí.</verse>
        <verse osisID='Lev.16.3'>S tímto vcházeti bude Aron do svatyně: S volkem mladým, kterýž bude v obět za hřích, a s beranem k oběti zápalné.</verse>
        <verse osisID='Lev.16.4'>V sukni lněnou svatou obleče se, a košilku lněnou bude míti na těle hanby své, pasem také lněným opáše se, a čepici lněnou vstaví na hlavu, roucha zajisté svatá jsou tato; i umyje vodou tělo své a obleče se v ně.</verse>
        <verse osisID='Lev.16.5'>Od shromáždění pak synů Izraelských vezme dva kozly k oběti za hřích, a jednoho berana k zápalné oběti.</verse>
        <verse osisID='Lev.16.6'>I bude obětovati Aron volka svého v obět za hřích, a očistí sebe i dům svůj.</verse>
        <verse osisID='Lev.16.7'>Potom vezme ty dva kozly a postaví je před Hospodinem u dveří stánku úmluvy.</verse>
        <verse osisID='Lev.16.8'>I dá Aron na ty dva kozly losy, los jeden Hospodinu, a los druhý Azazel.</verse>
        <verse osisID='Lev.16.9'>A obětovati bude Aron kozla toho, na něhož by los padl Hospodinu, obětovati jej bude za hřích.</verse>
        <verse osisID='Lev.16.10'>Kozla pak toho, na něhož přišel los Azazel, postaví živého před Hospodinem, aby skrze něho učinil očištění, a pustí ho na poušť k Azazel.</verse>
        <verse osisID='Lev.16.11'>I bude obětovati Aron volka svého v obět za hřích, a očistí sebe i dům svůj, a zabije volka svého v obět za hřích.</verse>
        <verse osisID='Lev.16.12'>Vezme také plnou kadidlnici uhlí řeřavého s oltáře, kterýž jest před tváří Hospodinovou, a plné obě hrsti své vonných věcí stlučených, a vnese za oponu.</verse>
        <verse osisID='Lev.16.13'>A vloží kadidlo to na oheň před Hospodinem, a dým kadění toho přikryje slitovnici, kteráž jest nad svědectvím, a neumře.</verse>
        <verse osisID='Lev.16.14'>Potom vezma krve volka toho, pokropí prstem svým na slitovnicí k východu; tolikéž před slitovnicí kropiti bude sedmkrát krví tou prstem svým.</verse>
        <verse osisID='Lev.16.15'>Zabije také v obět za hřích kozla toho, kterýž jest lidu, a vnese krev jeho do vnitřku za oponu, a učiní se krví jeho, jakož učinil se krví volka, totiž pokropí jí na slitovnici a před slitovnicí.</verse>
        <verse osisID='Lev.16.16'>A očistí svatyni od nečistot synů Izraelských a od přestoupení jejich i všech hříchů jejich. Totéž učiní i stánku úmluvy, kterýž jest mezi nimi u prostřed nečistot jejich.</verse>
        <verse osisID='Lev.16.17'>(Žádný pak člověk ať není v stánku úmluvy, když on vchází k očišťování do svatyně, dokudž by on zase nevyšel a očištění za sebe, za dům svůj i za všecko množství Izraelské nevykonal.)</verse>
        <verse osisID='Lev.16.18'>Vyjde pak k oltáři, kterýž jest před Hospodinem, a očistí jej. A vezma krve volka toho, a ze krve kozla, dá na rohy oltáře vůkol.</verse>
        <verse osisID='Lev.16.19'>A pokropí ho svrchu krví tou prstem svým sedmkrát, a očistí jej i posvětí ho od nečistot synů Izraelských.</verse>
        <verse osisID='Lev.16.20'>A když by dokonal očištění svatyně a stánku úmluvy a oltáře, obětovati bude kozla živého.</verse>
        <verse osisID='Lev.16.21'>A vlože Aron obě ruce své na hlavu kozla živého, vyznávati bude nad ním všecky nepravosti synů Izraelských, a všecka přestoupení jejich se všemi hříchy jejich, a vloží je na hlavu kozla, a vyžene ho člověk k tomu zřízený na poušť.</verse>
        <verse osisID='Lev.16.22'>(Kozel ten zajisté ponese na sobě všecky nepravosti jejich do země pusté.) A pustí kozla toho na poušti.</verse>
        <verse osisID='Lev.16.23'>Potom pak přijda Aron do stánku úmluvy, svleče s sebe roucha lněná, v něž se byl oblékl, když vjíti měl do svatyně, a nechá jich tu.</verse>
        <verse osisID='Lev.16.24'>A umyje tělo své vodou na místě svatém, a obleče se zase v roucha svá, a vyjda, obětovati bude obět zápalnou svou a obět zápalnou lidu, a očistí sebe i lid.</verse>
        <verse osisID='Lev.16.25'>A tuk oběti za hřích páliti bude na oltáři.</verse>
        <verse osisID='Lev.16.26'>Ten pak, kterýž vyvedl kozla na Azazel, zpéře roucha svá, a zmyje tělo své vodou, a potom vejde do stanů.</verse>
        <verse osisID='Lev.16.27'>Volka pak za hřích a kozla za hřích, jejichž krev vnesena byla k vykonání očištění v svatyni, vynese ven z táboru, a spálí ohněm kůže jejich, i maso jejich, i lejna jejich.</verse>
        <verse osisID='Lev.16.28'>Kdož by pak spálil je, zpéře roucha svá, a umyje tělo své vodou, a potom vejde do táboru.</verse>
        <verse osisID='Lev.16.29'>Bude vám i toto za věčné ustanovení: Sedmého měsíce, desátého dne téhož měsíce ponižovati budete duší svých, a žádného díla nebudete dělati, ani doma zrozený, ani příchozí, kterýž jest pohostinu mezi vámi.</verse>
        <verse osisID='Lev.16.30'>Nebo v ten den očistí vás, abyste očištěni byli; ode všech hříchů svých před Hospodinem očištěni budete.</verse>
        <verse osisID='Lev.16.31'>Sobota odpočinutí bude vám, a ponižovati budete duší svých ustanovením věčným.</verse>
        <verse osisID='Lev.16.32'>Očišťovati pak bude kněz, kterýž jest pomazaný, a jehož ruce posvěceny jsou k vykonávání úřadu kněžského místo otce svého, a obleče se v roucha lněná, roucha svatá.</verse>
        <verse osisID='Lev.16.33'>A očistí svatyni svatou a stánek úmluvy, očistí také i oltář, i kněží, i všecken lid shromážděný očistí.</verse>
        <verse osisID='Lev.16.34'>A bude vám to ustanovením věčným k očišťování synů Izraelských ode všech hříchů jejich, každého roku jednou. I učinil Mojžíš tak, jakž jemu byl přikázal Hospodin.</verse>
      </chapter>
      <chapter osisID='Lev.17'>
        <verse osisID='Lev.17.1'>I mluvil Hospodin Mojžíšovi, řka:</verse>
        <verse osisID='Lev.17.2'>Mluv k Aronovi a synům jeho i ke všechněm synům Izraelským, a rci jim: Tato jest věc, kterouž přikázal Hospodin, řka:</verse>
        <verse osisID='Lev.17.3'>Kdož by koli z domu Izraelského zabil vola aneb beránka, neb kozu, buď mezi stany, aneb kdož by zabil vně za stany,</verse>
        <verse osisID='Lev.17.4'>A ke dveřím stánku úmluvy nepřivedl by ho, aby obětoval obět Hospodinu před příbytkem Hospodinovým: vinen bude krví, nebo krev vylil; protož vyhlazen bude muž ten z prostředku lidu svého.</verse>
        <verse osisID='Lev.17.5'>Přivedou tedy synové Izraelští oběti své, kteréž by na poli zabíjeti chtěli, přivedou je, pravím, k Hospodinu ke dveřím stánku úmluvy, k knězi, a obětovati budou oběti pokojné Hospodinu.</verse>
        <verse osisID='Lev.17.6'>A pokropí kněz krví na oltáři Hospodinovu u dveří stánku úmluvy, a páliti bude tuk u vůni líbeznou Hospodinu.</verse>
        <verse osisID='Lev.17.7'>A nikoli více nebudou obětovati obětí svých ďáblům, po nichžto odcházejíce, oni smilní. Zákon tento bude jim věčný i všechněm potomkům jejich.</verse>
        <verse osisID='Lev.17.8'>Protož povíš jim: Kdož by koli z domu Izraelského aneb z příchozích, kteříž by pohostinu byli mezi vámi, obětoval zápal aneb jinou obět,</verse>
        <verse osisID='Lev.17.9'>A ke dveřím stánku úmluvy nepřivedl by jí, aby ji obětoval Hospodinu; tedy vyhlazen bude člověk ten z lidu svého.</verse>
        <verse osisID='Lev.17.10'>A kdož by koli z domu Izraelského aneb z příchozích, kteříž jsou pohostinu mezi nimi, jedl jakou krev: postavím tvář svou proti člověku tomu, a vyhladím jej z prostředku lidu jeho.</verse>
        <verse osisID='Lev.17.11'>Nebo duše všelikého těla ve krvi jest, já pak oddal jsem vám ji k oltáři, k očišťování duší vašich. Nebo sama krev na duši očišťuje.</verse>
        <verse osisID='Lev.17.12'>Protož řekl jsem synům Izraelským: Nižádný z vás nebude jísti krve; ani příchozí, kterýž pohostinu jest mezi vámi, nebude krve jísti.</verse>
        <verse osisID='Lev.17.13'>A kdož by koli z synů Izraelských aneb z příchozích, kteříž jsou pohostinu mezi vámi, honě, ulovil zvíře aneb ptáka, což se jísti může, tedy vycedí krev jeho a zasype ji prstí.</verse>
        <verse osisID='Lev.17.14'>Nebo duše všelikého těla jest krev jeho, kteráž jest v duši jeho. Protož jsem pověděl synům Izraelským: Krve žádného těla jísti nebudete, nebo duše všelikého těla jest krev jeho; kdož by koli jedl ji, vyhlazen bude.</verse>
        <verse osisID='Lev.17.15'>Kdož by pak koli jedl tělo mrtvé aneb udávené, buď on doma zrozený aneb příchozí: zpéře roucha svá, a umyje se vodou, a nečistý bude až do večera, potom pak čistý bude.</verse>
        <verse osisID='Lev.17.16'>A pakli nezpéře roucha svého, a těla svého neumyje, tedy ponese nepravost svou.</verse>
      </chapter>
      <chapter osisID='Lev.18'>
        <verse osisID='Lev.18.1'>I mluvil Hospodin k Mojžíšovi, řka:</verse>
        <verse osisID='Lev.18.2'>Mluv synům Izraelským a rci jim: Já jsem Hospodin Bůh váš.</verse>
        <verse osisID='Lev.18.3'>Vedlé skutků země Egyptské, v níž jste bydlili, nečiňte, ani podlé skutků země Kananejské, do kteréž já vás uvozuji, činiti budete, a v ustanoveních jejich nechoďte.</verse>
        <verse osisID='Lev.18.4'>Soudy mé čiňte a ustanovení mých ostříhejte, abyste chodili v nich: Já jsem Hospodin Bůh váš.</verse>
        <verse osisID='Lev.18.5'>Ostříhejte ustanovení mých a soudů mých. Člověk ten, kterýž by je činil, živ bude v nich: Já jsem Hospodin.</verse>
        <verse osisID='Lev.18.6'>Nižádný člověk k žádné přítelkyni krevní nepřistupuj k obnažení hanby její: Já jsem Hospodin.</verse>
        <verse osisID='Lev.18.7'>Hanby otce svého a matky své neodkryješ; matka tvá jest, neodkryješ hanby její.</verse>
        <verse osisID='Lev.18.8'>Hanby ženy otce svého neodkryješ; nebo hanba otce tvého jest.</verse>
        <verse osisID='Lev.18.9'>Hanby sestry své, dcery otce svého aneb dcery matky své, kteráž doma zplozena aneb vně zplozena jest, neodkryješ hanby jejich.</verse>
        <verse osisID='Lev.18.10'>Hanby vnučky své, buď po synu neb dceři své, neodkryješ; nebo hanba tvá jsou.</verse>
        <verse osisID='Lev.18.11'>Hanby dcery manželky otce svého, kteráž jest zplozena od otce tvého, tvá sestra jest, neodkryješ hanby její.</verse>
        <verse osisID='Lev.18.12'>Hanby sestry otce svého neodkryješ; nebo krevní přítelkyně otce tvého jest.</verse>
        <verse osisID='Lev.18.13'>Hanby sestry matky své neodkryješ; nebo krevní přítelkyně matky tvé jest.</verse>
        <verse osisID='Lev.18.14'>Hanby bratra otce svého neodkryješ; k manželce jeho nevejdeš, stryna tvá jest.</verse>
        <verse osisID='Lev.18.15'>Hanby nevěsty své neodkryješ; manželka jest syna tvého, neodkryješ hanby její.</verse>
        <verse osisID='Lev.18.16'>Hanby manželky bratra svého neodkryješ; nebo hanba bratra tvého jest.</verse>
        <verse osisID='Lev.18.17'>Hanby ženy a dcery její neodkryješ. Vnučky její po synu neb po dceři její nepojmeš, abys odkryl hanbu její; nebo krevní jsou, a nešlechetnost jest.</verse>
        <verse osisID='Lev.18.18'>Nevezmeš sobě ženy k ženě první, abys ssoužil ji, odkrývaje hanbu její za života jejího.</verse>
        <verse osisID='Lev.18.19'>Také k ženě, když jest v své nemoci nečisté, nepřistoupíš, odkrývaje hanbu její.</verse>
        <verse osisID='Lev.18.20'>S manželkou bližního svého nebudeš obcovati, poškvrňuje se s ní.</verse>
        <verse osisID='Lev.18.21'>Nedopustíš, aby kdo z semene tvého proveden byl skrze oheň modly Moloch, abys nepoškvrnil jména Boha svého: Já jsem Hospodin.</verse>
        <verse osisID='Lev.18.22'>Nebudeš obcovati s mužským pohlavím, scházeje se s ním jako s ženou; nebo ohavnost jest.</verse>
        <verse osisID='Lev.18.23'>A s žádným hovadem nebudeš obcovati, poškvrňuje se s ním; ani žena nepoddá se hovadu, aby s ním obývala; nebo mrzkost jest.</verse>
        <verse osisID='Lev.18.24'>A protož nepoškvrňujtež se žádnou touto věcí; nebo těmito všemi věcmi poškvrnili se pohané, kteréž já vyvrhu od tváři vaší.</verse>
        <verse osisID='Lev.18.25'>Nebo poškvrnila se země, a navštívím nepravost její na ní, a vyvrátí země obyvatele své.</verse>
        <verse osisID='Lev.18.26'>Ale vy ostříhejte ustanovení mých a soudů mých, a nečiňte nižádných ohavností těchto, tak domácí jako příchozí, kterýž jest pohostinu u prostřed vás.</verse>
        <verse osisID='Lev.18.27'>(Nebo všecky ty ohavnosti činili lidé země té, kteříž byli před vámi, čímž poškvrněna jest země.)</verse>
        <verse osisID='Lev.18.28'>Aby nevyvrátila vás země, proto že byste jí poškvrnili, jako vyvrátila národ, kterýž byl před vámi.</verse>
        <verse osisID='Lev.18.29'>Nebo kdož by koli dopustil se některé ze všech ohavností těch: duše zajisté, kteréž by činily to, vyhlazeny budou z prostředku lidu svého.</verse>
        <verse osisID='Lev.18.30'>Protož ostříhejte přikázání mých, abyste nečinili ničeho z obyčejů ohavných,kteříž činěni jsou před vámi, aniž sebe jimi poškvrňujte: Já jsem Hospodin Bůh váš.</verse>
      </chapter>
      <chapter osisID='Lev.19'>
        <verse osisID='Lev.19.1'>I mluvil Hospodin k Mojžíšovi, řka:</verse>
        <verse osisID='Lev.19.2'>Mluv ke všemu množství synů Izraelských a rci jim: Svatí buďte, nebo svatý jsem, já Hospodin Bůh váš.</verse>
        <verse osisID='Lev.19.3'>Jeden každý matky své a otce svého báti se budete. A sobot mých ostříhejte, nebo já jsem Hospodin Bůh váš.</verse>
        <verse osisID='Lev.19.4'>Neobracejte se k modlám, a bohů litých nedělejte sobě: Já jsem Hospodin Bůh váš.</verse>
        <verse osisID='Lev.19.5'>A když obětovati budete oběti pokojné Hospodinu, z dobré vůle své obětovati budete je.</verse>
        <verse osisID='Lev.19.6'>Kterého dne obětovati budete, jísti budete je, i nazejtří; což by pak zůstalo až do třetího dne, ohněm spáleno bude.</verse>
        <verse osisID='Lev.19.7'>Pakli předce jísti budete dne třetího, věc ohavná bude, a nebude oblíbena.</verse>
        <verse osisID='Lev.19.8'>Kdož by to jedl, pokutu nepravosti své ponese; nebo svatosti Hospodinovy poškvrnil, protož vyhlazena bude duše ta z lidu svého.</verse>
        <verse osisID='Lev.19.9'>Když budete žíti obilé země vaší, nesežneš naskrze všeho pole svého, a nebudeš sbírati pozůstalých klasů žně své.</verse>
        <verse osisID='Lev.19.10'>Tolikéž ostatků vinice své nebudeš bráti, a zrní vinice své nebudeš sbírati; chudému a příchozímu zanecháš toho: Já jsem Hospodin Bůh váš.</verse>
        <verse osisID='Lev.19.11'>Nekraďte a nelžete, a nižádný neoklamávej bližního svého.</verse>
        <verse osisID='Lev.19.12'>Nepřisahejte křivě ve jméno mé, aniž kdo poškvrňuj jména Boha svého: Já jsem Hospodin.</verse>
        <verse osisID='Lev.19.13'>Neutiskneš mocí bližního svého, aniž obloupíš ho. Nezůstane mzda dělníka u tebe až do jitra.</verse>
        <verse osisID='Lev.19.14'>Hluchému nebudeš zlořečiti, a před slepým nepoložíš úrazu, ale báti se budeš Boha svého, nebo já jsem Hospodin.</verse>
        <verse osisID='Lev.19.15'>Neučiníš neprávě v soudu. Nepřijmeš osoby chudého, aniž šanovati budeš osoby bohatého; spravedlivě souditi budeš bližního svého.</verse>
        <verse osisID='Lev.19.16'>Nebudeš choditi jako utrhač v lidu svém, aniž státi budeš na hrdlo bližnímu svému: Já jsem Hospodin.</verse>
        <verse osisID='Lev.19.17'>Nebudeš nenáviděti bratra svého v srdci svém; svobodně potresceš bližního svého, a nesneseš na něm hříchu.</verse>
        <verse osisID='Lev.19.18'>Nebudeš se mstíti, aniž držeti budeš hněvu proti synům lidu svého, ale milovati budeš bližního svého jako sebe samého: Já jsem Hospodin.</verse>
        <verse osisID='Lev.19.19'>Ustanovení mých ostříhejte. Hovadu svému nedáš se scházeti s hovadem jiného pokolení. Pole svého neposeješ rozdílným semenem, a rouchem z rozdílných věcí, jako z vlny a ze lnu, setkaným nebudeš se odívati.</verse>
        <verse osisID='Lev.19.20'>Jestliže by muž spal s ženou, a obcoval s ní, kteráž děvkou jsuc, byla by zasnoubená jinému muži, a nebyla by žádnou mzdou vykoupena, ani propuštěna: oba dva zmrskáni budou, a neumrouť; nebo nebyla svobodná učiněna.</verse>
        <verse osisID='Lev.19.21'>On pak přivede obět za vinu svou Hospodinu ke dveřím stánku úmluvy, skopce za vinu.</verse>
        <verse osisID='Lev.19.22'>I očistí jej kněz skopcem, kterýž se obětuje za vinu před Hospodinem, od hříchů jeho, kterýmž zhřešil, a bude mu odpuštěn hřích jeho.</verse>
        <verse osisID='Lev.19.23'>Když pak vejdete do země, a nasázíte všelikého stromoví ovoce nesoucího, tedy obřežete neobřezání jeho, totiž ovoce jeho. Po tři léta budete míti je za neobřezané, protož nebude jedeno.</verse>
        <verse osisID='Lev.19.24'>Čtvrtého pak léta bude všeliké ovoce jeho posvěcené k chválení Hospodina,</verse>
        <verse osisID='Lev.19.25'>(Pátého teprv léta jísti budete ovoce jeho), aby rozmnožil vám úrody jeho; nebo já jsem Hospodin Bůh váš.</verse>
        <verse osisID='Lev.19.26'>Nic nebudete jísti se krví. Nebudete hádati, aniž na časích zakládati budete.</verse>
        <verse osisID='Lev.19.27'>Nebudeš střihati vlasů hlavy své okrouhle, aniž zohaví kdo brady své.</verse>
        <verse osisID='Lev.19.28'>Nad mrtvým pak nebudete řezati těla svého, a žádného znamení vyrytého na sobě neučiníte: Já jsem Hospodin.</verse>
        <verse osisID='Lev.19.29'>Nepoškvrňuj dcery své, dopouštěje smilniti jí, aby země nesmilnila a nebyla naplněna nešlechetností.</verse>
        <verse osisID='Lev.19.30'>Sobot mých ostříhati budete, a svatyně mé báti se budete: Já jsem Hospodin.</verse>
        <verse osisID='Lev.19.31'>Neobracejte se k hadačům a věšťcům, ani od nich rady beřte, poškvrňujíce se s nimi: Já jsem Hospodin Bůh váš.</verse>
        <verse osisID='Lev.19.32'>Před člověkem šedivým povstaň, a cti osobu starého, a boj se Boha svého, nebo já jsem Hospodin.</verse>
        <verse osisID='Lev.19.33'>Jestliže bude pohostinu u tebe příchozí v zemi vaší, nečiňte jemu křivdy.</verse>
        <verse osisID='Lev.19.34'>Jakožto jeden z doma zrozených vašich, tak bude vám příchozí, kterýž jest u vás pohostinu, a milovati ho budeš jako sebe samého; nebo i vy pohostinu jste byli v zemi Egyptské: Já jsem Hospodin Bůh váš.</verse>
        <verse osisID='Lev.19.35'>Nečiňte neprávě v soudu, v rozměřování, v váze a v míře.</verse>
        <verse osisID='Lev.19.36'>Závaží spravedlivé, kámen spravedlivý, korec spravedlivý, pintu spravedlivou míti budete: Já jsem Hospodin Bůh váš, kterýž jsem vás vyvedl z země Egyptské.</verse>
        <verse osisID='Lev.19.37'>Protož ostříhejte všech ustanovení mých a všech soudů mých, a čiňte je, nebo já jsem Hospodin.</verse>
      </chapter>
      <chapter osisID='Lev.20'>
        <verse osisID='Lev.20.1'>Mluvil pak Hospodin k Mojžíšovi, řka:</verse>
        <verse osisID='Lev.20.2'>Synům také Izraelským díš: Kdo by koli z synů Izraelských a z příchozích, kteříž by byli pohostinu v Izraeli, dal z semene svého modle Moloch, smrtí umře. Lid země té kamením jej uhází.</verse>
        <verse osisID='Lev.20.3'>Nebo já postavím tvář svou proti takovému, a vyhladím ho z prostředku lidu jeho, proto že z semene svého dal modle Moloch, a tak zprznil svatyni mou, a poškvrnil jména svatosti mé.</verse>
        <verse osisID='Lev.20.4'>Jestliže by pak lid země té všelijak přehlídal to na člověku tom, kterýž by dal z semene svého modle Moloch, a nezahubil by ho:</verse>
        <verse osisID='Lev.20.5'>Tedy já postavím tvář svou proti muži tomu a proti čeledi jeho, a vyhladím ho i všecky, kteříž smilníce, odcházeli po něm, aby smilnili, následujíce Molocha, z prostředku lidu jeho.</verse>
        <verse osisID='Lev.20.6'>Duše, kteráž by se obrátila k hadačům a věšťcům, aby smilnila, postupujíc po nich: postavím tvář svou proti duši té, a vyhladím ji z prostředku lidu jejího.</verse>
        <verse osisID='Lev.20.7'>A protož posvěťte se a buďte svatí, nebo já jsem Hospodin Bůh váš.</verse>
        <verse osisID='Lev.20.8'>A ostříhejte ustanovení mých, a čiňte je: Já jsem Hospodin posvětitel váš.</verse>
        <verse osisID='Lev.20.9'>Kdož by koli zlořečil otci svému neb matce své, smrtí umře. Otci svému a matce své zlořečil, krev jeho bude na něm.</verse>
        <verse osisID='Lev.20.10'>Muž, pak, kterýž by se cizoložství dopustil s ženou něčí, že zcizoložil s ženou bližního svého, smrtí umře cizoložník ten i cizoložnice.</verse>
        <verse osisID='Lev.20.11'>A kdož by koli obcoval s ženou otce svého, hanbu otce svého odkryl. Smrtí umrou oba dva, krev jejich bude na ně.</verse>
        <verse osisID='Lev.20.12'>Kdož by pak obcoval s nevěstou svou, smrtí umrou oba dva. Mrzkosti se dopustili, krev jejich bude na ně.</verse>
        <verse osisID='Lev.20.13'>A kdož by se scházel s pohlavím mužským jako s ženou, ohavnost učinili oba dva. Smrtí umrou, krev jejich bude na ně.</verse>
        <verse osisID='Lev.20.14'>A kdož by vzal ženu a matku její nešlechetnost jest. Ohněm spálí i jej i je, aby nebylo nešlechetností u prostřed vás.</verse>
        <verse osisID='Lev.20.15'>Kdož by pak obcoval s hovadem, smrtí umře, a hovado zabijete.</verse>
        <verse osisID='Lev.20.16'>Tolikéž žena, kteráž by přistoupila k některému hovadu, aby obcovala s ním, zabiješ ji i to hovado. Smrtí umrou, krev jejich bude na ně.</verse>
        <verse osisID='Lev.20.17'>Kdož by koli vezma sestru svou, dceru otce svého, aneb dceru matky své, viděl by hanbu její, a ona také viděla by hanbu jeho, mrzkost jest. Protož vyhlazeni budou před očima synů lidu svého; nebo hanbu sestry své odkryl, nepravost svou ponese.</verse>
        <verse osisID='Lev.20.18'>A kdož by koli spal s ženou v její nemoci a obnažil by hanbu její, a tok její by odkryl, i ona ukázala by krvotok svůj: vyhlazeni budou oba z prostředku lidu svého.</verse>
        <verse osisID='Lev.20.19'>Hanby sestry matky své a sestry otce svého neodkryješ. Nebo kdož by to učinil, krevní přítelkyni svou by obnažil; protož nepravost svou ponesou.</verse>
        <verse osisID='Lev.20.20'>Kdož by pak spal s ženou strýce svého, hanbu strýce svého odkryl. Ponesou hřích svůj, bez dětí zemrou.</verse>
        <verse osisID='Lev.20.21'>Tolikéž kdož by vzal manželku bratra svého, mrzkost jest. Hanbu bratra svého obnažil, protož bez dětí budou.</verse>
        <verse osisID='Lev.20.22'>Ostříhejtež tedy všech ustanovení mých a všech soudů mých, a čiňte je, aby nevyvrátila vás země, do níž já uvozuji vás, abyste v ní bydlili.</verse>
        <verse osisID='Lev.20.23'>Aniž choďte v ustanoveních národu toho, kterýž já vyvrhu od tváři vaší; nebo všecky ty věci činili, a měl jsem je v ošklivosti.</verse>
        <verse osisID='Lev.20.24'>Vám jsem pak řekl: Vládnouti budete zemí jejich, a já dám ji vám, abyste ji dědičně obdrželi, zemi tekoucí mlékem a strdí. Já jsem Hospodin Bůh váš, kterýž jsem vás oddělil od jiných národů.</verse>
        <verse osisID='Lev.20.25'>Protož vy mějte rozdíl mezi hovadem čistým a nečistým, a mezi ptákem čistým a nečistým, a nepoškvrňujte duší svých hovady a ptactvem, a tím vším, což se plazí po zemi, kteréž jsem já vám oddělil, abyste je měli za nečisté.</verse>
        <verse osisID='Lev.20.26'>Ale budete mi svatí; nebo svatý jsem já Hospodin, a oddělil jsem vás od jiných národů, abyste byli moji.</verse>
        <verse osisID='Lev.20.27'>Muž pak neb žena, kteříž by měli ducha čarodějného a věštího, smrtí umrou. Kamením uházejí je, krev jejich bude na ně.</verse>
      </chapter>
      <chapter osisID='Lev.21'>
        <verse osisID='Lev.21.1'>Řekl také Hospodin Mojžíšovi: Mluv kněžím synům Aronovým a rci jim: Při mrtvém nepoškvrní se žádný z vás v lidu svém.</verse>
        <verse osisID='Lev.21.2'>Toliko při krevním příteli svém, mateři neb otci svém, synu neb dceři své a bratru svém,</verse>
        <verse osisID='Lev.21.3'>Též při sestře své, panně sobě nejbližší, kteráž neměla muže, při té poškvrní se.</verse>
        <verse osisID='Lev.21.4'>Nepoškvrní se při knížeti lidu svého, tak aby nečistý byl.</verse>
        <verse osisID='Lev.21.5'>Nebudou dělati sobě lysiny na hlavě své, vytrhávajíce sobě vlasy. A brady své nebudou holiti, ani těla svého řezati.</verse>
        <verse osisID='Lev.21.6'>Budou svatí Bohu svému, aniž poškvrní jména Boha svého; nebo oběti ohnivé Hospodinovy, chléb Boha svého obětují, protož svatí budou.</verse>
        <verse osisID='Lev.21.7'>Ženy nevěstky aneb poškvrněné nevezmou sobě, a ženy zahnané od muže jejího nepojmou; nebo svatý jest jeden každý z nich Bohu svému.</verse>
        <verse osisID='Lev.21.8'>Ty také, lide, za svatého budeš jej míti, nebo chléb Boha tvého obětuje. Protož svatý bude tobě, nebo já svatý jsem Hospodin, kterýž posvěcuji vás.</verse>
        <verse osisID='Lev.21.9'>Dcera pak některého kněze, když by se smilství dopustila, otce svého poškvrnila. Ohněm spálena buď.</verse>
        <verse osisID='Lev.21.10'>Kněz pak nejvyšší mezi bratřími svými, na jehožto hlavu vylit jest olej pomazání, a posvětil rukou svých, aby obláčel se v roucho svaté, hlavy své neodkryje a roucha svého neroztrhne.</verse>
        <verse osisID='Lev.21.11'>Aniž k kterému tělu mrtvému přistoupí, a aniž při otci aneb mateři své poškvrní se.</verse>
        <verse osisID='Lev.21.12'>Nevyjde z svatyně a nepoškvrní svatyně Boha svého; nebo koruna oleje pomazání Boha jeho jest na něm: Já jsem Hospodin.</verse>
        <verse osisID='Lev.21.13'>On také ženu v panenstvím jejím za manželku sobě pojme.</verse>
        <verse osisID='Lev.21.14'>Vdovy, aneb zahnané, aneb poškvrněné, nevěstky, žádné z těch nebude sobě bráti, ale pannu z lidu svého vezme sobě za manželku.</verse>
        <verse osisID='Lev.21.15'>A nepoškvrní semene svého v rodu svém, nebo já jsem Hospodin posvětitel jeho.</verse>
        <verse osisID='Lev.21.16'>Mluvil opět Hospodin Mojžíšovi, řka:</verse>
        <verse osisID='Lev.21.17'>Mluv k Aronovi a rci: Kdožkoli z semene tvého po všech rodech svých bude míti na sobě vadu, nechť nepřistupuje, aby obětoval chléb Boha svého.</verse>
        <verse osisID='Lev.21.18'>Nebo žádný muž, kterýž by měl na sobě vadu, nemá přistupovati: Muž slepý, aneb kulhavý, aneb mající oud některý příliš malý, aneb příliš veliký,</verse>
        <verse osisID='Lev.21.19'>Aneb muž, kterýž by měl zlámanou nohu, aneb zlámanou ruku,</verse>
        <verse osisID='Lev.21.20'>Aneb hrbovatý, aneb krhavý, aneb kterýž má bělmo na oku svém, aneb prašivost ustavičnou, neb lišeje, aneb stlačené lůno.</verse>
        <verse osisID='Lev.21.21'>Nižádný muž, kterýž by měl na sobě nějakou vadu, z semene Arona kněze, nepřistoupí, aby obětoval oběti ohnivé Hospodinu; nebo vada na něm jest. Nepřistoupíť, aby obětoval chléb Boha svého.</verse>
        <verse osisID='Lev.21.22'>Chléb však Boha svého z věcí svatosvatých a z věcí svatých jísti bude.</verse>
        <verse osisID='Lev.21.23'>Ale za oponu nebude vcházeti a k oltáři nebude přistupovati, nebo vada jest na něm, aby nepoškvrnil svatyně mé; nebo já jsem Hospodin posvětitel jejich.</verse>
        <verse osisID='Lev.21.24'>Ta slova mluvil Mojžíš k Aronovi a k synům jeho, i ke všechněm synům Izraelským.</verse>
      </chapter>
      <chapter osisID='Lev.22'>
        <verse osisID='Lev.22.1'>I mluvil Hospodin k Mojžíšovi, řka:</verse>
        <verse osisID='Lev.22.2'>Mluv Aronovi a synům jeho, ať se zdržují od věcí těch, kteréž jsou posvěceny od synů Izraelských, a ať nepoškvrňují jména svatého mého v tom, což mi oni posvěcují: Já jsem Hospodin.</verse>
        <verse osisID='Lev.22.3'>Rci jim: Kdo by koli ze všeho semene vašeho v pronárodech vašich přistoupil ku posvěceným věcem, kterýchž by posvětili synové Izraelští Hospodinu, když nečistota jeho na něm jest, vyhlazena bude duše ta od tváři mé: Já jsem Hospodin.</verse>
        <verse osisID='Lev.22.4'>Kdo by koli z semene Aronova byl malomocný, aneb tok semene trpící, nebude jísti z věcí posvěcených, dokavadž by se neočistil. A kdož by se koli dotekl nečistoty těla mrtvého, aneb toho, z něhož by vyšlo símě scházení,</verse>
        <verse osisID='Lev.22.5'>Aneb kdo by se dotkl kterého zeměplazu, jímž by se poškvrnil, aneb člověka, pro něhož by byl nečistý vedlé všelijaké nečistoty jeho:</verse>
        <verse osisID='Lev.22.6'>Člověk, kterýž by se čehokoli toho dotekl, nečistý bude až do večera, a nebude jísti z věcí posvěcených, leč by umyl tělo své vodou.</verse>
        <verse osisID='Lev.22.7'>A po západu slunce čistý bude, a potom bude moci jísti z věcí posvěcených, nebo pokrm jeho jest.</verse>
        <verse osisID='Lev.22.8'>Mrchy a udáveného jísti nebude, aby se tím nepoškvrnil: Já jsem, Hospodin.</verse>
        <verse osisID='Lev.22.9'>Protož ostříhati budou přisluhování mých, aby hříchů na se neuvedli, a nezemřeli v něm, proto že je zprznili: Jáť jsem Hospodin posvětitel jejich.</verse>
        <verse osisID='Lev.22.10'>Žádný cizí nebude jísti z věcí posvěcených, ani podruh kněžský, ani nájemník nebude jísti věcí posvěcených.</verse>
        <verse osisID='Lev.22.11'>Koupil-li by kněz člověka za své peníze, ten jísti bude z věcí těch, též v domě jeho zplozený; ti budou jísti z pokrmu jeho.</verse>
        <verse osisID='Lev.22.12'>Ale dcera knězova, kteráž by se vdala za muže z jiného pokolení, ta z obětí vzhůru pozdvižených, totiž věcí svatých, nebude jísti.</verse>
        <verse osisID='Lev.22.13'>Kdyby pak dcera knězova ovdověla, aneb zahnána byla od muže, nemající plodu, a navrátila by se do domu otce svého: tak jako v dětinství svém chléb otce svého jísti bude, cizí pak žádný nebude jísti z něho.</verse>
        <verse osisID='Lev.22.14'>Jedl-li by pak kdo z nedopatření věci posvěcené, pátý díl nad to přidá knězi, a nahradí jemu tu věc posvěcenou,</verse>
        <verse osisID='Lev.22.15'>Aby nepoškvrňovali věcí svatých, kteréž by synové Izraelští obětovali Hospodinu,</verse>
        <verse osisID='Lev.22.16'>A neuvozovali na ně pokuty za provinění, že jedli věci posvěcené jejich; nebo já jsem Hospodin, kterýž jich posvěcuji.</verse>
        <verse osisID='Lev.22.17'>Dále mluvil Hospodin Mojžíšovi, řka:</verse>
        <verse osisID='Lev.22.18'>Mluv k Aronovi a k synům jeho i ke všechněm synům Izraelským, a rci jim: Kdož by koli z domu Izraelského aneb z pohostinných, kteříž jsou v Izraeli, obětovali obět svou vedlé všech slibů svých, vedlé všech darů dobrovolných svých, kteréž by obětovali Hospodinu v obět zápalnou:</verse>
        <verse osisID='Lev.22.19'>Z dobré vůle své obětovati budete samce bez poškvrny, z skotů, z ovcí a z koz.</verse>
        <verse osisID='Lev.22.20'>Což by koli mělo na sobě vadu, nebudete toho obětovati; nebo nebude příjemné od vás.</verse>
        <verse osisID='Lev.22.21'>Pakli by kdo obětoval obět pokojnou Hospodinu, vykonávaje slib svůj, aneb dobrovolný dar, buď z skotů, aneb z bravů; ať jest bez vady, aby bylo příjemné; nebudeť žádné poškvrny na něm.</verse>
        <verse osisID='Lev.22.22'>Slepého aneb polámaného, osekaného aneb uhřivého, prašivého aneb s lišeji, takového neobětujte Hospodinu a nedávejte jich k ohnivé oběti na oltář Hospodinův.</verse>
        <verse osisID='Lev.22.23'>Vola neb dobytče s nedorostlými neb přerostlými oudy, v dobrovolný zajisté dar obětovati je budeš, ale za slib nebude příjemný.</verse>
        <verse osisID='Lev.22.24'>Ztlačeného aneb ztlučeného, odtrženého, vykleštěného nebudete obětovati Hospodinu; neučiníte toho v zemi vaší.</verse>
        <verse osisID='Lev.22.25'>A z ruky cizozemce nebudete obětovati chleba Bohu svému ze všech těch věcí, nebo porušení jejich jest na nich; vadu mají, nebudou příjemné od vás.</verse>
        <verse osisID='Lev.22.26'>Mluvil také Hospodin k Mojžíšovi, řka:</verse>
        <verse osisID='Lev.22.27'>Vůl neb beran, aneb koza, když se urodí, za sedm dní při matce své zanecháno bude, osmého pak dne i potom bude přijemné k oběti ohnivé Hospodinu.</verse>
        <verse osisID='Lev.22.28'>Krávy pak a dobytčete s mladým jeho nezabijete jednoho dne.</verse>
        <verse osisID='Lev.22.29'>A když byste obětovali obět chvály Hospodinu, dobrovolně ji obětovati budete.</verse>
        <verse osisID='Lev.22.30'>V tentýž den snědena bude a nepozůstavíte z ní ničeho až do jitra: Já jsem Hospodin.</verse>
        <verse osisID='Lev.22.31'>Protož ostříhejte přikázaní mých a čiňte je: Já jsem Hospodin.</verse>
        <verse osisID='Lev.22.32'>A nepoškvrňujte jména svatého mého, i buduť posvěcen u prostřed synů Izraelských: Já jsem Hospodin posvětitel váš,</verse>
        <verse osisID='Lev.22.33'>Kterýž jsem vás vyvedl z země Egyptské, abych vám byl za Boha: Já jsem Hospodin.</verse>
      </chapter>
      <chapter osisID='Lev.23'>
        <verse osisID='Lev.23.1'>Mluvil opět Hospodin Mojžíšovi, řka:</verse>
        <verse osisID='Lev.23.2'>Mluv k synům Izraelským a rci jim: Slavnosti Hospodinovy, kteréž nazývati budete shromáždění svatá, tyto jsou slavnosti mé:</verse>
        <verse osisID='Lev.23.3'>Šest dní dělati budete, dne pak sedmého sobota odpočinutí jest, shromáždění svaté bude. Žádného díla nedělejte, nebo jest sobota Hospodinova, ve všech příbytcích vašich.</verse>
        <verse osisID='Lev.23.4'>Protož tyto jsou slavnosti Hospodinovy, shromáždění svatá, kteréž slaviti budete v časy jich určité:</verse>
        <verse osisID='Lev.23.5'>Měsíce prvního, čtrnáctého dne téhož měsíce u večer bude Fáze Hospodinovo.</verse>
        <verse osisID='Lev.23.6'>A patnáctého dne téhož měsíce svátek přesnic bude Hospodinu; za sedm dní přesné chleby jísti budete.</verse>
        <verse osisID='Lev.23.7'>Dne prvního sbor svatý míti budete; žádného díla robotného nebudete dělati.</verse>
        <verse osisID='Lev.23.8'>Ale obětovati budete obět ohnivou Hospodinu za sedm dní. Dne také sedmého sbor svatý bude; žádného díla robotného nebudete dělati.</verse>
        <verse osisID='Lev.23.9'>I mluvil Hospodin k Mojžíšovi, řka:</verse>
        <verse osisID='Lev.23.10'>Mluv k synům Izraelským a rci jim: Když vejdete do země, kterouž já dávám vám, a žíti budete obilí její, tedy přinesete snopek prvotiny žně vaší k knězi.</verse>
        <verse osisID='Lev.23.11'>Kterýž obraceti bude sem i tam snopek ten před Hospodinem, aby byl příjemnou obětí za vás; nazejtří po sobotě obraceti jej bude kněz.</verse>
        <verse osisID='Lev.23.12'>Kterého dne obraceti budete snopek ten, téhož zabijete beránka ročního bez poškvrny v obět zápalnou Hospodinu.</verse>
        <verse osisID='Lev.23.13'>Též i obět suchou jeho, dvě desetiny mouky bělné olejem zadělané, v obět ohnivou Hospodinu u vůni příjemnou, a mokrou obět jeho, vína čtvrtý díl míry hin.</verse>
        <verse osisID='Lev.23.14'>Chleba pak, ani pražmy, ani zrní vymnutého nebudete jísti, až právě do toho dne, když obětovati budete obět Bohu svému. Ustanovení to věčné bude v pronárodech vašich, ve všech příbytcích vašich.</verse>
        <verse osisID='Lev.23.15'>Počtete sobě také od prvního dne po sobotě, ode dne, v němž jste obětovali snopek sem i tam obracení, (plných sedm téhodnů ať jest),</verse>
        <verse osisID='Lev.23.16'>Až do prvního dne po sedmém téhodni, sečtete padesáte dní, a tehdy obětovati budete novou obět suchou Hospodinu.</verse>
        <verse osisID='Lev.23.17'>Z příbytků svých přinesete chleby sem i tam obracení, dva bochníky ze dvou desetin mouky bělné budou; kvašené je upečete, prvotiny jsou Hospodinu.</verse>
        <verse osisID='Lev.23.18'>A s tím chlebem obětovati budete sedm beránků ročních bez vady, a volka mladého jednoho, a skopce dva; obět zápalná budou Hospodinu, s obětmi svými suchými i mokrými, obět ohnivá vůně spokojující Hospodina.</verse>
        <verse osisID='Lev.23.19'>Zabijete také kozla jednoho za hřích, a dva beránky roční k oběti pokojné.</verse>
        <verse osisID='Lev.23.20'>I bude je kněz sem i tam obraceti s chleby prvotin v obět sem i tam obracení před Hospodinem, i s těmi dvěma beránky; a budou svaté věci Hospodinu, a dostanou se knězi.</verse>
        <verse osisID='Lev.23.21'>I vyhlásíte v ten den slavnost, shromáždění svaté míti budete, žádného díla robotného nebudete dělati. Ustanovení to bude věčné ve všech příbytcích vašich, v pronárodech vašich.</verse>
        <verse osisID='Lev.23.22'>A když budete žíti obilé krajiny vaší, nesežneš všeho až do konce pole svého, a pozůstalých klasů po žni své nebudeš sbírati; chudému a příchozímu zanecháš jich: Já jsem Hospodin Bůh váš.</verse>
        <verse osisID='Lev.23.23'>Mluvil ještě Hospodin k Mojžíšovi, řka:</verse>
        <verse osisID='Lev.23.24'>Mluv synům Izraelským takto: Měsíce sedmého, v první den téhož měsíce, budete míti odpočinutí, památku troubení, shromáždění svaté držíce.</verse>
        <verse osisID='Lev.23.25'>Žádného díla robotného nebudete dělati, a budete obětovati obět ohnivou Hospodinu.</verse>
        <verse osisID='Lev.23.26'>Mluvil také Hospodin k Mojžíšovi, řka:</verse>
        <verse osisID='Lev.23.27'>Desátý pak den každého měsíce sedmého den očišťování jest. Shromáždění svaté míti budete, a ponižovati budete životů svých, a obětovati obět ohnivou Hospodinu.</verse>
        <verse osisID='Lev.23.28'>Žádného díla nebudete dělati v ten den; nebo den očišťování jest, k očišťování vás před Hospodinem Bohem vaším.</verse>
        <verse osisID='Lev.23.29'>A všeliká duše, kteráž by neponižovala se toho dne, vyhlazena bude z lidu svého.</verse>
        <verse osisID='Lev.23.30'>Kdož by koli dílo nějaké dělal toho dne, zatratím člověka toho z lidu jeho.</verse>
        <verse osisID='Lev.23.31'>Žádného díla nedělejte. Ustanovení to bude věčné v pronárodech vašich, ve všech příbytcích vašich.</verse>
        <verse osisID='Lev.23.32'>Sobotu odpočinutí míti budete, když ponižovati budete duší svých, devátého dne téhož měsíce u večer; od večera až do druhého večera držeti budete sobotu svou.</verse>
        <verse osisID='Lev.23.33'>Mluvil také Hospodin k Mojžíšovi, řka:</verse>
        <verse osisID='Lev.23.34'>Mluv synům Izraelským a rci: Každého patnáctého dne měsíce sedmého slavnost stánků za sedm dní bude Hospodinu.</verse>
        <verse osisID='Lev.23.35'>Dne prvního shromáždění svaté bude; žádného díla robotného nebudete dělati.</verse>
        <verse osisID='Lev.23.36'>Za sedm dní obětovati budete obět ohnivou Hospodinu. Dne osmého shromáždění svaté míti budete, a obětovati budete obět ohnivou Hospodinu; svátek jest, žádného díla robotného nebudete dělati.</verse>
        <verse osisID='Lev.23.37'>To jsou slavnosti Hospodinovy, kteréž slaviti budete, mívajíce shromáždění svatá, abyste v nich obětovali obět ohnivou Hospodinu, zápal, obět suchou, obět pokojnou, a oběti mokré, jedno každé ve dni svém,</verse>
        <verse osisID='Lev.23.38'>Kromě sobot Hospodinových, a kromě darů vašich, i všech slibů vašich a kromě všech dobrovolných obětí vašich, kteréž dávati budete Hospodinu.</verse>
        <verse osisID='Lev.23.39'>A však dne patnáctého toho měsíce sedmého, když byste shromáždili úrody země, světiti budete svátek Hospodinův za sedm dní. Dne prvního odpočinutí bude, tolikéž dne osmého bude odpočinutí.</verse>
        <verse osisID='Lev.23.40'>A naberouce sobě dne prvního ovoce z stromů krásných, a ratolestí palmových, a větvoví z stromů hustých, a vrbí od potoku, veseliti se budete před Hospodinem Bohem svým za sedm dní.</verse>
        <verse osisID='Lev.23.41'>A tak držeti budete ten svátek Hospodinův za sedm dní každého roku. Ustanovení to bude věčné v pronárodech vašich; každého měsíce sedmého slaviti jej budete.</verse>
        <verse osisID='Lev.23.42'>V staních zůstanete za sedm dní. Kdožkoli doma zrozený jest v Izraeli, v staních zůstávati budete,</verse>
        <verse osisID='Lev.23.43'>Aby věděli potomci vaši, že jsem choval v staních syny Izraelské, když jsem je vyvedl z země Egyptské: Já Hospodin Bůh váš.</verse>
        <verse osisID='Lev.23.44'>I oznámil Mojžíš slavnosti Hospodinovy synům Izraelským.</verse>
      </chapter>
      <chapter osisID='Lev.24'>
        <verse osisID='Lev.24.1'>Mluvil pak Hospodin k Mojžíšovi, řka:</verse>
        <verse osisID='Lev.24.2'>Přikaž synům Izraelským, ať přinesou tobě oleje olivového, čistého, vytlačeného, k svícení, aby lampy ustavičně rozsvěcovány byly.</verse>
        <verse osisID='Lev.24.3'>Před oponou svědectví v stánku úmluvy zpořádá je Aron, aby hořely od večera až do jitra před Hospodinem vždycky. Toť bude ustanovení věčné v národech vašich.</verse>
        <verse osisID='Lev.24.4'>Na svícen čistý rozstavovati bude lampy před Hospodinem vždycky.</verse>
        <verse osisID='Lev.24.5'>A vezma mouky bělné, upečeš z ní dvanácte koláčů; jeden každý koláč bude ze dvou desetin efi.</verse>
        <verse osisID='Lev.24.6'>A rozkladeš je dvěma řady, šest v řadu jednom, na stole čistém před Hospodinem.</verse>
        <verse osisID='Lev.24.7'>Dáš také na každý řad kadidla čistého, aby bylo za každý chléb ten kouření pamětné v obět ohnivou Hospodinu.</verse>
        <verse osisID='Lev.24.8'>Každého dne sobotního klásti budete je řadem před Hospodinem vždycky, berouce je od synů Izraelských smlouvou věčnou.</verse>
        <verse osisID='Lev.24.9'>I budou Aronovi a synům jeho, kteřížto jísti budou je na místě svatém; nebo nejsvětější věc jest jim z obětí ohnivých Hospodinových právem věčným.</verse>
        <verse osisID='Lev.24.10'>Vyšel pak syn ženy Izraelské, kteréhož měla s mužem Egyptským, mezi syny Izraelskými, a vadili se v staních syn ženy té Izraelské s mužem Izraelským.</verse>
        <verse osisID='Lev.24.11'>I zlořečil syn ženy té Izraelské a rouhal se jménu Božímu. Tedy přivedli ho k Mojžíšovi. (Jméno pak matky jeho bylo Salumit, dcera Dabri, z pokolení Dan.)</verse>
        <verse osisID='Lev.24.12'>A dali jej do vězení, až by jim bylo oznámeno, co s ním Bůh káže učiniti.</verse>
        <verse osisID='Lev.24.13'>Mluvil pak Hospodin k Mojžíšovi, řka:</verse>
        <verse osisID='Lev.24.14'>Vyveď toho ruhače ven z stanů, a nechať všickni ti, kteříž slyšeli, vloží ruce na hlavu jeho, a všecken lid ať ho ukamenuje.</verse>
        <verse osisID='Lev.24.15'>Mluvě pak k synům Izraelským, díš jim: Kdož by koli zlořečil Bohu svému, poneseť hřích svůj.</verse>
        <verse osisID='Lev.24.16'>Kdož by zlořečil jménu Hospodinovu, smrtí umře, a všecko shromáždění bez milosti ukamenuje jej. Tak cizí, jako doma zchovaný, když by zlořečil jménu Hospodinovu, smrtí umře.</verse>
        <verse osisID='Lev.24.17'>Zabil-li by kdo kterého člověka, smrtí umře.</verse>
        <verse osisID='Lev.24.18'>Jestliže by pak zabil hovado, navrátí jiné, hovado za hovado.</verse>
        <verse osisID='Lev.24.19'>Kdož by pak zohavil bližního svého, vedlé toho, jakž on učinil, tak se staň jemu:</verse>
        <verse osisID='Lev.24.20'>Zlámaní za zlámaní, oko za oko, zub za zub. Jakouž by ohavu učinil na těle člověka, taková zase učiněna bude jemu.</verse>
        <verse osisID='Lev.24.21'>Kdož by zabil hovado, navrátí jiné, ale kdož by zabil člověka, umře.</verse>
        <verse osisID='Lev.24.22'>Jednostejné právo míti budete. Jakož příchozímu, tak domácímu stane se; nebo já jsem Hospodin Bůh váš.</verse>
        <verse osisID='Lev.24.23'>Tedy mluvil Mojžíš k synům Izraelským ty věci. I vyvedli toho ruhače ven za stany, a kamením ho zametali. Učinili, pravím, synové Izraelští vedlé toho, jakož přikázal Hospodin Mojžíšovi.</verse>
      </chapter>
      <chapter osisID='Lev.25'>
        <verse osisID='Lev.25.1'>Mluvil ještě Hospodin k Mojžíšovi na hoře Sinai, řka:</verse>
        <verse osisID='Lev.25.2'>Mluv synům Izraelským a rci jim: Když vejdete do země, kterouž já dávám vám, odpočívati bude země, nebo sobota jest Hospodinova.</verse>
        <verse osisID='Lev.25.3'>Šest let osívati budeš rolí svou, a šest let obřezovati budeš vinici svou a sbírati úrody její.</verse>
        <verse osisID='Lev.25.4'>Sedmého pak léta sobotu odpočinutí bude míti země, sobotu Hospodinovu; nebudeš na poli svém síti a vinice své řezati.</verse>
        <verse osisID='Lev.25.5'>Což se samo od sebe zrodí obilí tvého, nebudeš toho žíti, a hroznů vinice zanechané od tebe nebudeš sbírati. Rok odpočinutí bude míti země.</verse>
        <verse osisID='Lev.25.6'>Ale ovoce země toho odpočinutí budete míti ku pokrmu, ty i služebník tvůj, i děvka tvá, i nájemník tvůj, i příchozí tvůj, kterýž bydlí u tebe,</verse>
        <verse osisID='Lev.25.7'>I hovado tvé, i všeliký živočich, kterýž jest v zemi tvé, všecky úrody její budou míti ku pokrmu.</verse>
        <verse osisID='Lev.25.8'>Sečteš také sobě sedm téhodnů let, totiž sedmkrát sedm let, tak aby čas sedmi téhodnů let učinil tobě čtyřidceti devět let.</verse>
        <verse osisID='Lev.25.9'>Tedy dáš troubiti trubou veselé všudy sedmého měsíce v desátý den; v den očišťování dáš troubiti trubou po vší zemi vaší.</verse>
        <verse osisID='Lev.25.10'>I posvětíte léta padesátého, a vyhlásíte svobodu v zemi té všechněm obyvatelům jejím. Léto milostivé toto míti budete, abyste se navrátili jeden každý k statku svému, a jeden každý k čeledi své zase přijde.</verse>
        <verse osisID='Lev.25.11'>Ten rok milostivý padesátého léta míti budete; nebudete síti, ani žíti toho, což by samo od sebe vzrostlo, ani sbírati vína opuštěných vinic léta toho.</verse>
        <verse osisID='Lev.25.12'>Nebo milostivé léto jest, protož za svaté je míti budete; ze všelikého pole jísti budete úrody jeho.</verse>
        <verse osisID='Lev.25.13'>Toho léta milostivého navrátí se jeden každý k statku svému.</verse>
        <verse osisID='Lev.25.14'>Když nějakou věc prodáš bližnímu svému, aneb koupíš něco od bližního svého, nikoli neutiskujte jeden druhého.</verse>
        <verse osisID='Lev.25.15'>Vedlé počtu let po létu milostivém koupíš od bližního svého, a vedlé počtu let, v kterýchž úrody bráti máš, prodá tobě.</verse>
        <verse osisID='Lev.25.16'>Čím více bude let, tím větší placení bude, a čím méně let, tím, menší placení bude; nebo počet úrod prodá tobě.</verse>
        <verse osisID='Lev.25.17'>Protož nikoli neoklamávejte jeden druhého, ale boj se každý Boha svého; nebo já jsem Hospodin Bůh váš.</verse>
        <verse osisID='Lev.25.18'>Ostříhejte ustanovení mých, a soudy mé zachovávejte a čiňte je, a bydliti budete v zemi té bezpečně.</verse>
        <verse osisID='Lev.25.19'>A přinese vám země úrody své; i budete jísti až do sytosti, bydlíce bezpečně v ní.</verse>
        <verse osisID='Lev.25.20'>Pakli díte: Co budeme jísti léta sedmého, jestliže nebudeme síti, ani shromažďovati užitků svých?</verse>
        <verse osisID='Lev.25.21'>Dám požehnání své vám léta šestého, tak že přinese úrody na tři léta.</verse>
        <verse osisID='Lev.25.22'>I budete síti léta osmého, a jísti úrody staré až do léta devátého; dokudž by nezrostly úrody jeho, jísti budete staré.</verse>
        <verse osisID='Lev.25.23'>Země pak nebude prodávána v manství; nebo má jest země, a vy jste příchozí a podruzi u mne.</verse>
        <verse osisID='Lev.25.24'>A po vší zemi vládařství svého dopustíte dávati výplatu země.</verse>
        <verse osisID='Lev.25.25'>Jestliže by ochudl bratr tvůj, tak že by prodal něco z statku svého, tedy přijde příbuzný jeho, nejbližší jeho, a vyplatí prodanou věc od bratra svého.</verse>
        <verse osisID='Lev.25.26'>Pakli kdo nemaje výplatce, mohl by tomu sám dosti učiniti, tak že shledal by, což potřebí k vyplacení:</verse>
        <verse osisID='Lev.25.27'>Tedy počte léta prodaje svého, a navrátí, což zůstane, tomu, jemuž prodal; tak zase přijde k statku svému.</verse>
        <verse osisID='Lev.25.28'>Pakli by nemohl shledati toho, což by navrátiti měl, tedy zůstane věc prodaná v rukou toho, kterýž ji koupil, až do léta milostivého. I postoupí mu ji v čas léta milostivého, a on navrátí se zase k dědictví svému.</verse>
        <verse osisID='Lev.25.29'>Když by kdo prodal dům k bydlení v městě hrazeném, bude míti právo k vyplacení jeho, dokudž nevyplní se rok prodaje jeho. Za celý rok bude míti právo k vyplacení jeho.</verse>
        <verse osisID='Lev.25.30'>Pakliť ho nevyplatí dříve, než vyjde ten celý rok, tedy zůstane dům ten v městě hrazeném tomu, kterýž jej koupil, dědičně v pronárodech jeho, aniž ho postoupí v létě milostivém.</verse>
        <verse osisID='Lev.25.31'>Domové pak ve vsech, kteréž nejsou zdí ohrazené, tak jako pole země počítati se budou. Budou moci býti vyplacováni, a léta milostivého navráceni budou.</verse>
        <verse osisID='Lev.25.32'>Ale města Levítská, a domové v městech dědictví jejich, ti vždycky vyplaceni mohou býti od Levítů.</verse>
        <verse osisID='Lev.25.33'>Ten pak, kdož vyplacuje, ať jest z Levítů. Aneb ať vyjde kupec z koupeného domu a města dědictví jeho v čas léta milostivého; nebo domové měst Levítských jsou dědictví jejich mezi syny Izraelskými.</verse>
        <verse osisID='Lev.25.34'>Pole pak na předměstí měst jejich nebude prodáváno, nebo dědictví jejich věčné jest.</verse>
        <verse osisID='Lev.25.35'>Jestliže by schudl bratr tvůj, a ustaly by ruce jeho u tebe, posilníš ho; též příchozí aneb podruh živiti se bude při tobě.</verse>
        <verse osisID='Lev.25.36'>Nevezmeš od něho lichvy aneb úroku, ale báti se budeš Boha svého, aby se mohl bratr tvůj živiti u tebe.</verse>
        <verse osisID='Lev.25.37'>Peněz svých nedáš jemu na lichvu, aniž pro zisk půjčovati budeš obilí svého.</verse>
        <verse osisID='Lev.25.38'>Já jsem Hospodin Bůh váš, kterýž jsem vyvedl vás z země Egyptské, abych vám dal zemi Kananejskou, a byl vám za Boha.</verse>
        <verse osisID='Lev.25.39'>Jestliže by pak schudl bratr tvůj u tebe, tak že by se prodal tobě, nebudeš ho podrobovati v dílo otrocké.</verse>
        <verse osisID='Lev.25.40'>Jakožto nájemník a jako podruh bude při tobě; až do léta milostivého sloužiti bude u tebe.</verse>
        <verse osisID='Lev.25.41'>Potom vyjde od tebe s dětmi svými, a navrátí se k čeledi své, a v dědictví otců svých navrátí se.</verse>
        <verse osisID='Lev.25.42'>Nebo jsou služebníci moji, kteréž jsem vyvedl z země Egyptské; nebudou prodáváni tak jako jiní služebníci.</verse>
        <verse osisID='Lev.25.43'>Nebudeš panovati nad ním tvrdě, ale báti se budeš Boha svého.</verse>
        <verse osisID='Lev.25.44'>Služebník pak tvůj aneb děvka tvá, kteréž míti budeš, budou z národů těch, kteříž jsou vůkol vás; z nich kupovati budete služebníky a děvky.</verse>
        <verse osisID='Lev.25.45'>I od synů bydlitelů, kteříž jsou u vás pohostinu, od těch kupovati budete, a z čeledí těch, kteříž jsou s vámi, kteréž zplodili v zemi vaší, a budou vám v dědictví.</verse>
        <verse osisID='Lev.25.46'>A vládnouti budete jimi právem dědičným, i synové vaší po vás, abyste je dědičně obdrželi. Na věčnost služby jejich užívati budete, ale nad bratřími svými, syny Izraelskými, nižádný nad bratrem svým nebude tvrdě panovati.</verse>
        <verse osisID='Lev.25.47'>Jestliže by pak zbohatl příchozí aneb host, kterýž bydlí s tebou, a bratr tvůj přišel by na chudobu při něm, tak že by se prodal příchozímu aneb hosti tvému, aneb obyvateli, kterýž jest z čeledi cizí,</verse>
        <verse osisID='Lev.25.48'>Když by se tedy prodal, může zase vyplacen býti. Někdo z bratří jeho vyplatí ho.</verse>
        <verse osisID='Lev.25.49'>Buďto strýc jeho, aneb syn strýce jeho vyplatí jej, aneb někdo z přátel krevních jeho, z rodiny jeho, vyplatí ho; aneb jestli potom sám bude moci s to býti, vyplatí se.</verse>
        <verse osisID='Lev.25.50'>I počte se s tím, kterýž ho koupil, od léta, v kterémž se jemu prodal, až do léta milostivého, aby peníze, za něž jest prodán, byly vedlé počtu let; a jakožto s nájemníkem, tak se s ním stane.</verse>
        <verse osisID='Lev.25.51'>Jestliže ještě mnoho let zůstává k létu milostivému, vedlé nich navrátí výplatu svou z peněz, za něž koupen jest.</verse>
        <verse osisID='Lev.25.52'>Pakli málo zůstává let do léta milostivého, tedy počte se s ním, a vedlé počtu let jeho navrátí výplatu svou.</verse>
        <verse osisID='Lev.25.53'>Tak jako s čeledínem ročním nakládáno bude s ním; nebude nad ním tvrdě panovati před očima tvýma.</verse>
        <verse osisID='Lev.25.54'>Pakli by se nevyplatil v těch letech, tedy vyjde léta milostivého on, i synové jeho s ním.</verse>
        <verse osisID='Lev.25.55'>Nebo synové Izraelští jsou moji služebníci, služebníci moji jsou, kteréž jsem vyvedl z země Egyptské: Já Hospodin Bůh váš.</verse>
      </chapter>
      <chapter osisID='Lev.26'>
        <verse osisID='Lev.26.1'>Nedělejte sobě modl, ani obrazu rytého, aneb sloupu nevyzdvihnete sobě, ani kamene malovaného v zemi vaší nestavějte, abyste se jemu klaněli; nebo já jsem Hospodin Bůh váš.</verse>
        <verse osisID='Lev.26.2'>Sobot mých ostříhejte, a svatyně mé se bojte: Já jsem Hospodin.</verse>
        <verse osisID='Lev.26.3'>Jestliže v ustanoveních mých choditi budete, a přikázaní mých ostříhajíce, budete je činiti:</verse>
        <verse osisID='Lev.26.4'>Tedy dám vám deště vaše časy svými, a země vydá úrody své, a stromoví polní vydá ovoce své,</verse>
        <verse osisID='Lev.26.5'>Tak že mlácení postihne vinobraní, a vinobraní postihne setí. I budete jísti chléb svůj do sytosti, a přebývati budete bezpečně v zemi své.</verse>
        <verse osisID='Lev.26.6'>Nebo dám pokoj v zemi, i budete spáti, a nebude, kdo by vás předěsil; vypléním i zvěř zlou z země, a meč nebude procházeti země vaší.</verse>
        <verse osisID='Lev.26.7'>Nýbrž honiti budete nepřátely své, a padnou před vámi od meče.</verse>
        <verse osisID='Lev.26.8'>Pět vašich honiti jich bude sto, a sto vašich honiti bude deset tisíců, i padnou nepřátelé vaši před vámi od meče.</verse>
        <verse osisID='Lev.26.9'>Nebo obrátím tvář svou k vám, a dám vám zrůst, a rozmnožím vás, a utvrdím smlouvu svou s vámi.</verse>
        <verse osisID='Lev.26.10'>A jísti budete úrody několikaleté, a když nové přijdou, staré vyprázdníte.</verse>
        <verse osisID='Lev.26.11'>Vzdělám příbytek svůj u prostřed vás, a duše má nebude vás nenáviděti.</verse>
        <verse osisID='Lev.26.12'>A procházeti se budu mezi vámi, a budu Bohem vaším, a vy budete lidem mým.</verse>
        <verse osisID='Lev.26.13'>Já jsem Hospodin Bůh váš, kterýž jsem vyvedl vás z země Egyptských, abyste jim nesloužili, a polámal jsem závory jha vašeho, abyste chodili prosti.</verse>
        <verse osisID='Lev.26.14'>Pakli nebudete mne poslouchati, a nebudete činiti všech přikázaní těchto,</verse>
        <verse osisID='Lev.26.15'>A jestli ustanovení má zavržete, a soudy mé zoškliví-li sobě duše vaše, tak abyste nečinili všech přikázaní mých, a zrušili byste smlouvu mou:</verse>
        <verse osisID='Lev.26.16'>Já také toto učiním vám: Uvedu na vás strach, souchotiny a zimnici pálčivou, což zkazí oči vaše, a bolestí naplní duši. Semeno své nadarmo síti budete, nebo nepřátelé vaši snědí je.</verse>
        <verse osisID='Lev.26.17'>Postavím zůřivou tvář svou proti vám, tak že poraženi budete od nepřátel svých, a panovati budou nad vámi ti, kteříž vás nenávidí. Utíkati budete, ano vás žádný nehoní.</verse>
        <verse osisID='Lev.26.18'>Jestliže ani tak poslouchati mne nebudete, tedy ještě sedmkrát více trestati vás budu pro hříchy vaše.</verse>
        <verse osisID='Lev.26.19'>A potru vyvýšenost síly vaší, a učiním nebe nad vámi jako železo, a zemi vaši jako měď.</verse>
        <verse osisID='Lev.26.20'>Nadarmo bude vynaložena síla vaše, nebo země vaše nevydá vám úrody své, a stromoví země nevydá ovoce svého.</verse>
        <verse osisID='Lev.26.21'>Jestliže pak se mnou maní zacházeti budete, a nebudete mne chtíti poslouchati, tedy přidám na vás sedmkrát více ran vedlé hříchů vašich.</verse>
        <verse osisID='Lev.26.22'>A pustím na vás zvěř polní, kteráž uvede na vás sirobu, a vyhubí hovada vaše a umenší vás; i zpustnou cesty vaše.</verse>
        <verse osisID='Lev.26.23'>Pakli ani potom nenapravíte se, ale vždy se mnou maní zacházeti budete,</verse>
        <verse osisID='Lev.26.24'>I já s vámi maní zacházeti budu, a bíti vás budu sedmkrát více pro hříchy vaše.</verse>
        <verse osisID='Lev.26.25'>A uvedu na vás meč, kterýž vrchovatě pomstí zrušení smlouvy. I shrnete se do měst svých; tam pošli mor mezi vás, a dáni budete v ruce nepřátelům.</verse>
        <verse osisID='Lev.26.26'>A když polámi vám hůl chleba, tedy deset žen péci bude chléb váš v peci jedné, a zase chléb váš odvažovati vám budou. Budete pak jísti, a nenasytíte se.</verse>
        <verse osisID='Lev.26.27'>Pakli i s tím nebudete mne poslouchati, ale předce maní se mnou zacházeti budete:</verse>
        <verse osisID='Lev.26.28'>I já také v hněvě maní s vámi zacházeti budu, a trestati vás budu i já sedmkrát více pro hříchy vaše.</verse>
        <verse osisID='Lev.26.29'>A budete jísti těla synů svých, a těla dcer svých.</verse>
        <verse osisID='Lev.26.30'>A zkazím výsosti vaše, a vypléním slunečné obrazy vaše, a skladu těla vaše na špalky ukydaných bohů vašich, a duše má bude vás nenáviděti.</verse>
        <verse osisID='Lev.26.31'>Města vaše dám v zpuštění, a učiním, aby zpustly svatyně vaše, aniž více zachutnám oběti vůně příjemné vaší.</verse>
        <verse osisID='Lev.26.32'>Já zpustím zemi, tak že ztrnou nad ní nepřátelé vaši, kteříž bydliti budou v ní.</verse>
        <verse osisID='Lev.26.33'>Vás pak rozptýlím mezi národy, a učiním, aby s dobytým mečem vás honili. I bude země vaše vyhubena, a města vaše zpustnou.</verse>
        <verse osisID='Lev.26.34'>A tehdy země užive sobot svých po všecky dny, v nichž pustá bude, vy pak budete v zemi nepřátel svých. Tehdáž, pravím, odpočine země, a užive sobot svých.</verse>
        <verse osisID='Lev.26.35'>Po všecky dny, v nichž pustá bude, odpočívati bude; nebo neodpočívala v soboty vaše, když jste vy bydlili v ní.</verse>
        <verse osisID='Lev.26.36'>Kteříž pak ještě pozůstanou z vás, uvedu strach na srdce jejich v krajinách nepřátel jejich, tak že zažene je chřest listu větrem chřestícího. I budou utíkati, rovně jako před mečem, a padnou, an jich žádný honiti nebude.</verse>
        <verse osisID='Lev.26.37'>A budou padati jeden přes druhého jakožto od meče, ač jich žádný honiti nebude; aniž kdo z vás bude moci ostáti před nepřátely svými.</verse>
        <verse osisID='Lev.26.38'>I zahynete mezi národy, a zžíře vás země nepřátel vašich.</verse>
        <verse osisID='Lev.26.39'>Kteříž pak pozůstanou z vás, svadnouti budou pro nepravost svou v zemi nepřátel vašich, ano i pro nepravosti otců vašich s nimi usvadnou.</verse>
        <verse osisID='Lev.26.40'>Ale jestliže budou vyznávati nepravost svou, a nepravost otců svých vedlé přestoupení svého, kterýmž přestoupili proti mně, a maní se mnou zacházeli,</verse>
        <verse osisID='Lev.26.41'>I já také že jsem maní s nimi zacházel, a uvedl je do země nepřátel jejich; jestliže, pravím, tehdáž poníží se srdce jejich neobřezané, a schválí pokutu nepravosti své:</verse>
        <verse osisID='Lev.26.42'>Tedy rozpomenu se na smlouvu svou s Jákobem, a na smlouvu svou s Izákem, i na smlouvu svou s Abrahamem rozpomenu se; také i na tu zemi pamětliv budu.</verse>
        <verse osisID='Lev.26.43'>Mezi tím země jsuc jich zbavena, užive sobot svých, kdyžto zpuštěna bude pro ně. Tehdáž oni schválí pokutu nepravosti své proto, že všelijak soudy mými pohrdali, a ustanovení má zošklivila sobě duše jejich.</verse>
        <verse osisID='Lev.26.44'>A však i tak, když by v zemi nepřátel svých byli, nezavrhl bych jich, a nezošklivil jich sobě, abych je měl do konce zkaziti, a zrušiti smlouvu svou s nimi; nebo já jsem Hospodin Bůh jejich.</verse>
        <verse osisID='Lev.26.45'>Ale rozpomenu se na ně pro smlouvu učiněnou s předky jejich, kteréž jsem vyvedl z země Egyptské před očima pohanů, abych jim byl za Boha: Já Hospodin.</verse>
        <verse osisID='Lev.26.46'>Ta jsou ustanovení a soudové, i zákonové, kteréž vydal Hospodin na hoře Sinai skrze Mojžíše, aby byli mezi ním a mezi syny Izraelskými.</verse>
      </chapter>
      <chapter osisID='Lev.27'>
        <verse osisID='Lev.27.1'>Mluvil také Hospodin k Mojžíšovi, řka:</verse>
        <verse osisID='Lev.27.2'>Mluv synům Izraelským a rci jim: Když by kdo slibem oddal duše Hospodinu, vedlé ceny tvé dá výplatu.</verse>
        <verse osisID='Lev.27.3'>Tato pak bude cena tvá: Osobě mužského pohlaví, počna od toho, kterýž jest ve dvadcíti letech, až do šedesátiletého, uložíš výplatu padesáte lotů stříbra vedlé lotu svatyně.</verse>
        <verse osisID='Lev.27.4'>Pakli ženského pohlaví bude, uložíš výplatu třidceti lotů.</verse>
        <verse osisID='Lev.27.5'>A od pětiletých až do dvadcítiletých uložíš výplatu, za osobu mužského pohlaví dvadceti lotů, ženského pak deset lotů.</verse>
        <verse osisID='Lev.27.6'>A od dítěte jednoho měsíce zstáří až do pětiletých, uložíš za pachole pět lotů stříbra, a za děvče tři loty stříbra.</verse>
        <verse osisID='Lev.27.7'>Od šedesáti pak let a výše, bude-li muž, uložíš výplatu patnácte lotů, a ženě deset lotů.</verse>
        <verse osisID='Lev.27.8'>Pakli bude tak chudý, že by nemohl uložené výplaty dáti, tedy postaven bude před knězem, aby mu kněz uložil výplatu. Podlé toho, seč bude moci býti ten, kdož slib učinil, uloží mu výplatu.</verse>
        <verse osisID='Lev.27.9'>Jestliže by pak kdo hovado z těch, kteréž se obětují Hospodinu, slíbil, každé, kteréž dá z nich Hospodinu, svaté bude.</verse>
        <verse osisID='Lev.27.10'>Nesmění ho, aniž dá jiného za ně, lepšího za horší, aneb horšího za lepší. Jestliže by pak jakýmkoli způsobem je směnil, hovado za hovado, tedy ono i toto, kteréž za ně dáno, svaté bude.</verse>
        <verse osisID='Lev.27.11'>Pakli by které nečisté hovado slíbil, z jehož pokolení neobětují oběti Hospodinu, tedy postaví to hovado před knězem.</verse>
        <verse osisID='Lev.27.12'>A bude je šacovati kněz, buď ono dobré aneb zlé. Jakž je kněz cení, tak buď.</verse>
        <verse osisID='Lev.27.13'>Pakli bude chtíti vyplatiti je, přidá pátý díl nad cenu tvou.</verse>
        <verse osisID='Lev.27.14'>Když by pak někdo posvětil domu svého, aby byl svatý Hospodinu, bude jej kněz ceniti, buďto že by dobrý byl aneb zlý. Jakž jej procení kněz, tak zůstane.</verse>
        <verse osisID='Lev.27.15'>Pakli ten, kterýž posvětil domu svého, chtěl by jej vyplatiti, přidá pátý díl peněz nad cenu tvou, i bude jeho.</verse>
        <verse osisID='Lev.27.16'>Jestliže by kdo díl pole dědictví svého posvětil Hospodinu, tedy budeš je ceniti vedlé toho, jakž se osívá. Chomer ječmene kde se vseje, za padesáte lotů stříbra ceněno bude.</verse>
        <verse osisID='Lev.27.17'>Jestliže by hned od léta milostivého posvětil pole svého, tedy vedlé ceny tvé zůstane.</verse>
        <verse osisID='Lev.27.18'>Pakli by po létě milostivém posvětil pole svého, tedy sečte mu kněz peníze vedlé počtu let zůstávajících ještě do léta milostivého, i odejme to z ceny tvé.</verse>
        <verse osisID='Lev.27.19'>Chtěl-li by pak vyplatiti pole ten, kterýž ho posvětil, přidá pátý díl peněz nad cenu tvou, a zůstane jemu.</verse>
        <verse osisID='Lev.27.20'>Nevyplatil-li by pak pole toho, a prodáno by bylo někomu jinému, nemůže víc vyplaceno býti.</verse>
        <verse osisID='Lev.27.21'>I bude pole to, když svobodné vyjde léta milostivého, svaté Hospodinovo, jakožto pole posvěcené; knězi bude v dědictví jeho.</verse>
        <verse osisID='Lev.27.22'>Jestliže pak pole koupené, kteréž by nebylo z pole dědictví jeho, posvětil Hospodinu,</verse>
        <verse osisID='Lev.27.23'>Tedy sečte mu kněz summu ceny jeho až do léta milostivého, i dá cenu jeho v ten den, jako posvěcenou Hospodinu.</verse>
        <verse osisID='Lev.27.24'>V létě milostivém navrátí se pole k tomu, od kohož bylo koupeno, jehož dědictví jest pole to.</verse>
        <verse osisID='Lev.27.25'>Všeliká pak cena tvá bude vedlé lotu svatyně. Lot pak váží dvadceti haléřů.</verse>
        <verse osisID='Lev.27.26'>Ale prvorozeného, což právem prvorozenství dává se Hospodinu z hovad, nižádný neposvětí, buďto z skotů aneb z bravů; Hospodinovo jest prvé.</verse>
        <verse osisID='Lev.27.27'>A jestliže by z hovad nečistých bylo, vyplatí je vedlé ceny tvé, a přidá pátý díl nad ní. Pakliť nebude vyplaceno, tedy nechť jest prodáno vedlé ceny tvé.</verse>
        <verse osisID='Lev.27.28'>Všeliká pak věc posvěcená, kterouž by někdo slibem posvětil Hospodinu ze všech věcí, kteréž má, buď z lidí aneb z hovad, aneb z pole dědictví svého, nebude prodávána, ani vyplacována; nebo všecko, což takovým slibem posvěceno jest, věc nejsvětější bude Hospodinu.</verse>
        <verse osisID='Lev.27.29'>Všeliké hovado tak oddané, kteréž slibem tím se oddává od člověka, nebude vyplacováno, ale smrtí umře.</verse>
        <verse osisID='Lev.27.30'>Všickni také desátkové země, buď z semene země, aneb z ovoce stromů, Hospodinovi budou; nebo posvěceni jsou Hospodinu.</verse>
        <verse osisID='Lev.27.31'>Bude-li kdo chtíti vyplatiti desátky své, pátý díl jejich přidá nad ně.</verse>
        <verse osisID='Lev.27.32'>A všeliký desátek z volů aneb drobného dobytka, jakž přichází pod hůl pastýře, každý ten desátek svatý bude Hospodinu.</verse>
        <verse osisID='Lev.27.33'>Nebude vyhledávati, dobré-li by bylo čili zlé, aniž ho smění. Pakli je předce smění, bude to i ono odměněné svaté, a nebude vyplaceno.</verse>
        <verse osisID='Lev.27.34'>Ta jsou přikázaní, kteráž přikázal Hospodin Mojžíšovi na hoře Sinai, aby je oznámil synům Izraelským.</verse>
      </chapter>
    </div></osisText>
</osis>