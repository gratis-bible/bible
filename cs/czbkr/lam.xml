<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='czbkr' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='czbkr'>
        <title>Czech BKR</title>
        <contributor>unbound</contributor>
        <creator>Pan Tau</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-20</date>
        <description>Czech Bible Kralicka: Bible svata aneb vsecka svata pisma Stareho i Noveho Zakona podle posledniho vydani kralickeho z roku 1613.</description>
        <publisher>FreeBibleSoftwareGroup</publisher>
        <type type='OSIS'>Bible</type>
        <identifier type='OSIS'>czbkr</identifier>
        <source/>
        <language type='IETF'>cs</language>
        <relation/>
        <coverage/>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Lam'>
      <chapter osisID='Lam.1'>
        <verse osisID='Lam.1.1'>Ach, město tak lidné, jakť jest samotné zůstalo, a učiněno jako vdova! Nejznamenitější mezi národy, přední mezi krajinami pod plat uvedeno.</verse>
        <verse osisID='Lam.1.2'>Ustavičně pláče v noci, a slzy jeho na lících jeho, ze všech milovníků svých nemá žádného potěšitele; všickni přátelé jeho nevěrně se k němu mají, obrátili se mu v nepřátely.</verse>
        <verse osisID='Lam.1.3'>Zastěhoval se Juda, proto že byl trápen a u veliké porobě, však osadiv se mezi pohany, nenalézá odpočinutí; všickni, kteříž jej honí, postihají jej v těsně.</verse>
        <verse osisID='Lam.1.4'>Cesty Siona kvílí, že žádný nepřichází k slavnosti. Všecky brány jeho zpustly, kněží jeho vzdychají, panny jeho smutné jsou, on pak sám pln jest hořkosti.</verse>
        <verse osisID='Lam.1.5'>Nepřátelé jeho jsou hlavou, odpůrcům jeho šťastně se vede; nebo jej Hospodin zarmoutil pro množství přestoupení jeho. Maličcí jeho odešli do zajetí před oblíčejem nepřítele.</verse>
        <verse osisID='Lam.1.6'>A tak odňata od dcery Sionské všecka okrasa její. Knížata její jsou podobná jelenům, kteříž nenalézají pastvy, a ucházejí bez moci před tím, kdož je honí.</verse>
        <verse osisID='Lam.1.7'>Rozpomínáť se dcera Jeruzalémská ve dnech trápení svého a kvílení svého na všecka svá utěšení, kteráž mívala ode dnů starodávních, když padá lid její od ruky nepřítele, nemajíc žádného, kdo by ji retoval. Protivníciť se jí dívajíce, posmívají se klesnutí jejímu.</verse>
        <verse osisID='Lam.1.8'>Těžce hřešila dcera Jeruzalémská, protož jako nečistá odloučena jest. Všickni, kteříž ji v poctivosti mívali, neváží jí sobě, proto že vidí nahotu její; ona pak vzdychá, obrácena jsuci zpět.</verse>
        <verse osisID='Lam.1.9'>Nečistota její na podolcích jejích; nepamatovala na skončení své, protož patrně klesá, nemajíc žádného, kdo by ji potěšil. Popatřiž, Hospodine, na trápení mé, neboť se vyvýšil nepřítel.</verse>
        <verse osisID='Lam.1.10'>Sáhl rukou svou nepřítel na všecky drahé věci její; nebo musí se dívati pohanům, an chodí do svatyně její, o čemž jsi byl přikázal, aby tobě nevcházeli do shromáždění.</verse>
        <verse osisID='Lam.1.11'>Všecken lid její vzdychajíce, hledají chleba, vynakládají nejdražší věci své za pokrm k očerstvení života. Vzezřiž, Hospodine, a popatřiž, neboť jsem v nevážnosti.</verse>
        <verse osisID='Lam.1.12'>Nic-liž vám do toho, ó všickni, kteříž tudyto jdete? Pohleďte a vizte, jest-li bolest podobná bolesti mé, kteráž jest mi učiněna, jak mne zámutkem naplnil Hospodin v den prchlivosti hněvu svého.</verse>
        <verse osisID='Lam.1.13'>Seslal s výsosti oheň do kostí mých, kterýž opanoval je; roztáhl sít nohám mým, obrátil mne zpět, obrátil mne v pustinu, celý den neduživá jsem.</verse>
        <verse osisID='Lam.1.14'>Tuze svázáno jest rukou jeho jho přestoupení mých, tuze spletené houžve připadly na hrdlo mé, porazilo sílu mou; vydal mne Pán v ruku nepřátel, nemohuť povstati.</verse>
        <verse osisID='Lam.1.15'>Pošlapal Pán všecky mé silné u prostřed mne, svolal proti mně zástupy, aby potřel mládence mé, tlačil Pán presem pannu dceru Judskou.</verse>
        <verse osisID='Lam.1.16'>Pro tyť věci já pláči, z očí mých, z očí mých tekou vody, a že jest vzdálen ode mne potěšitel, kterýž by očerstvil duši mou; synové moji jsou pohubeni, nebo ssilil se nepřítel.</verse>
        <verse osisID='Lam.1.17'>Rozprostírá dcera Sionská ruce své, nemá žádného, kdo by ji potěšil; vzbudiltě Hospodin proti Jákobovi všudy vůkol něho nepřátely jeho, mezi nimiž jest dcera Jeruzalémská jako pro nečistotu oddělená.</verse>
        <verse osisID='Lam.1.18'>Spravedlivý jest Hospodin, neboť jsem na odpor činila ústům jeho. Slyšte medle všickni lidé, a vizte bolest mou; panny mé i mládenci moji odebrali se do zajetí.</verse>
        <verse osisID='Lam.1.19'>Volala jsem na milovníky své, oni oklamali mne; kněží moji a starci moji v městě pomřeli, hledajíce pokrmu, aby posilnili života svého.</verse>
        <verse osisID='Lam.1.20'>Popatřiž, ó Hospodine, neboť mi úzko; vnitřnosti mé zkormouceny jsou, srdce mé svadne ve mně, proto že jsem na odpor velice činila. Vně meč na sirobu přivodí, v domě pouhá smrt.</verse>
        <verse osisID='Lam.1.21'>Slýchajíť, že já vzdychám, ale není žádného, kdo by mne potěšil. Všickni nepřátelé moji slyšíce o mých bídách, radují se, že jsi to učinil, a přivedl den předohlášený, ale budouť mně podobní.</verse>
        <verse osisID='Lam.1.22'>Nechť přijde všecka nešlechetnost jejich před oblíčej tvůj, a učiň jim, jakož jsi učinil mně pro všecka přestoupení má; neboť jsou mnohá úpění má, a srdce mé neduživé.</verse>
      </chapter>
      <chapter osisID='Lam.2'>
        <verse osisID='Lam.2.1'>Jak hustým oblakem prchlivosti své přikryl Pán dceru Sionskou! Shodil s nebe na zem slávu Izraelovu, aniž se rozpomenul na podnože noh svých v den prchlivosti své.</verse>
        <verse osisID='Lam.2.2'>Sehltil Pán beze vší lítosti všecky příbytky Jákobovy, zbořil v prchlivosti své ohrady dcery Judské, udeřil jimi o zem, v potupu uvedl království i knížata její.</verse>
        <verse osisID='Lam.2.3'>Odťal v rozpálení hněvu všecken roh Izraelův, odvrátil zpět pravici svou od nepřítele, a rozpáliv se proti Jákobovi jako oheň plápolající, pálí do cela vůkol.</verse>
        <verse osisID='Lam.2.4'>Natáhl lučiště své jako nepřítel, postavil pravici svou jako protivník, i zbil všecky nejzdařilejší z lidu, a vylil do stánku dcery Sionské jako oheň prchlivost svou.</verse>
        <verse osisID='Lam.2.5'>Učiněn jest Pán podobný nepříteli, sehltil Izraele, sehltil všecky paláce jeho, zkazil ohrady jeho, a rozmnožil v lidu Judském zámutek a žalost.</verse>
        <verse osisID='Lam.2.6'>Mocí zajisté odtrhl jako od zahrady plot svůj, zkazil stánek svůj, v zapomenutí uvedl Hospodin na Sionu slavnost a sobotu, a v prchlivosti hněvu svého zavrhl krále i kněze.</verse>
        <verse osisID='Lam.2.7'>Zavrhl Pán oltář svůj, v ošklivost vzal svatyni svou, vydal v ruku nepřítele zdi a paláce Sionské; křičeli v domě Hospodinově jako v den slavnosti.</verse>
        <verse osisID='Lam.2.8'>Uložiltě Hospodin zkaziti zed dcery Sionské, roztáhl šňůru, a neodvrátil ruky své od zhouby; pročež val i zed kvílí, a spolu mdlejí.</verse>
        <verse osisID='Lam.2.9'>Poraženy jsou na zem brány její, zkazil a polámal závory její; král její i knížata její mezi pohany. Není ani zákona, proroci také její nemívají vidění od Hospodina.</verse>
        <verse osisID='Lam.2.10'>Starší dcery Sionské usadivše se na zemi, mlčí, posýpají prachem hlavy své, a přepasují se žíněmi panny Jeruzalémské, svěšují k zemi hlavy své.</verse>
        <verse osisID='Lam.2.11'>Zhynuly od slz oči mé, zkormoutily se vnitřnosti mé, a vykydla se na zem játra má, pro potření dcery lidu mého, když i nemluvňátka a prsí požívající na ulicích města se svírají.</verse>
        <verse osisID='Lam.2.12'>A říkají matkám svým: Kdež jest obilé a víno? když se jako zraněný svírají po ulicích města, a vypouštějí duše své na klíně matek svých.</verse>
        <verse osisID='Lam.2.13'>Kohoť za svědka přivedu? Koho připodobním k tobě, ó dcero Jeruzalémská? Koho tobě přirovnám, abych tě potěšil, panno dcero Sionská? Nebo veliké jest jako moře potření tvé. Kdož by tě zhojiti mohl?</verse>
        <verse osisID='Lam.2.14'>Proroci tvoji předpovídali tobě lživé a ničemné věci, a neodkrývali nepravosti tvé, aby odvrátili zajetí tvé, ale předpovídali tobě těžkosti, oklamání a vyhnání.</verse>
        <verse osisID='Lam.2.15'>Všickni, kteříž jdou cestou, tleskají nad tebou rukama, diví se a potřásají hlavou svou za tebou, dcero Jeruzalémská, říkajíce: To-li jest to město, o němž říkávali, že jest nejkrásnější a utěšením vší země?</verse>
        <verse osisID='Lam.2.16'>Všickni nepřátelé tvoji rozdírají na tebe ústa svá, hvízdají a škřipí zuby, říkajíce: Sehlťme ji. Totoť jest jistě ten den, jehož jsme očekávali; jižtě nastal, vidíme.</verse>
        <verse osisID='Lam.2.17'>Učinil Hospodin to, což byl uložil, splnil řeč svou, kterouž přikazoval ode dnů starodávních, bořil bez lítosti, a obveselil nad tebou nepřítele, povýšil rohu protivníků tvých.</verse>
        <verse osisID='Lam.2.18'>Vykřikovalo srdce jejich proti Pánu. Ó ty zdi dcery Sionské, vylévej jako potok slzy dnem i nocí, nedávej sobě odpočinutí, aniž se spokojuj zřítelnice oka tvého.</verse>
        <verse osisID='Lam.2.19'>Vstaň, křič v noci, při počátku bdění, vylévej jako vodu srdce své před oblíčejem Páně; pozdvihuj k němu rukou svých za život dítek svých svírajících se hladem, na rohu všech ulic, a rci:</verse>
        <verse osisID='Lam.2.20'>Pohleď, Hospodine, a popatř, komu jsi tak kdy učinil? Zdaliž jídají ženy plod svůj, nemluvňátka rozkošná? Zdaliž mordován býti má v svatyni Páně kněz a prorok?</verse>
        <verse osisID='Lam.2.21'>Leží na zemi po ulicích mladý i starý, panny mé i mládenci moji padli od meče, zmordoval jsi je, a zbil v den prchlivosti své bez lítosti.</verse>
        <verse osisID='Lam.2.22'>Svolal jsi jako ke dni slavnosti z vůkolí ty, jichž se velice straším, a nebylo v den prchlivosti Hospodinovy, kdo by ušel neb pozůstal. Kteréž jsem na rukou pěstovala a vychovala, ty nepřítel můj do konce zhubil.</verse>
      </chapter>
      <chapter osisID='Lam.3'>
        <verse osisID='Lam.3.1'>Já jsem muž okoušející trápení od metly rozhněvání Božího.</verse>
        <verse osisID='Lam.3.2'>Zahnal mne, a uvedl do tmy a ne k světlu.</verse>
        <verse osisID='Lam.3.3'>Toliko proti mně se postavuje, a obrací ruku svou přes celý den.</verse>
        <verse osisID='Lam.3.4'>Uvedl sešlost na tělo mé a kůži mou, a polámal kosti mé.</verse>
        <verse osisID='Lam.3.5'>Zastavěl mne a obklíčil přeodpornou hořkostí.</verse>
        <verse osisID='Lam.3.6'>Postavil mne v tmavých místech jako ty, kteříž již dávno zemřeli.</verse>
        <verse osisID='Lam.3.7'>Ohradil mne, abych nevyšel; obtížil ocelivý řetěz můj.</verse>
        <verse osisID='Lam.3.8'>A jakžkoli volám a křičím, zacpává uši před mou modlitbou.</verse>
        <verse osisID='Lam.3.9'>Ohradil cesty mé tesaným kamenem, a stezky mé zmátl.</verse>
        <verse osisID='Lam.3.10'>Jest nedvěd číhající na mne, lev v skrejších.</verse>
        <verse osisID='Lam.3.11'>Cesty mé stočil, anobrž roztrhal mne, a na to mne přivedl, abych byl pustý.</verse>
        <verse osisID='Lam.3.12'>Natáhl lučiště své, a vystavil mne za cíl střelám.</verse>
        <verse osisID='Lam.3.13'>Postřelil ledví má střelami toulu svého.</verse>
        <verse osisID='Lam.3.14'>Jsem v posměchu se vším lidem svým, a písničkou jejich přes celý den.</verse>
        <verse osisID='Lam.3.15'>Sytí mne hořkostmi, opojuje mne pelynkem.</verse>
        <verse osisID='Lam.3.16'>Nadto potřel o kameníčko zuby mé, vrazil mne do popela.</verse>
        <verse osisID='Lam.3.17'>Tak jsi vzdálil, ó Bože, duši mou od pokoje, až zapomínám na pohodlí,</verse>
        <verse osisID='Lam.3.18'>A říkám: Zahynulatě síla má i naděje má, kterouž jsem měl v Hospodinu.</verse>
        <verse osisID='Lam.3.19'>A však duše má rozvažujíc trápení svá a pláč svůj, pelynek a žluč,</verse>
        <verse osisID='Lam.3.20'>Rozvažujíc to ustavičně, ponižuje se ve mně.</verse>
        <verse osisID='Lam.3.21'>A přivodě sobě to ku paměti, (naději mám),</verse>
        <verse osisID='Lam.3.22'>Že veliké jest milosrdenství Hospodinovo, když jsme do konce nevyhynuli. Nepřestávajíť zajisté slitování jeho,</verse>
        <verse osisID='Lam.3.23'>Ale nová jsou každého jitra; převeliká jest pravda tvá.</verse>
        <verse osisID='Lam.3.24'>Díl můj jest Hospodin, říká duše má; protož naději mám v něm.</verse>
        <verse osisID='Lam.3.25'>Dobrý jest Hospodin těm, jenž očekávají na něj, duši té, kteráž ho hledá.</verse>
        <verse osisID='Lam.3.26'>Dobré jest trpělivě očekávajícímu na spasení Hospodinovo.</verse>
        <verse osisID='Lam.3.27'>Dobré jest muži tomu, kterýž by nosil jho od dětinství svého,</verse>
        <verse osisID='Lam.3.28'>Kterýž by pak byl opuštěn, trpělivě se má v tom, což na něj vloženo,</verse>
        <verse osisID='Lam.3.29'>Dávaje do prachu ústa svá, až by se ukázala naděje,</verse>
        <verse osisID='Lam.3.30'>Nastavuje líce tomu, kdož jej bije, a sytě se potupou.</verse>
        <verse osisID='Lam.3.31'>Neboť nezamítá Pán na věčnost;</verse>
        <verse osisID='Lam.3.32'>Nýbrž ačkoli zarmucuje, však slitovává se podlé množství milosrdenství svého.</verse>
        <verse osisID='Lam.3.33'>Netrápíť zajisté z srdce svého, aniž zarmucuje synů lidských.</verse>
        <verse osisID='Lam.3.34'>Aby kdo potíral nohama svýma všecky vězně v zemi,</verse>
        <verse osisID='Lam.3.35'>Aby nespravedlivě soudil muže před oblíčejem Nejvyššího,</verse>
        <verse osisID='Lam.3.36'>Aby převracel člověka v při jeho, Pán nelibuje.</verse>
        <verse osisID='Lam.3.37'>Kdo jest, ješto když řekl, stalo se něco, a Pán nepřikázal?</verse>
        <verse osisID='Lam.3.38'>Z úst Nejvyššího zdali nepochází zlé i dobré?</verse>
        <verse osisID='Lam.3.39'>Proč by tedy sobě stýskal člověk živý, muž nad kázní za hříchy své?</verse>
        <verse osisID='Lam.3.40'>Zpytujme raději a ohledujme cest našich, a navraťme se až k Hospodinu.</verse>
        <verse osisID='Lam.3.41'>Pozdvihujme srdcí i rukou svých k Bohu silnému v nebe.</verse>
        <verse osisID='Lam.3.42'>Myť jsme se zpronevěřili, a zpurní jsme byli, protož ty neodpouštíš.</verse>
        <verse osisID='Lam.3.43'>Obestřels se hněvem a stiháš nás, morduješ a nešanuješ.</verse>
        <verse osisID='Lam.3.44'>Obestřels se oblakem, aby nemohla proniknouti k tobě modlitba.</verse>
        <verse osisID='Lam.3.45'>Za smeti a povrhel položil jsi nás u prostřed národů těchto.</verse>
        <verse osisID='Lam.3.46'>Rozdírají na nás ústa svá všickni nepřátelé naši.</verse>
        <verse osisID='Lam.3.47'>Strach a jáma potkala nás, zpuštění a setření.</verse>
        <verse osisID='Lam.3.48'>Potokové vod tekou z očí mých pro potření dcery lidu mého.</verse>
        <verse osisID='Lam.3.49'>Oči mé slzí bez přestání, proto že není žádného odtušení,</verse>
        <verse osisID='Lam.3.50'>Ažby popatřil a shlédl Hospodin s nebe.</verse>
        <verse osisID='Lam.3.51'>Oči mé rmoutí duši mou pro všecky dcery města mého.</verse>
        <verse osisID='Lam.3.52'>Loviliť jsou mne ustavičně, jako ptáče, nepřátelé moji bez příčiny.</verse>
        <verse osisID='Lam.3.53'>Uvrhli do jámy život můj, a přimetali mne kamením.</verse>
        <verse osisID='Lam.3.54'>Rozvodnily se vody nad hlavou mou, řekl jsem: Jižtě po mně.</verse>
        <verse osisID='Lam.3.55'>Vzývám jméno tvé, ó Hospodine, z jámy nejhlubší.</verse>
        <verse osisID='Lam.3.56'>Hlas můj vyslýchával jsi; nezacpávejž ucha svého před vzdycháním mým a voláním mým.</verse>
        <verse osisID='Lam.3.57'>V ten den, v němž jsem tě vzýval, přicházeje, říkávals: Neboj se.</verse>
        <verse osisID='Lam.3.58'>Pane, zasazuje se o při duše mé, vysvobozoval jsi život můj.</verse>
        <verse osisID='Lam.3.59'>Vidíš, ó Hospodine, převrácenost, kteráž se mně děje, dopomoziž mi k spravedlnosti.</verse>
        <verse osisID='Lam.3.60'>Vidíš všecko vymstívání se jejich, všecky úklady jejich proti mně.</verse>
        <verse osisID='Lam.3.61'>Slýcháš utrhání jejich, ó Hospodine, i všecky obmysly jejich proti mně,</verse>
        <verse osisID='Lam.3.62'>Řeči povstávajících proti mně, a přemyšlování jejich proti mně přes celý den.</verse>
        <verse osisID='Lam.3.63'>Pohleď, jak při sedání jejich i povstání jejich jsem písničkou jejich.</verse>
        <verse osisID='Lam.3.64'>Dej jim odplatu, Hospodine, podlé díla rukou jejich.</verse>
        <verse osisID='Lam.3.65'>Dej jim zatvrdilé srdce a prokletí své na ně.</verse>
        <verse osisID='Lam.3.66'>Stihej v prchlivosti, a vyhlaď je, ať nejsou pod nebem tvým.</verse>
      </chapter>
      <chapter osisID='Lam.4'>
        <verse osisID='Lam.4.1'>Jak tě zašlo zlato, změnilo se ryzí zlato nejvýbornější, rozmetáno jest kamení svaté sem i tam po všech ulicích.</verse>
        <verse osisID='Lam.4.2'>Synové Sionští nejdražší, kteříž ceněni býti měli za zlato nejčištší, jakť jsou počteni za nádoby hliněné, dílo rukou hrnčíře!</verse>
        <verse osisID='Lam.4.3'>An draci vynímajíce prsy, krmí mladé své, dcera pak lidu mého příčinou ukrutníka podobná jest sovám na poušti.</verse>
        <verse osisID='Lam.4.4'>Jazyk prsí požívajícího přilnul žízní k dásním jeho; děti prosí za chléb, ale není žádného, kdo by lámal jim.</verse>
        <verse osisID='Lam.4.5'>Ti, kteříž jídali rozkošné krmě, hynou na ulicích; kteříž chováni byli v šarlatě, octli se v hnoji.</verse>
        <verse osisID='Lam.4.6'>Větší jest trestání dcery lidu mého, než pomsta Sodomy, kteráž podvrácena jest jako v okamžení, aniž trvaly při ní rány.</verse>
        <verse osisID='Lam.4.7'>Čistší byli Nazareové její než sníh, bělejší než mléko, rděla se těla jejich více než drahé kamení, jako by z zafiru vytesáni byli.</verse>
        <verse osisID='Lam.4.8'>Ale již vzezření jejich temnější jest než černost, nemohou poznáni býti na ulicích; přischla kůže jejich k kostem jejich, prahne, jest jako dřevo.</verse>
        <verse osisID='Lam.4.9'>Lépe se stalo těm, jenž zbiti jsou mečem, nežli kteříž mrou hladem, (oni zajisté zhynuli, probodeni byvše), pro nedostatek úrod polních.</verse>
        <verse osisID='Lam.4.10'>Ruce žen lítostivých vařily syny své, aby jim byli za pokrm v potření dcery lidu mého.</verse>
        <verse osisID='Lam.4.11'>Všelijak vypustil Hospodin prchlivost svou, vylévá zůřivost hněvu svého, a zapálil oheň na Sionu, kterýž sežral základy jeho.</verse>
        <verse osisID='Lam.4.12'>Králové země i všickni obyvatelé okršlku světa nikoli by neuvěřili, by měl byl vjíti protivník a nepřítel do bran Jeruzalémských,</verse>
        <verse osisID='Lam.4.13'>Pro hříchy proroků jeho a nepravosti kněží jeho, vylévajících u prostřed něho krev spravedlivých.</verse>
        <verse osisID='Lam.4.14'>Toulali se jako slepí po ulicích, kálejíce se ve krvi, kteréž nemohli se než dotýkati oděvy svými.</verse>
        <verse osisID='Lam.4.15'>Volali na ně: Ustupujte nečistí, ustupujte, ustupujte, nedotýkejte se. Právěť jsou ustoupili, anobrž sem i tam se rozlezli, až mezi národy říkají: Nebudouť více míti vlastního bydlení.</verse>
        <verse osisID='Lam.4.16'>Tvář hněvivá Hospodinova rozptýlila je, aniž na ně více popatří; nepřátelé kněží nešanují, starcům milosti nečiní.</verse>
        <verse osisID='Lam.4.17'>A vždy ještě až do ustání očí svých hledíme o pomoc sobě neprospěšnou, zření majíce k národu, nemohoucímu vysvoboditi.</verse>
        <verse osisID='Lam.4.18'>Šlakují kroky naše, tak že ani po ulicích našich choditi nemůžeme; přiblížilo se skončení naše, doplnili se dnové naši, přišlo zajisté skončení naše.</verse>
        <verse osisID='Lam.4.19'>Rychlejší jsou ti, kteříž nás stihají, než orlice nebeské; po horách stihají nás, na poušti zálohy nám zdělali.</verse>
        <verse osisID='Lam.4.20'>Dýchání chřípí našich, totiž pomazaný Hospodinův, lapen jest v jamách jejich, o němž jsme říkali: V stínu jeho živi budeme mezi národy.</verse>
        <verse osisID='Lam.4.21'>Raduj se a vesel se, dcero Idumejská, kteráž jsi se usadila v zemi Uz. Takéť k tobě přijde kalich, opiješ se a obnažíš se.</verse>
        <verse osisID='Lam.4.22'>Ó dcero Sionská, když vykonána bude kázeň nepravosti tvé, nenechá tě déle v zajetí tvém. Ale tvou nepravost, ó dcero Idumejská, trestati bude a odkryje hříchy tvé.</verse>
      </chapter>
      <chapter osisID='Lam.5'>
        <verse osisID='Lam.5.1'>Rozpomeň se, Hospodine, co se nám děje; popatř a viz pohanění naše.</verse>
        <verse osisID='Lam.5.2'>Dědictví naše obráceno jest k cizím, domové naši k cizozemcům.</verse>
        <verse osisID='Lam.5.3'>Sirotci jsme a bez otce, matky naše jsou jako vdovy.</verse>
        <verse osisID='Lam.5.4'>Vody své za peníze pijeme, dříví naše za záplatu přichází.</verse>
        <verse osisID='Lam.5.5'>Na hrdle svém protivenství snášíme, pracujeme, nedopouští se nám odpočinouti.</verse>
        <verse osisID='Lam.5.6'>Egyptským podáváme ruky i Assyrským, abychom nasyceni byli chlebem.</verse>
        <verse osisID='Lam.5.7'>Otcové naši hřešili, není jich, my pak trestáni po nich neseme.</verse>
        <verse osisID='Lam.5.8'>Služebníci panují nad námi; není žádného, kdo by vytrhl z ruky jejich.</verse>
        <verse osisID='Lam.5.9'>S opovážením se života svého hledáme chleba svého, pro strach meče i na poušti.</verse>
        <verse osisID='Lam.5.10'>Kůže naše jako pec zčernaly od náramného hladu.</verse>
        <verse osisID='Lam.5.11'>Ženám na Sionu i pannám v městech Judských násilé činí.</verse>
        <verse osisID='Lam.5.12'>Knížata rukou jejich zvěšena jsou, osoby starých nemají v poctivosti.</verse>
        <verse osisID='Lam.5.13'>Mládence k žernovu berou, a pacholata pod dřívím klesají.</verse>
        <verse osisID='Lam.5.14'>Starci sedati v branách přestali a mládenci od zpěvů svých.</verse>
        <verse osisID='Lam.5.15'>Přestala radost srdce našeho, obrátilo se v kvílení plésání naše.</verse>
        <verse osisID='Lam.5.16'>Spadla koruna s hlavy naší; běda nám již, že jsme hřešili.</verse>
        <verse osisID='Lam.5.17'>Protoť jest mdlé srdce naše, pro tyť věci zatměly se oči naše,</verse>
        <verse osisID='Lam.5.18'>Pro horu Sion, že zpuštěna jest; lišky chodí po ní.</verse>
        <verse osisID='Lam.5.19'>Ty Hospodine, na věky zůstáváš, a stolice tvá od národu do pronárodu.</verse>
        <verse osisID='Lam.5.20'>Proč se zapomínáš na věky na nás, a opouštíš nás za tak dlouhé časy?</verse>
        <verse osisID='Lam.5.21'>Obrať nás, ó Hospodine, k sobě,a obráceni budeme; obnov dny naše, jakž byly za starodávna.</verse>
        <verse osisID='Lam.5.22'>Nebo zdali všelijak zavržeš nás, a hněvati se budeš na nás velice?</verse>
      </chapter>
    </div></osisText>
</osis>