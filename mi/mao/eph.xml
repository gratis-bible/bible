<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance'>
  <osisText xml:lang='mi' osisIDWork='MAO' osisRefWork='Bible'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='MAO'>
        <title>Maori Version</title>
        <contributor> The Unbound Bible
     Biola University: Administrative Computing
     13800 Biola Ave.
     La Mirada, CA 90639
     United States of America
     562-903-4722 </contributor>
        <creator/>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-20</date>
        <description>Maori Bible prepared by Timothy Mora. Text reproduced by Dr. Cleve Barlow.</description>
        <publisher>FREE BIBLE SOFTWARE GRUOP</publisher>
        <type type='OSIS'>Bible</type>
        <identifier type='OSIS'>MAO</identifier>
        <source>ftp://unboundftp.biola.edu/pub/maori.zip</source>
        <language type='IETF'>mi</language>
        <relation/>
        <coverage>Provide the bible to the world</coverage>
        <rights>i think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Eph'>
      <chapter osisID='Eph.1'>
        <verse osisID='Eph.1.1'> Naku, na Paora, i paingia e te Atua hei Apotoro ma Ihu Karaiti, ki te hunga tapu e noho ana i Epeha, ara ki te hunga whakapono i roto i a Karaiti Ihu:</verse>
        <verse osisID='Eph.1.2'>Kia tau ki a koutou te aroha noa me te rangimarie, he mea na te Atua, na to tatou Matua, na te Ariki hoki, na Ihu Karaiti.</verse>
        <verse osisID='Eph.1.3'> Kia whakapaingia te Atua, te Matua o to tatou Ariki, o Ihu Karaiti, nana nei tatou i manaaki ki nga manaaki katoa o te wairua ki nga wahi o te rangi, i roto i a te Karaiti:</verse>
        <verse osisID='Eph.1.4'>I runga i te tikanga i whiriwhiria ai tatou e ia i roto i a ia i mua i te orokohanganga o te ao, hei hunga tapu, kahakore i tona aroaro, i runga i te aroha.</verse>
        <verse osisID='Eph.1.5'>He mea whakarite hoki tatou nana i mua, hei tama mana, i roto i a Ihu Karaiti, ko ta tona whakaaro hoki i pai ai,</verse>
        <verse osisID='Eph.1.6'>Hei whakamoemiti mo te kororia o tona aroha noa, i atawhaitia ai tatou i roto i tana i aroha ai.</verse>
        <verse osisID='Eph.1.7'>Kei roto nei i a ia to tatou whakaoranga i runga i ona toto, ara te murunga o nga he; he hua hoki no tona aroha noa,</verse>
        <verse osisID='Eph.1.8'>I hira rawa nei ki a tatou i runga i nga whakaaro nui, i nga whakaaro mohio katoa;</verse>
        <verse osisID='Eph.1.9'>Whakakitea mai ana hoki e ia ki a tatou tana whakaaro ngaro, tana hoki i ahuareka ai, tana i whakatakoto ai i mua i roto i a ia,</verse>
        <verse osisID='Eph.1.10'>Mo te tikanga ina rite nga wa, kia huihuia nga mea katoa i roto i a te Karaiti, nga mea i te rangi, me nga mea i te whenua; i roto ano i a ia,</verse>
        <verse osisID='Eph.1.11'>I whakawhiwhia nei matou i roto i a ia, he mea whakarite i mua i runga i tana i whakatakoto ai, e mahia ana hoki e ia nga mea katoa i runga i ta tona whakaaro i pai ai:</verse>
        <verse osisID='Eph.1.12'>Kia ai matou hei whakamoemiti mo tona kororia, ara matou, te hunga kua tumanako wawe ki a te Karaiti.</verse>
        <verse osisID='Eph.1.13'>Me koutou hoki tumanako ana ano koutou ki a ia, i to koutou rongonga ki te kupu o te pono, ki te rongopai o to koutou ora: a, i to koutou whakaponotanga ki a ia, na hiritia ana koutou e te Wairua Tapu i korerotia mai i mua:</verse>
        <verse osisID='Eph.1.14'>Hei taumau i nga taonga mo tatou, kia whakaorangia ra ano ta te Atua mea i hokona, hei whakamoemiti mo tona kororia.</verse>
        <verse osisID='Eph.1.15'> Na konei ahau, i toku rongonga ki to koutou whakapono ki te Ariki, ki a Ihu, ki te aroha ano hoki ki te hunga tapu katoa,</verse>
        <verse osisID='Eph.1.16'>Kahore e mutu taku whakawhetai mo koutou, me te whakahua ano i a koutou i aku inoinga;</verse>
        <verse osisID='Eph.1.17'>Kia homai ki a koutou e te Atua o to tatou Ariki, o Ihu Karaiti, e te Matua o te kororia, te wairua o te whakaaro nui, o te whakakitenga i runga i te mohio ki a ia:</verse>
        <verse osisID='Eph.1.18'>Kia whakamaramatia nga kanohi o to koutou hinengaro; kia matau ai koutou ki te mea o tana karanga e tumanakohia atu nei, ki te kororia nui hoki o tona taonga i roto i te hunga tapu,</verse>
        <verse osisID='Eph.1.19'>Ki te nui whakaharahara hoki o tona kaha ki a tatou ki te hunga e whakapono nei, i runga i te mahinga a te mana o tona kaha,</verse>
        <verse osisID='Eph.1.20'>I mahi ai ia i roto i a te Karaiti i tana whakaarahanga i a ia i te hunga mate, a whakanohoia ana ia ki tona matau, ki nga wahi i te rangi,</verse>
        <verse osisID='Eph.1.21'>Ki runga ake i nga kawanatanga katoa, i te mana, i te kaha, i te rangatiratanga, i nga ingoa katoa hoki e whakahuatia ana, ehara i te mea ko o tenei ao anake, ko o tera ao ano hoki:</verse>
        <verse osisID='Eph.1.22'>A tukua ana e ia nga mea katoa ki raro i ona waewae, meinga ana hoki ia hei i runga i nga mea katoa mo te hahi,</verse>
        <verse osisID='Eph.1.23'>Ara mo tona tinana, e ki tonu nei i a ia, i te kaiwhakaki o nga mea katoa i roto i te katoa.</verse>
      </chapter>
      <chapter osisID='Eph.2'>
        <verse osisID='Eph.2.1'> Me koutou ano nana i whakaora, i te mea he tupapaku i nga he, i nga hara,</verse>
        <verse osisID='Eph.2.2'>I haereerea ra e koutou i mua i runga i ta tenei ao tikanga, i ta te rangatira o te kaha o nga kapua, o te wairua e mahi nei inaianei i roto i nga tama a te tutu.</verse>
        <verse osisID='Eph.2.3'>Ara i era hoa o tatou katoa i mua, i a tatou e noho ana i runga i nga hiahia o to tatou kikokiko, e mahi ana i nga mea e paingia ana e te kikokiko, e te whakaaro, i te maoritanga hoki he tamariki na te riri, he pera me era atu.</verse>
        <verse osisID='Eph.2.4'> Ko ta te Atua ia tenei, ranea rawa hoki tana mahi tohu, nui atu tona aroha i arohaina mai ai tatou e ia,</verse>
        <verse osisID='Eph.2.5'>I te mea he tupapaku tatou i nga he, whakaorangia ngatahitia ana tatou e ia me te Karaiti, he aroha noa i whakaorangia ai koutou;</verse>
        <verse osisID='Eph.2.6'>A whakaarahia ngatahitia ana e ia, whakanohoia ngatahitia ana ki nga wahi o te rangi i roto i a Karaiti Ihu:</verse>
        <verse osisID='Eph.2.7'>Kia whakakite ai e ia i nga wa e haere ake nei te hira o te taonga o tona aroha noa, i a ia ka manaaki i a tatou i roto i a Karaiti Ihu.</verse>
        <verse osisID='Eph.2.8'>Na te aroha noa hoki koutou i whakaorangia ai i runga i te whakapono; ehara ano hoki tenei i te mea no koutou: he mea homai noa na te Atua:</verse>
        <verse osisID='Eph.2.9'>Ehara i nga mahi, kei whakamanamana te tangata.</verse>
        <verse osisID='Eph.2.10'>He mahinga hoki tatou nana, he mea hanga i roto i a Karaiti Ihu mo nga mahi pai i whakaritea e te Atua i mua hei haereerenga mo tatou.</verse>
        <verse osisID='Eph.2.11'> Na, kia mahara he tauiwi koutou i mua no te wahi ki te kikokiko, e kiia ana hoki ko te Kotingakore e tenei e kiia nei ko te Kotinga, ara to te kikokiko, he mea na te ringa;</verse>
        <verse osisID='Eph.2.12'>I taua wa he mea motu ke atu koutou i a te Karaiti, ehara i te tangata whenua no Iharaira, he tangata ke ki nga kawenata o te mea i whakaaria mai i mua, kahore he tumanakotanga atu, he hunga Atuakore i te ao.</verse>
        <verse osisID='Eph.2.13'>Na, inaianei i roto i a Karaiti Ihu, ko koutou, ko te hunga i tawhiti i mua, kua meinga e nga toto o te Karaiti kia tata.</verse>
        <verse osisID='Eph.2.14'> Ko ia hoki to tatou maunga rongo, nana i mea nga mea e rua kia kotahi, whakahoroa iho e ia te patu e arai ana i waenga;</verse>
        <verse osisID='Eph.2.15'>Whakakahoretia ana hoki e ia ki tona kikokiko te mauahara, ara te ture i nga kupu ako, i nga tikanga; kia hanga ai i roto i a ia te tokorua hei tangata kotahi, hei tangata hou, kia mau ai te rongo i a ia;</verse>
        <verse osisID='Eph.2.16'>Kia houhia ai ano hoki e ia te rongo a te tokorua ki te Atua i roto i te tinana kotahi, he meatanga na te ripeka, ma reira hoki e whakamate te mauahara;</verse>
        <verse osisID='Eph.2.17'>A haere mai ana ia, kauwhau ana i te maunga rongo ki a koutou i tawhiti, ki te hunga hoki e tata ana.</verse>
        <verse osisID='Eph.2.18'>Nana hoki tatou, te tokorua nei, i whai tatanga atu ai i roto i te Wairua kotahi ki te Matua.</verse>
        <verse osisID='Eph.2.19'>Na reira ehara koutou i te tangata ke, i te manene ranei; engari he tangata whenua koutou tahi ko te hunga tapu, no te whare hoki o te Atua;</verse>
        <verse osisID='Eph.2.20'>He mea hanga ki runga ki te turanga o nga apotoro ratou ko nga poropiti, ko Ihu Karaiti ano hei tino kamaka mo te kokonga;</verse>
        <verse osisID='Eph.2.21'>Kei roto nei i a ia tena whare, tena whare, he mea ata tatai marie, ka tupu hei whare tapu i roto i te Ariki;</verse>
        <verse osisID='Eph.2.22'>Me koutou ano e hanga tahitia ana i roto i a ia, hei nohoanga mo te Atua, he mea na te Wairua.</verse>
      </chapter>
      <chapter osisID='Eph.3'>
        <verse osisID='Eph.3.1'> Na konei taku, ta Paora, he herehere nei ahau na Karaiti Ihu, hei mahi ki a koutou ki nga Tauiwi;</verse>
        <verse osisID='Eph.3.2'>Kua rongo pea koutou ki te mahi tuari i te aroha noa o te Atua kua homai nei ki ahau, hei mea ki a koutou:</verse>
        <verse osisID='Eph.3.3'>Ara tana whakakitenga, tana whakaaturanga i te mea ngaro ki ahau; he pera hoki me ena kupu torutoru i tuhituhia na e ahau i mua;</verse>
        <verse osisID='Eph.3.4'>Ka oti i a koutou tena te korero, ka mohio koutou ki toku matauranga ki te mea ngaro a te Karaiti,</verse>
        <verse osisID='Eph.3.5'>Kihai nei i whakakitea i era atu whakatupuranga ki nga tama a te tangata, kihai i penei me te whakakitenga inaianei e te Wairua ki ana apotoro tapu ratou ko nga poropiti;</verse>
        <verse osisID='Eph.3.6'>Ara mo nga Tauiwi kia uru tahi ki nga taonga, kia tinana kotahi, kia whiwhi ngatahi ki ana mea i whakaari i mua i roto i a te Karaiti, he meatanga na te rongopai:</verse>
        <verse osisID='Eph.3.7'>Mo reira ahau i meinga nei hei minita, i runga i ta te aroha noa o te Atua, i homai nei ki ahau, he mahinga na tona kaha.</verse>
        <verse osisID='Eph.3.8'>I homai ki ahau, ki te mea iti iho i te iti rawa o te hunga tapu katoa, tenei aroha noa, kia kauwhautia e ahau i roto i nga Tauiwi te taonga o te Karaiti e kore nei e taea te rapu;</verse>
        <verse osisID='Eph.3.9'>Kia whakakitea ano hoki e ahau ki nga tangata katoa te whiwhinga tahitanga ki te mea ngaro, ki te mea i huna nei inamata noa atu i roto i te Atua, nana nei i hanga nga mea katoa:</verse>
        <verse osisID='Eph.3.10'>Kia ai te hahi inaianei hei whakaatu ki nga rangatiratanga, ki nga mana i nga wahi o te rangi, i te maha o nga whakaaro nui o te Atua.</verse>
        <verse osisID='Eph.3.11'>I runga i tana i whakatakoto ai i mua noa atu, he mea mahi nana i roto i to tatou Ariki, i a Karaiti Ihu:</verse>
        <verse osisID='Eph.3.12'>Kei roto nei i a ia to tatou maiatanga me to tatou whakatatanga atu i te mea e u nei te whakaaro, he meatanga na te whakapono ki a ia.</verse>
        <verse osisID='Eph.3.13'>Koia ahau ka mea nei kia kaua koutou e ngakaukore i oku tukinotanga mo koutou; ko to koutou kororia hoki tenei.</verse>
        <verse osisID='Eph.3.14'> No konei i tuturi ai oku turi ki te Matua, o to tatou Ariki a Ihu Karaiti,</verse>
        <verse osisID='Eph.3.15'>Nona nei te ingoa e huaina ana ki nga hapu katoa i te rangi, i te whenua,</verse>
        <verse osisID='Eph.3.16'>Kia rite ki te nui rawa o tona kororia he homaitanga mana ki a koutou, kia pakari ai a roto i a koutou i te kaha o tona Wairua:</verse>
        <verse osisID='Eph.3.17'>Kia noho ai a te Karaiti ki roto ki o koutou ngakau, he mea whakapono; a, i te mea kua whai pakiaka, me te whai turanga mo koutou i roto i te aroha,</verse>
        <verse osisID='Eph.3.18'>Kia kaha ai koutou me te hunga tapu katoa ki te whakaaro i te whanui, i te roa, i te hohonu, i te tiketike,</verse>
        <verse osisID='Eph.3.19'>A kia mohio ki te aroha o te Karaiti, e kore nei e taea te whakaaro; kia tino ki rawa ai koutou i te Atua.</verse>
        <verse osisID='Eph.3.20'>Na ki a ia, e kaha nei ki te mahi i nga mea nui whakaharahara, nui noa atu i nga mea katoa e inoi ai, e whakaaro ai tatou, he penei ano me te kaha e mahi nei i roto i a tatou,</verse>
        <verse osisID='Eph.3.21'>Waiho atu i a ia te kororia i roto i te hahi i runga i a Karaiti Ihu, a taea noatia nga whakatupuranga katoa, ake ake. Amine.</verse>
      </chapter>
      <chapter osisID='Eph.4'>
        <verse osisID='Eph.4.1'> Koia ahau, ta te Ariki herehere, ka whakahau nei i a koutou kia rite ta koutou haere ki te karangatanga i karangatia ai koutou,</verse>
        <verse osisID='Eph.4.2'> Kia papaku rawa te ngakau, kia mahaki, kia manawanui, kia ata hanga tetahi ki tetahi, i runga i te aroha;</verse>
        <verse osisID='Eph.4.3'>Me whai kia mau te kotahitanga o te Wairua, he mea paihere na te rangimarie.</verse>
        <verse osisID='Eph.4.4'>Kotahi tonu te tinana, kotahi te Wairua, pera hoki me to koutou karangatanga, kotahi tonu te mea o to koutou karangatanga hei tumanakotanga atu;</verse>
        <verse osisID='Eph.4.5'>Kotahi Ariki, kotahi whakapono, kotahi iriiri,</verse>
        <verse osisID='Eph.4.6'>Kotahi Atua, ko te Matua o nga mea katoa, kei runga nei ia i nga mea katoa, puta noa ia i nga mea katoa, kei roto hoki i te katoa.</verse>
        <verse osisID='Eph.4.7'>Kua oti ia te aroha noa te homai ki tenei, ki tenei, o tatou, i runga i te mehua o ta te Karaiti homaitanga.</verse>
        <verse osisID='Eph.4.8'>Na reira hoki ia i mea ai, I tona kakenga ki runga, whakaraua ana e ia nga whakarau, a hoatu mea ana ia ma nga tangata.</verse>
        <verse osisID='Eph.4.9'>Na ko tenei, I kake ia ki runga i te aha, mehemea kahore ia i matua heke ki nga wahi o raro rawa o te whenua?</verse>
        <verse osisID='Eph.4.10'>Tera i heke ra, ko ia ano i kake atu nei ki runga ake i nga rangi katoa, kia ki ai nga mea katoa i a ia.</verse>
        <verse osisID='Eph.4.11'>A homai ana e ia ko etahi hei apotoro; ko etahi hei poropiti; ko etahi hei kaikauwhau i te rongopai; ko etahi hei hepara, hei kaiwhakaako;</verse>
        <verse osisID='Eph.4.12'>Kia tino rite ai te hunga tapu mo te mahi minita, mo te hanga i te whare, ara i te tinana o te Karaiti:</verse>
        <verse osisID='Eph.4.13'>Kia tae katoa ra ano tatou ki te kotahitanga o te whakapono, o te matauranga hoki ki te Tama a te Atua, kia tino tangata, kia eke ki te mehua o te tino kaumatuatanga e tutuki ai ki to te Karaiti:</verse>
        <verse osisID='Eph.4.14'>Kia mutu ai to tatou tamarikitanga, te akina, te kahakahakina e nga hau katoa o te whakaako, he whakawiringa ke na te tangata, he maminga, he whakapohehe;</verse>
        <verse osisID='Eph.4.15'>Engari kia korero pono ai i runga i te aroha, kia tupu ai tatou ki roto ki a ia i nga mea katoa, ko te nei ia, ko te Karaiti:</verse>
        <verse osisID='Eph.4.16'>Nona nei te tinana katoa, he mea whakapiri marie, he mea ata hono e nga meatanga a nga hononga katoa, whakarite rawa ki te nui o te mahinga a ia wahi, a ia wahi, e mea ana i te tinana kia neke ake, hei whare e hanga ana i a ia i runga i te aroha.</verse>
        <verse osisID='Eph.4.17'> Na ko taku tenei e ki nei, e whakaatu nei i roto i te Ariki, kia kati ta koutou haere pera me era atu Tauiwi, e haere nei i roto i te whakahihi o to ratou hinengaro,</verse>
        <verse osisID='Eph.4.18'>Kua oti nei te whakapouri o ratou whakaaro, kua tangata ke ki to te Atua ora, i te kuware o roto i a ratou, he pakeke hoki no o ratou ngakau:</verse>
        <verse osisID='Eph.4.19'>Kahore o ratou ohoohonga, a tukua ana ratou e ratou ano ki te hiahia taikaha; riro pu ratou ki te mahi i nga mea poke katoa.</verse>
        <verse osisID='Eph.4.20'>Ko koutou ia kihai i pera to koutou ako i a te Karaiti;</verse>
        <verse osisID='Eph.4.21'>Ki te mea kua rongo koutou ki a ia, kua whakaakona e ia ki nga mea e rite ana ki te pono i roto i a Ihu:</verse>
        <verse osisID='Eph.4.22'>Kia whakarerea e koutou te tangata tawhito, he ahua no to koutou whakahaere o mua; he mea pirau nei hoki ia i runga i nga hiahia tinihanga;</verse>
        <verse osisID='Eph.4.23'>Kia whakahoutia te wairua o to koutou hinengaro;</verse>
        <verse osisID='Eph.4.24'>Kia kakahuria iho hoki ki a koutou te tangata hou, no ta te Atua nei te hanganga i runga i te tika, i te tapu o te pono.</verse>
        <verse osisID='Eph.4.25'>Heoi whakarerea atu te teka; kia pono te korero ki tona hoa, ki ona hoa: he wahi hoki tatou tetahi no tetahi.</verse>
        <verse osisID='Eph.4.26'>Kia riri, a kaua e hara: kei toene te ra ki to koutou riri:</verse>
        <verse osisID='Eph.4.27'>Kaua hoki tetahi wahi e tukua ki te rewera.</verse>
        <verse osisID='Eph.4.28'>Ko te tangata tahae, me whakamutu tana tahae: engari me mahi, ko ona ringa ano hei mahi i te mea pai, kia whai rawa ai ia hei hoatutanga mana ki te rawakore.</verse>
        <verse osisID='Eph.4.29'>Kei puta tetahi kupu kino i o koutou mangai, engari hei te mea e tau ana hei hanga i te pai, kia whiwhi ai ki te pai nga tangata e rongo ana.</verse>
        <verse osisID='Eph.4.30'>Kaua hoki e whakapouritia te Wairua Tapu o te Atua, nana nei koutou i hiri mo te ra o te whakaoranga.</verse>
        <verse osisID='Eph.4.31'>Kia wehea rawatia atu i roto i a koutou te nanakia, te riri, te aritarita, te ngaungau, te korero kino, me te mauahara katoa:</verse>
        <verse osisID='Eph.4.32'>Kia ngawari to koutou tikanga tetahi ki tetahi, kia pai te ngakau, me te hohou roa iho i te rongo tetahi ki tetahi, kia pera ano me te Atua i hohou nei i te rongo ki a koutou i roto i a te Karaiti.</verse>
      </chapter>
      <chapter osisID='Eph.5'>
        <verse osisID='Eph.5.1'> Na, kia rite ta koutou ki ta te Atua, kia pera me ta nga tamariki e arohaina ana;</verse>
        <verse osisID='Eph.5.2'>Haere hoki i runga i te aroha, kia pera me te Karaiti i aroha ki a tatou, i tuku i a ia ano mo tatou hei whakahere, hei patunga tapu ki te Atua, hei kakara pai.</verse>
        <verse osisID='Eph.5.3'> Ko te moepuku ia, me nga mahi poke katoa, me te apo, kaua ena e whakahuatia i roto i a koutou, kia rite ki ta te hunga tapu tikanga;</verse>
        <verse osisID='Eph.5.4'>Kaua hoki te mea paruparu, te korero wairangi, te korero maminga, kahore nei i tika, erangi ia te whakawhetai.</verse>
        <verse osisID='Eph.5.5'>E tino matau ana hoki koutou ki tenei, e kore tetahi tangata moepuku, poke ranei, apo ranei, he kaikarakia nei hoki ia ki te whakapakoko, e whai wahi ki te rangatiratanga o te Karaiti, a o te Atua.</verse>
        <verse osisID='Eph.5.6'>Kei tinihangatia koutou e te tangata ki nga kupu tekateka noa: na enei mea hoki te riri o te Atua e puta nei ki nga tamariki a te tutu.</verse>
        <verse osisID='Eph.5.7'>Na, kaua koutou e uru ki ta ratou.</verse>
        <verse osisID='Eph.5.8'>He pouri hoki koutou i mua, tena ko tenei, he marama i roto i te Ariki: kia rite ta koutou haere ki ta nga tamariki o te marama:</verse>
        <verse osisID='Eph.5.9'>Kei runga hoki te hua o te marama i te pai katoa, i te tika, i te pono.</verse>
        <verse osisID='Eph.5.10'>Me whakamatau ano e koutou ta te Ariki e pai ai.</verse>
        <verse osisID='Eph.5.11'>Kei uru koutou ki nga mahi huakore o te pouri, engari whakahengia.</verse>
        <verse osisID='Eph.5.12'>He mea whakama hoki te whakahua kau, i nga mea e meinga ngarotia nei e ratou.</verse>
        <verse osisID='Eph.5.13'>Ko nga mea katoa hoki e whakahengia ana, ma te marama e whakakite: he marama hoki nga mea katoa e whakakitea ana.</verse>
        <verse osisID='Eph.5.14'>Koia hoki tana kupu nei, Maranga, e tenei e moe nei, ara ake i roto i te hunga mate, a ka whiti a te Karaiti ki runga ki a koe.</verse>
        <verse osisID='Eph.5.15'>Na reira kia ata tirotiro i ta koutou haere, kei rite ki ta nga whakaarokore, engari ki ta nga whakaaro nui;</verse>
        <verse osisID='Eph.5.16'>Hokona te taima ma koutou, he kino hoki nga ra.</verse>
        <verse osisID='Eph.5.17'>Mo konei ra kei whakaarokore koutou, engari kia matau ki ta te Ariki e pai ai.</verse>
        <verse osisID='Eph.5.18'>Kaua hoki e haurangi i te waina, he toreretanga hoki tena ki te he; engari kia ki i te Wairua;</verse>
        <verse osisID='Eph.5.19'>Ko ta koutou korero ki a koutou ano, hei te waiata tapu, hei te himene, hei te waiata wairua; waiata, himene atu, i roto i o koutou ngakau ki te Ariki;</verse>
        <verse osisID='Eph.5.20'>Me te whakawhetai ki te Atua, ara ki te Matua i nga wa katoa, mo nga mea katoa, i runga i te ingoa o to tatou Ariki, o Ihu Karaiti;</verse>
        <verse osisID='Eph.5.21'> Kia ngohengohe tetahi ki tetahi i runga i te wehi ki a te Karaiti.</verse>
        <verse osisID='Eph.5.22'>E nga wahine, kia ngohengohe ki a koutou tane ake, hei mea ki te Ariki.</verse>
        <verse osisID='Eph.5.23'>No te mea ko te tane te o te wahine, e rite ana hoki ki a te Karaiti, ko te ia o te hahi: ko te kaiwhakaora ano ia o te tinana.</verse>
        <verse osisID='Eph.5.24'>Otiia e ngohengohe ana te hahi ki ta te Karaiti, kia pera ano nga wahine ki a ratou tane i nga mea katoa.</verse>
        <verse osisID='Eph.5.25'>E nga tane, arohaina a koutou wahine, kia pera hoki me te Karaiti i aroha nei ki te hahi, i hoatu hoki i a ia ano mo taua hahi;</verse>
        <verse osisID='Eph.5.26'>Hei whakatapunga mana, ma rawa i a ia i te horoinga ki te wai, i runga i te kupu,</verse>
        <verse osisID='Eph.5.27'>Hei hahi tapae mana ki a ia ano, he hahi kororia rawa, kahore he ira, kahore he korukoru, tetahi atu mea pera ranei, engari kia tapu, kia kohakore.</verse>
        <verse osisID='Eph.5.28'>Me aroha e nga tane a ratou wahine me te mea ko o ratou tinana ake ano. Ko te tangata e aroha ana ki tana wahine ake, e aroha ana ki a ia ake ano.</verse>
        <verse osisID='Eph.5.29'>Kahore hoki tetahi kia kino noa ki tona kikokiko ake; engari e atawhai ana, e whakaahuru ana, e pera tonu ana me ta te Karaiti ki te hahi:</verse>
        <verse osisID='Eph.5.30'>He wahi hoki tatou no tona tinana.</verse>
        <verse osisID='Eph.5.31'>Mo konei ra ka whakarerea ai e te tangata tona papa me tona whaea, a ka piri ki tana wahine, ka kikokiko kotahi to raua tokorua.</verse>
        <verse osisID='Eph.5.32'>He nui tenei mea ngaro; otiia mo te Karaiti raua ko te hahi taku korero.</verse>
        <verse osisID='Eph.5.33'>Engari kia rite ki tona aroha ki a ia ake ano to koutou aroha, to tenei, to tenei, ki tana wahine, ki tana wahine; me te wahine ano, kia hopohopo ia ki tana tane.</verse>
      </chapter>
      <chapter osisID='Eph.6'>
        <verse osisID='Eph.6.1'> E nga tamariki, kia ngohengohe ki o koutou matua i roto i te Ariki: ko te mea tika hoki tenei.</verse>
        <verse osisID='Eph.6.2'>Whakahonoretia tou papa me tou whaea; ko te ture tuatahi tenei i runga i te kupu whakaari,</verse>
        <verse osisID='Eph.6.3'>Kia hua ai te pai ki a koe, kia roa ai hoki tou noho i te whenua.</verse>
        <verse osisID='Eph.6.4'>Me koutou hoki, e nga matua, kei whakapataritari i a koutou tamariki kia riri; engari whakatupuria ake ratou i runga i te whakaako, i te whakatupato a te Ariki.</verse>
        <verse osisID='Eph.6.5'>E nga pononga, kia ngohengohe ki o koutou rangatira o te wahi ki te kikokiko, me te wehi, me te wiri, i runga i te ngakau tapatahi, ano ki a te Karaiti;</verse>
        <verse osisID='Eph.6.6'>Kaua hei ta te kanohi mahi, hei whakamanawareka tangata noa; engari hei ta nga pononga a te Karaiti, e mahi a ngakau ana i ta te Atua i pai ai;</verse>
        <verse osisID='Eph.6.7'>Kia mahi i runga i te whakaaro pai, ano ki te Ariki, kahore ki te tangata:</verse>
        <verse osisID='Eph.6.8'>Kia matau hoki, ko te pai e mea ai te tangata, ka whakawhiwhia mai ano ia ki tenei e te Ariki, ahakoa pononga, ahakoa rangatira.</verse>
        <verse osisID='Eph.6.9'>E nga rangatira, kia pera ano hoki ta koutou ki a ratou; kati te whakawehi: kia matau hoki ko to koutou Ariki me to ratou kei te rangi; kahore hoki ana whakapai kanohi.</verse>
        <verse osisID='Eph.6.10'> Heoi, kia kaha i roto i te Ariki, i te mana hoki o tona kaha.</verse>
        <verse osisID='Eph.6.11'>Kakahuria iho nga mea whawhai katoa a te Atua, kia taea ai e koutou nga mahi tinihanga a te rewera te tu ki te riri.</verse>
        <verse osisID='Eph.6.12'>Ehara hoki ta tatou i te pakanga ki te kikokiko, ki nga toto, engari ki nga rangatiratanga, ki nga mana, ki nga ariki o te pouri o tenei ao, ki nga taua wairua kino o nga wahi i te rangi.</verse>
        <verse osisID='Eph.6.13'>Mo konei kia mau ki nga mea whawhai katoa a te Atua, kia taea ai e koutou te tu atu ki te riri i te ra kino, a ka poto i a koutou nga mea katoa te mahi, kia tu.</verse>
        <verse osisID='Eph.6.14'>E tu ra, he mea whitiki o koutou hope ki te pono, kakahuria iho ano hoki ko te tika hei pukupuku;</verse>
        <verse osisID='Eph.6.15'>Herea iho te rongopai o te rangimarie hei hu mo o koutou waewae, kia takatu ai;</verse>
        <verse osisID='Eph.6.16'>Mo waho i enei mea katoa e mau ki te whakapono hei whakangungu rakau, e taea ai e koutou te tinei nga matia muramura katoa a te wairua kino.</verse>
        <verse osisID='Eph.6.17'>E mau hoki ki te ora hei potae, ki te hoari hoki a te Wairua, ara ki te kupu a te Atua.</verse>
        <verse osisID='Eph.6.18'>Kia pau te inoi me te tohe, me inoi i nga wa katoa i roto i te Wairua, kia mataara hoki koutou ki taua mea, me te u tonu ki te tohe mo te hunga tapu katoa;</verse>
        <verse osisID='Eph.6.19'> Moku ano hoki, kia homai he kupu ki ahau, kia maia ai te puaki o toku mangai, ki te whakaatu i te mea ngaro, ara i te rongopai;</verse>
        <verse osisID='Eph.6.20'>Ko tana karere nei ahau, he mea mekameka; kia maia ai ahau ki taua korero, kia rite ai taku korero ki te mea i tika.</verse>
        <verse osisID='Eph.6.21'>Na, kia matau ai koutou ki akau mea, ki aku mahi, ma Tikiku e whakaatu nga mea katoa ki a koutou, he teina aroha nei ia, he minita pono i roto i te Ariki.</verse>
        <verse osisID='Eph.6.22'>Mo reira i tonoa atu ai ia e ahau ki a koutou, kia matau ai koutou ki to matou ahua, a kia whakamarietia ai e ia o koutou ngakau.</verse>
        <verse osisID='Eph.6.23'>Kia tau ki nga teina te rangimarie, te aroha, me te whakapono, he mea na te Atua Matua, na te Ariki hoki, na Ihu Karaiti.</verse>
        <verse osisID='Eph.6.24'>Kia tau te aroha noa ki te hunga katoa e aroha ana, he aroha parakore, ki to tatou Ariki, ki a Ihu Karaiti. Amine.</verse>
      </chapter>
    </div></osisText>
</osis>