<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance'>
  <osisText xml:lang='mi' osisIDWork='MAO' osisRefWork='Bible'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='MAO'>
        <title>Maori Version</title>
        <contributor> The Unbound Bible
     Biola University: Administrative Computing
     13800 Biola Ave.
     La Mirada, CA 90639
     United States of America
     562-903-4722 </contributor>
        <creator/>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-20</date>
        <description>Maori Bible prepared by Timothy Mora. Text reproduced by Dr. Cleve Barlow.</description>
        <publisher>FREE BIBLE SOFTWARE GRUOP</publisher>
        <type type='OSIS'>Bible</type>
        <identifier type='OSIS'>MAO</identifier>
        <source>ftp://unboundftp.biola.edu/pub/maori.zip</source>
        <language type='IETF'>mi</language>
        <relation/>
        <coverage>Provide the bible to the world</coverage>
        <rights>i think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Col'>
      <chapter osisID='Col.1'>
        <verse osisID='Col.1.1'> Na Paora, i paingia nei e te Atua hei apotoro ma Karaiti Ihu, na to tatou teina hoki, na Timoti,</verse>
        <verse osisID='Col.1.2'>Ki te hunga tapu, ki nga teina whakapono hoki i roto i a te Karaiti, i Korohe: kia tau ki a koutou te aroha noa, me te rangimarie, he mea na te Atua, na to tatou Matua.</verse>
        <verse osisID='Col.1.3'> Tenei matou te whakawhetai atu nei ki te Atua, ara ki te Matua o to tatou Ariki, o Ihu Karaiti, me te inoi tonu ano matou mo koutou,</verse>
        <verse osisID='Col.1.4'>No matou ka rongo nei ki to koutou whakapono ki a Karaiti Ihu, ki to koutou aroha hoki ki te hunga tapu katoa;</verse>
        <verse osisID='Col.1.5'>Mo te mea e taria atu nei, e takoto mai nei ma koutou i te rangi, ko ta koutou i rongo ai i mua ki te kupu o te pono o te rongopai,</verse>
        <verse osisID='Col.1.6'>Kua tae atu na ki a koutou; kua whai hua hoki a kua nui haere ki te ao katoa, pena hoki i roto i a koutou, no te ra ano i rongo ai, i matau ai koutou ki te aroha noa o te Atua i roto i te pono.</verse>
        <verse osisID='Col.1.7'>I whakaakona atu na hoki koutou ki tena e Epapara, e to matou hoa pononga e arohaina nei; he minita pono nei ia na te Karaiti ki a koutou.</verse>
        <verse osisID='Col.1.8'>Nana hoki i whakakite mai ki a matou to koutou aroha i runga i te Wairua.</verse>
        <verse osisID='Col.1.9'> No konei hoki, mai o te ra i rongo ai matou, Kahore e mutu ta matou karakia me ta matou inoi mo koutou, kia whakakiia koutou ki te mohio ki tana e pai ai, i runga i nga whakaaro nui katoa, i te mahara wairua ano hoki;</verse>
        <verse osisID='Col.1.10'>Kia tika ai ta koutou haere, kia rite ai ki ta te Ariki, ahuareka rawa, hua rawa i runga i nga mahi pai katoa, tupu tonu i runga i te mohio ki te Atua;</verse>
        <verse osisID='Col.1.11'>Kia whakanuia te kaha hei whakakaha mo koutou, kia rite ki ta te mana o tona kororia, e u tonu ai, e whakamanawanui ai i runga i te hari;</verse>
        <verse osisID='Col.1.12'> Me te whakawhetai atu ano ki te Matua, nana nei tatou i whai tikanga ai ki tetahi wahi o te kainga o te hunga tapu i roto i te marama.</verse>
        <verse osisID='Col.1.13'>Nana nei tatou i whakaora mai i te kaha o te pouri, a whakawhitia ake tatou e ia ki te rangatiratanga o tana Tama aroha.</verse>
        <verse osisID='Col.1.14'>Kei roto nei i a ia to tatou whakaoranga i runga i ona toto, ara te murunga o nga hara.</verse>
        <verse osisID='Col.1.15'>Ko ia nei te ahua o te Atua e kore nei e kitea atu, ko te whanau matamua o nga mea hanga katoa.</verse>
        <verse osisID='Col.1.16'>Nana hoki nga mea katoa i hanga, nga mea i te rangi me nga mea i te whenua, nga mea e kitea ana me nga mea kahore e kitea, ahakoa torona, ahakoa kawanatanga, ahakoa rangatiratanga, ahakoa mana: nana, a mona te hanganga o nga mea katoa.</verse>
        <verse osisID='Col.1.17'>No mua ano hoki ia i nga mea katoa, nana ano hoki nga mea katoa i mau ai;</verse>
        <verse osisID='Col.1.18'>Ko ia ano te o te tinana, ara o te hahi: ko ia te timatanga, ko te whanau matamua i roto i te hunga mate; kia waiho ai ia hei tuatahi i roto i nga mea katoa.</verse>
        <verse osisID='Col.1.19'>Ko ta te Matua tera i pai ai, kia noho te huanga o nga mea katoa ki roto ki a ia;</verse>
        <verse osisID='Col.1.20'>Kia ma roto ai i a ia he houhanga rongo mo nga mea katoa ki a ia, kua mau nei i a ia te rongo i nga toto o tona ripeka; ae ra ma roto i a ia, ahakoa he mea no te whenua, ahakoa he mea no te rangi.</verse>
        <verse osisID='Col.1.21'>Me koutou hoki he tangata ke i mua, he hoariri te hinengaro i nga mahi kino, na kua meinga nei e ia kia houhia ta koutou rongo,</verse>
        <verse osisID='Col.1.22'>I runga i te tinana o tona kikokiko, he mea na te mate; mo koutou ano kia tapaea atu ki tona aroaro, he hunga tapu, kahore nei he koha, kahore he he;</verse>
        <verse osisID='Col.1.23'>Ki te pumau koutou ki te whakapono, u tonu, mau tonu, te taea te whakaneke atu i te tumanako ki ta te rongopai i rongo ai koutou, kua kauwhautia atu nei ki nga mea hanga katoa i raro o te rangi: mo reira nei ahau, a Paora, i meinga ai hei minita.</verse>
        <verse osisID='Col.1.24'>Tenei ahau te hari nei ki oku mamae mo koutou, ka kapi hoki i oku kikokiko nga mate o te Karaiti kahore ano i rite noa, hei ea mo tona tinana, ara mo te hahi;</verse>
        <verse osisID='Col.1.25'>Mo reira nei ahau i meinga ai hei minita, rite tonu ki ta te Atua tikanga ki a koutou i homai nei ki ahau, kia whakapaua te kauwhau o te kupu a te Atua,</verse>
        <verse osisID='Col.1.26'>O te mea ngaro i huna i era wa noa atu, i era whakatupuranga; a kua whakakitea inaianei ki tana hunga tapu,</verse>
        <verse osisID='Col.1.27'>He meatanga na te Atua, kia whakaaturia ki a ratou te taonga nui o te kororia o tenei mea ngaro ki roto ki nga Tauiwi, ara a te Karaiti i roto i a koutou, e tumanako atu ai ki te kororia:</verse>
        <verse osisID='Col.1.28'>E kauwhautia nei e matou, me te whakatupato i nga tangata katoa, me te whakaako i nga tangata katoa i runga i nga whakaaro mohio katoa, kia tapaea atu ai e matou nga tangata katoa, he mea tino tika i roto i a Karaiti Ihu:</verse>
        <verse osisID='Col.1.29'>Ko taku tenei e uaua nei, e tohe nei i runga i tana mahinga e kaha nei te mahi i roto i ahau.</verse>
      </chapter>
      <chapter osisID='Col.2'>
        <verse osisID='Col.2.1'> E mea ana hoki ahau kia mohio koutou ki te nui o toku uaua mo koutou, mo te hunga ano hoki o Raorikia, a mo te hunga katoa hoki kahore nei i kite noa i toku mata i te kikokiko;</verse>
        <verse osisID='Col.2.2'>Kia whakamarietia o ratou ngakau, kia tuhonohonoa i runga i te aroha, kia taea ai nga taonga katoa o te tino whakaunga o te ngakau mahara, kia matau ai ratou ki te mea ngaro a te Atua, ara ki a te Karaiti;</verse>
        <verse osisID='Col.2.3'>Kei roto nei i a ia nga taonga katoa o te mahara, o te matauranga e huna ana.</verse>
        <verse osisID='Col.2.4'> Na i korero ai ahau i tenei, kei kumea ketia koutou e te korero reka a te tangata.</verse>
        <verse osisID='Col.2.5'>No te mea ahakoa kei tawhiti toku kikokiko, kei a koutou na toku wairua, e hari ana, e titiro ana ki a koutou ritenga tika, ki te u ano hoki o to koutou whakapono ki a te Karaiti.</verse>
        <verse osisID='Col.2.6'>Na, kua riro na te Ariki, a Karaiti Ihu i a koutou, kia pena ano ta koutou haere i roto i a ia;</verse>
        <verse osisID='Col.2.7'>Kia whai pakiaka, ano he whare i hanga ki runga ki a ia, whakapumau rawa ki runga ki to koutou whakapono, kia pera me koutou i whakaakona ra, kia hira rawa ai te whakawhetai.</verse>
        <verse osisID='Col.2.8'>Kia tupato kei roro parau koutou i to te tangata whakaaro mohio, i te tinihanga huakore, e rite nei ki te whakarerenga iho a te tangata, ki nga mea timatanga o te ao, a kahore ki a te Karaiti.</verse>
        <verse osisID='Col.2.9'>Kei roto katoa hoki i a ia te tino o te Atua e noho a tinana ana.</verse>
        <verse osisID='Col.2.10'>A kua tino tangata ano koutou i roto i a ia, ko te nei ia o nga rangatiratanga, o nga mana katoa;</verse>
        <verse osisID='Col.2.11'>He mea kokoti koutou i roto i a ia, he kotinga kihai i meatia e te ringaringa, i te unuhanga atu i te tinana o nga hara o te kikokiko, i to te Karaiti kotinga;</verse>
        <verse osisID='Col.2.12'>He mea tanu tahi koutou me ia i te iriiringa, he mea whakaara ngatahi ano hoki me ia i reira, no te mea ka whakapono nei ki te mahi a te Atua, nana nei ia i whakaara ake i te hunga mate.</verse>
        <verse osisID='Col.2.13'> He tupapaku na hoki koutou i nga he, i te kotingakore hoki o to koutou kikokiko, na, whakaorangia ngatahitia ana koutou me ia, he mea whakarere noa atu nana o koutou he katoa;</verse>
        <verse osisID='Col.2.14'>Murua ake e ia nga tikanga i tuhituhia e te ringaringa, nga tikanga i hoariri ki a tatou, i tu ke mai i a tatou; tangohia ake e ia ki rahaki, he mea titi nana ki te ripeka;</verse>
        <verse osisID='Col.2.15'>Pauhua ake e ia ki raro nga rangatiratanga me nga mana, whakakitea nuitia ana e ia, a waiho ana e ia taua ripeka hei mea whakataka mana i a ratou.</verse>
        <verse osisID='Col.2.16'> Na, kaua tetahi e whakawa i a koutou mo te kai, mo te inu, mo nga meatanga ki te hakari, ki te kowhititanga marama, ki nga hapati;</verse>
        <verse osisID='Col.2.17'>He atarangi enei no nga mea i kiia e puta ana i muri; no te Karaiti ia te tinana.</verse>
        <verse osisID='Col.2.18'>Kei riro ta koutou taonga i te maminga a te tangata e mea ana ki te whakaiti i a ia, ki te karakia ki nga anahera, ka noho i roto i nga mea e kitea ana e ia, ka whakapehapeha kau noa, he mea na tona ngakau kikokiko;</verse>
        <verse osisID='Col.2.19'>A kahore e mau ki te Upoko, no roto nei i a ia te tinana katoa, he mea atawhai, he mea tuhonohono e nga hononga, e nga here, ka tupu ai, he tupu na te Atua.</verse>
        <verse osisID='Col.2.20'>Ki te mea kua tupapaku ngatahi koutou ko te Karaiti ki nga mea timatanga o te ao, he aha koutou, ano e ora ana ki te ao, ka pupuri tonu ai i nga tikanga,</verse>
        <verse osisID='Col.2.21'>Kei pa ringaringa, kei pa kai, kei rahurahu;</verse>
        <verse osisID='Col.2.22'>He mea pirau katoa nei aua mea i te meatanga iho ano, he whakahau, he ako na te tangata?</verse>
        <verse osisID='Col.2.23'>Ko te ahua o aua mea i whakaritea ki to te whakaaro nui, he karakia pokano, he whakaiti i a ia ake, he atawhaikore i te tinana; otira kahore he painga hei pehi i te kikokiko e torere ana kia makona ia.</verse>
      </chapter>
      <chapter osisID='Col.3'>
        <verse osisID='Col.3.1'> Na, ki te mea kua ara ngatahi koutou me te Karaiti, rapua nga mea o runga, o te wahi e noho mai nei a te Karaiti i te ringa matau o te Atua.</verse>
        <verse osisID='Col.3.2'>Kia anga atu to koutou whakaaro ki nga mea o runga, kaua ki nga mea kei te whenua.</verse>
        <verse osisID='Col.3.3'>Kua mate hoki koutou, a kua oti to koutou ora te huna ki a te Karaiti i roto i te Atua.</verse>
        <verse osisID='Col.3.4'>I te whakakitenga mai o te Karaiti, o to tatou ora, ko reira hoki koutou whakakitea tahitia ai me ia i runga i te kororia.</verse>
        <verse osisID='Col.3.5'> Na, whakamatea o koutou wahi i runga i te whenua; te moe tahae, te poke, te minamina ki te he, te hiahia kino, me te apo, he karakia whakapakoko hoki tena.</verse>
        <verse osisID='Col.3.6'>He mea hoki enei e puta mai ai te riri o te Atua ki nga tamariki a te tutu.</verse>
        <verse osisID='Col.3.7'>I roto hoki koutou i enei mea e haere ana i mua, i a koutou e noho ana i roto i aua mea.</verse>
        <verse osisID='Col.3.8'> Tena ko tenei whakarerea enei mea katoa; te aritarita, te riri, te mauahara, te korero kino, te korero whakarihariha, i roto i o koutou mangai.</verse>
        <verse osisID='Col.3.9'>Kaua e teka tetahi ki tetahi, kua unuhia atu hoki i a koutou te tangata tawhito me ana hanga;</verse>
        <verse osisID='Col.3.10'>Kua kakahuria nei te tangata hou, e whakahoutia nei i runga i te matauranga kia rite ki te ahua o tona kaihanga.</verse>
        <verse osisID='Col.3.11'>Kei reira kahore he Kariki, he Hurai ranei, he kotinga, he kotingakore ranei, he Tautangata, Haitiana, pononga, he rangatira ranei: engari ko te Karaiti te katoa, i roto ano i te katoa.</verse>
        <verse osisID='Col.3.12'> Na, kia rite ki te hunga whiriwhiri a te Atua, ki te hunga tapu e arohaina ana, kakahuria iho hoki te ngakau tohu tangata, te ngawari, te ngakau papaku, te ngakau mahaki, te manawanui;</verse>
        <verse osisID='Col.3.13'>Kia ata hanga koutou tetahi ki tetahi, me te hohou i te rongo tetahi ki tetahi, ki te mea kei tetahi he take riri ki tetahi: kia rite ki ta te Ariki i hohou nei i te rongo ki a koutou, kia pera ano hoki koutou.</verse>
        <verse osisID='Col.3.14'>A hei waho i enei mea katoa uhia ko te aroha, ko te tauhere tika rawa ia.</verse>
        <verse osisID='Col.3.15'>A waiho ma te rangimarie a te Karaiti te whakahaere tikanga i roto i o koutou ngakau: i karangatia hoki koutou ki tenei i roto i te tinana kotahi; kia whakawhetai hoki koutou.</verse>
        <verse osisID='Col.3.16'>Kia noho nui te kupu a te Karaiti i roto i a koutou i runga i te matauranga katoa; me whakaako, me whakatupato tetahi e tetahi ki nga waiata tapu, ki nga himene, ki nga waiata wairua, me te waiata ano ki te Atua i runga i te aroha noa, i roto i o koutou ngakau.</verse>
        <verse osisID='Col.3.17'>Ko nga mea katoa hoki e mea ai koutou, ko nga kupu, ko nga mahi ranei, kia meinga katoatia i runga i te ingoa o te Ariki, o Ihu, me te whakawhetai ano ki te Atua, ara ki te Matua, i roto i a ia.</verse>
        <verse osisID='Col.3.18'> E nga wahine, kia ngohengohe ki a koutou tane ake, kia rite ai ta te Ariki tikanga.</verse>
        <verse osisID='Col.3.19'>E nga tane, arohaina a koutou wahine, kei kaha hoki te riri ki a ratou.</verse>
        <verse osisID='Col.3.20'>E nga tamariki, whakarongo ki o koutou matua i nga mea katoa: he mea pai hoki tenei ki te Ariki.</verse>
        <verse osisID='Col.3.21'>E nga matua, kei arita noa ki a koutou tamariki, kei ngakaukore ratou.</verse>
        <verse osisID='Col.3.22'>E nga pononga, kia whakarongo ki o koutou rangatira o te wahi ki te kikokiko i nga mea katoa: kaua hei ta te kanohi mahi, he whakamanawareka tangata hoki tera; engari hei runga i te ngakau tapatahi, me te wehi ano ki te Atua.</verse>
        <verse osisID='Col.3.23'>Ko nga mea katoa e mea ai koutou mahia a ngakautia, hei mea ki te Ariki, a ehara i te mea ki nga tangata;</verse>
        <verse osisID='Col.3.24'>Me te matau ano, ka homai e te Ariki ki a koutou te utu, ara te kainga: he pononga hoki koutou na te Ariki, na te Karaiti.</verse>
        <verse osisID='Col.3.25'>Ko te tangata hoki e he ana te mahi, ka whakawhiwhia ano ia ki tana he i mahi ai: kahore hoki he whakapai kanohi.</verse>
      </chapter>
      <chapter osisID='Col.4'>
        <verse osisID='Col.4.1'> E nga rangatira, hoatu ki nga pononga te mea e tika ana, te mea e rite ana; e mohio ana hoki koutou he Rangatira to koutou kei te rangi.</verse>
        <verse osisID='Col.4.2'> Kia u ki te inoi, kia mataara tonu ki taua mea i runga i te whakawhetai;</verse>
        <verse osisID='Col.4.3'>Me te inoi ano mo matou, kia whakapuaretia e te Atua he kuwaha korero ki a matou, hei korerotanga i te mea ngaro a te Karaiti i hereherea ai ahau.</verse>
        <verse osisID='Col.4.4'>Kia whakakitea atu ai e ahau, kia rite ai taku korero ki te mea i tika.</verse>
        <verse osisID='Col.4.5'> Hei runga i te whakaaro mohio to koutou whakahaere ki te hunga o waho. Hokona te taima.</verse>
        <verse osisID='Col.4.6'>Hei runga i te aroha noa ta koutou korero i nga wa katoa, he mea kinaki ki te tote, kia matau ai koutou ki te tikanga mo te whakahoki kupu atu ki tenei tangata, ki tenei tangata.</verse>
        <verse osisID='Col.4.7'> Ma Tikiku e whakaatu aku mea katoa ki a koutou; he teina aroha ia, he minita pono, he hoa pononga i roto i te Ariki.</verse>
        <verse osisID='Col.4.8'>Ko te tino putake tenei i tonoa atu ai ia e ahau ki a koutou, kia matau ai koutou ki to matou ahua, a kia whakamarietia ai o koutou ngakau;</verse>
        <verse osisID='Col.4.9'>Raua ko Onehimu, he teina pono, e arohaina ana, a no koutou hoki ia. Ma raua e whakaatu ki a koutou nga mahi katoa o konei.</verse>
        <verse osisID='Col.4.10'>He oha tenei ki a koutou na Aritaku, na toku hoa herehere, raua ko Maka iramutu o Panapa; kua tae atu na hoki nga tikanga mona ki a koutou; ki te tae atu ia ki a koutou, manaakitia;</verse>
        <verse osisID='Col.4.11'>Me Ihu ano hoki, tetahi ingoa ona ko Hutuha; no te kotinga ratou. Ko enei anake oku hoa mahi ki te rangatiratanga o te Atua, he oranga ngakau ano ratou ki ahau.</verse>
        <verse osisID='Col.4.12'>Tenei te oha atu nei ki a koutou a Epapara; no koutou ia, he pononga na te Karaiti. He tohe tonu tana ki te inoi mo koutou, kia tu koutou, he hunga tino tika, pumau tonu ki nga mea katoa i pai ai te Atua.</verse>
        <verse osisID='Col.4.13'>Ko ahau hoki tona pono mo tana mahi nui mo koutou, mo te hunga hoki i Raorikia, a mo te hunga i Hierapori.</verse>
        <verse osisID='Col.4.14'>Tenei te oha atu nei ki a koutou a Ruka, te rata aroha, raua ko Rimaha.</verse>
        <verse osisID='Col.4.15'>Oha atu ki nga teina i Raorikia, ki a Naimapa hoki, ki te hahi ano hoki i to ratou whare.</verse>
        <verse osisID='Col.4.16'>A ka korerotia tenei pukapuka ki a koutou, meinga kia korerotia ano hoki i roto i te hahi o nga Raorikia; korerotia ano hoki e koutou tera i tuhia mai i Raorikia.</verse>
        <verse osisID='Col.4.17'>Mea atu hoki ki a Arakipu, Kia mahara ki te mahi minita kua riro na i a koe i roto i te Ariki, kia ata mahia marietia.</verse>
        <verse osisID='Col.4.18'>Ko te aha aku, a Paora, na toku ringaringa ake. Kia mahara ki oku mekameka. Kia tau te aroha noa ki a koutou. Amine.</verse>
      </chapter>
    </div></osisText>
</osis>