<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance'>
  <osisText xml:lang='mi' osisIDWork='MAO' osisRefWork='Bible'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='MAO'>
        <title>Maori Version</title>
        <contributor> The Unbound Bible
     Biola University: Administrative Computing
     13800 Biola Ave.
     La Mirada, CA 90639
     United States of America
     562-903-4722 </contributor>
        <creator/>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-20</date>
        <description>Maori Bible prepared by Timothy Mora. Text reproduced by Dr. Cleve Barlow.</description>
        <publisher>FREE BIBLE SOFTWARE GRUOP</publisher>
        <type type='OSIS'>Bible</type>
        <identifier type='OSIS'>MAO</identifier>
        <source>ftp://unboundftp.biola.edu/pub/maori.zip</source>
        <language type='IETF'>mi</language>
        <relation/>
        <coverage>Provide the bible to the world</coverage>
        <rights>i think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Gal'>
      <chapter osisID='Gal.1'>
        <verse osisID='Gal.1.1'> Naku, na Paora, na te apotoro, kihai nei i tonoa e te tangata, kihai ano hoki ma roto i te tangata, engari i ma roto i a Ihu Karaiti, i te Atua Matua ano hoki, nana nei ia i whakaara i te hunga mate;</verse>
        <verse osisID='Gal.1.2'>Na nga teina katoa hoki i ahau nei, ki nga hahi o Karatia.</verse>
        <verse osisID='Gal.1.3'>Kia tau ki a koutou te aroha noa me te rangimarie, he mea na te Atua Matua, na to tatou Ariki hoki, na Ihu Karaiti,</verse>
        <verse osisID='Gal.1.4'>I tuku nei i a ia ano mo o tatou hara, kia whakaorangia ai tatou e ia i tenei ao kino, i runga i ta te Atua, i ta to tatou Matua i pai ai.</verse>
        <verse osisID='Gal.1.5'>Waiho atu i a ia te kororia ake ake. Amine.</verse>
        <verse osisID='Gal.1.6'> Miharo tonu ahau ki te hohoro o to koutou nekehanga atu i te kaikaranga o koutou i runga i te aroha noa o te Karaiti ki tetahi rongopai ke:</verse>
        <verse osisID='Gal.1.7'>Ehara nei ia i te mea ke atu; engari tena tetahi hunga e whakararuraru ana i a koutou, e mea ana kia whakaputaia ketia te rongopai o te Karaiti.</verse>
        <verse osisID='Gal.1.8'>Otira, ahakoa ko matou, ko tetahi anahera ranei o te rangi, ki te kauwhau i te rongopai ki a koutou, i te mea rere ke i ta matou i kauwhau ai ki a koutou, kia kanga ia.</verse>
        <verse osisID='Gal.1.9'>Kia rite ki ta matou i ki ai i mua, ka ki ano ahau inaianei, ki te puta ke te kauwhau a tetahi ki a koutou i tera kua riro i a koutou, kia kanga ia.</verse>
        <verse osisID='Gal.1.10'> He tangata ranei, ko te Atua ranei, taku e kukume nei? he tangata ranei aku e whai nei kia whakamanawarekatia? mehemea kei runga tonu ahau i te whakamanawareka tangata, ehara ahau i te pononga na te Karaiti.</verse>
        <verse osisID='Gal.1.11'>Na, kia mohio mai koutou, e oku teina, ko te rongopai i kauwhautia e ahau, ehara i te tangata.</verse>
        <verse osisID='Gal.1.12'>Ehara hoki na te tangata i riro mai ai i ahau, nana ranei i whakaako ki ahau, engari i haere mai ki ahau ra te whakakitenga mai a Ihu Karaiti.</verse>
        <verse osisID='Gal.1.13'>Kua rongo na hoki koutou ki taku whakahaere i mua i runga i ta nga Hurai tikanga, nui atu hoki taku tukino i te hahi a te Atua, mongamonga ana i ahau:</verse>
        <verse osisID='Gal.1.14'>I hipa noa atu ahau ki mua i etahi tokomaha tonu o matou, rite nga tau ki oku, i waenganui i toku iwi ki te tikanga a nga Hurai, hira noa atu hoki toku ngakau ki nga whakarerenga iho a oku matua.</verse>
        <verse osisID='Gal.1.15'>Otira i te mea ka pai te Atua, nana nei ahau i momotu mai i roto tonu i te kopu o toku whaea, i karanga hoki, he meatanga na tona aroha noa,</verse>
        <verse osisID='Gal.1.16'>Ki te whakakite i tana Tama i roto i ahau, kia kauwhautia ai ia e ahau ki nga tauiwi; i reira tonu iho kihai ahau i korerorero ki te kikokiko, ki te toto:</verse>
        <verse osisID='Gal.1.17'>Kihai ano ahau i haere atu ki Hiruharama, ki te hunga i apotoro i mua i ahau; heoi haere ana ahau ki Arapia, a hoki ana mai ki Ramahiku.</verse>
        <verse osisID='Gal.1.18'>A muri iho i te takanga o nga tau e toru ka haere ake ahau ki Hiruharama kia kite i a Pita, a tekau ma rima nga ra i noho ai ahau ki a ia.</verse>
        <verse osisID='Gal.1.19'>Engari kihai ahau i kite i tetahi atu o nga apotoro, ko Hemi anake, ko te teina o te Ariki.</verse>
        <verse osisID='Gal.1.20'>Na, ko nga mea e tuhituhia atu nei e ahau ki a koutou, nana, kei te aroaro tenei o te Atua, kahore aku teka.</verse>
        <verse osisID='Gal.1.21'>Muri iho ka haere ahau ki nga wahi o Hiria, o Kirikia;</verse>
        <verse osisID='Gal.1.22'>Kihai ano toku mata i mohiotia e nga hahi o Huria i roto i a te Karaiti:</verse>
        <verse osisID='Gal.1.23'>I rongo kau ratou, Ko te tangata tukino i a matou i mua, e kauwhautia ana e ia inaianei te whakapono i whakangaromia ra e ia.</verse>
        <verse osisID='Gal.1.24'>A whakakororia ana ratou i te Atua mo tana ki ahau.</verse>
      </chapter>
      <chapter osisID='Gal.2'>
        <verse osisID='Gal.2.1'> Muri iho, kia pahure nga tau tekau ma wha, ka haere ano ahau ki Hiruharama maua ko Panapa, me te mau ano i a Taituha hei hoa moku.</verse>
        <verse osisID='Gal.2.2'>Na te whakakitenga mai hoki ahau i haere ai, a whakatakotoria ana e ahau ki a ratou te rongopai e kauwhautia nei e ahau ki nga tauiwi; otiia i meatia pukutia ki te hunga whai ingoa, kei maumau kau taku oma onaianei, o mua ra ranei.</verse>
        <verse osisID='Gal.2.3'>Kihai ia a Taituha, toku hoa, he Kariki nei ia, i meinga kia kotia:</verse>
        <verse osisID='Gal.2.4'>Mo nga teina teka hoki i whakaurua pukutia mai, i haere puku mai nei ki te tirotiro i to matou ahua, he herekore i roto i a Karaiti Ihu, kia whakataurekareka ai ratou i a matou.</verse>
        <verse osisID='Gal.2.5'>Kihai rawa matou i whakangawari iho, i rongo ki a ratou, ahakoa kotahi haora; he mea kia mau ai te pono o te rongopai ki a koutou.</verse>
        <verse osisID='Gal.2.6'>Otira ko te hunga whai ingoa ahakoa he aha ratou, kahore tahi he tikanga ki ahau: kahore a te Atua whakapai ki te kanohi tangata kihai ratou, te hunga whai ingoa, i whakaatu mea ki ahau:</verse>
        <verse osisID='Gal.2.7'>Engari to ratou kitenga kua tukua ki ahau te rongopai ki te kotingakore pera hoki me tera ki kotinga kua tukua ra ki a Pita;</verse>
        <verse osisID='Gal.2.8'>Ko te kaimahi hoki i roto i a Pita hei apotoro ki te kotinga, mahi ana ano ia i roto i ahau ki nga tauiwi:</verse>
        <verse osisID='Gal.2.9'>Na, no ratou ka matau ki te aroha noa kua homai ki ahau, ka homai e Hemi, e Kipa, e Hoani, i meinga nei hei pou, nga ringa matau hei whakahoatanga ki a maua ko Panapa, mo maua kia haere ki nga tauiwi, ko ratou ia ki te kotinga:</verse>
        <verse osisID='Gal.2.10'>Otiia me mahara maua ki te hunga rawakore; he mea ano hoki tena i hihiko ai ahau.</verse>
        <verse osisID='Gal.2.11'> Na, i te taenga mai o Pita ki Anatioka, ka whakatika atu ahau ki a ia he kanohi, he kanohi, no te mea kua tika kia whakahengia ia.</verse>
        <verse osisID='Gal.2.12'>I mua hoki o te taenga mai o etahi i a Hemi, e kai tahi ana ia me nga tauiwi: no to ratou taenga mai ia, neke atu ana ia, momotu ke ana i a ia; i mataku hoki ki te hunga o te kotinga.</verse>
        <verse osisID='Gal.2.13'>I uru ano era atu Hurai ki tona tinihanga: heoi riro pu a Panapa i to ratou tinihanga.</verse>
        <verse osisID='Gal.2.14'>Otira, i toku kitenga kihai ratou i haere tika i runga i te pono o te rongopai, ka mea ahau ki a Pita i te aroaro o ratou katoa, ki te mea ko koe, he Hurai, ka whakatauiwi i a koe, a kahore e whakahurai, me pehea e taea ai e koe te mea nga tauiw i kia Hurai?</verse>
        <verse osisID='Gal.2.15'>Ko tatou, ko nga Hurai tupu nei, ehara nei i te hunga hara no nga tauiwi,</verse>
        <verse osisID='Gal.2.16'>Kua mohio nei ehara nga mahi a te ture i te mea e tika ai te tangata, engari ko te whakapono ki a Ihu Karaiti; kua whakapono ano tatou ki a Ihu Karaiti, kia meinga ai te whakapono ki a te Karaiti hei tika mo tatou, kahore ia nga mahi a te ture; no te mea kahore rawa he kikokiko e tika i nga mahi o te ture.</verse>
        <verse osisID='Gal.2.17'>Na, i a tatou e whai nei kia whakatikaia i roto i a te Karaiti, ki te kitea tatou nei he hunga hara, he minita ranei a te Karaiti ki te hara? Kahore rapea.</verse>
        <verse osisID='Gal.2.18'>Ki te mea hoki ka hanga ano e ahau nga mea i wahia e ahau, e whakakite ana ahau i ahau ano, he tangata hara.</verse>
        <verse osisID='Gal.2.19'>Na te ture hoki ahau i tupapaku ai ki te ture, kia ora ai ahau ki te Atua.</verse>
        <verse osisID='Gal.2.20'>Kua ripekatia tahitia ahau me te Karaiti: a e ora nei, ehara i te mea ko ahau, engari ko te Karaiti e ora ana i roto i ahau: e ora nei hoki ahau i roto i te kikokiko, he oranga na te whakapono ki te Tama a te Atua, i aroha nei ki ahau, i tuku ne i i a ia moku.</verse>
        <verse osisID='Gal.2.21'>Kahore aku whakakahore i te aroha noa o te Atua: mehemea hoki i na runga mai te tika i te ture, maumau mate noa a te Karaiti.</verse>
      </chapter>
      <chapter osisID='Gal.3'>
        <verse osisID='Gal.3.1'> E nga Karatia whakaarokore, na wai koutou i whaiwhaia, i whakakitea nuitia na a Ihu Karaiti ki o koutou kanohi, he mea ripeka?</verse>
        <verse osisID='Gal.3.2'>Heoi taku e mea ana kia whakaakona mai e koutou, No nga mahi ranei o te ture i riro mai ai te Wairua i a koutou, na te mea ranei ka rongo ki te whakapono?</verse>
        <verse osisID='Gal.3.3'>Ha, kia pena koutou te whakaarokore? i runga i te Wairua ta koutou timatanga, a me whakaoti ranei e koutou i runga i te kikokiko?</verse>
        <verse osisID='Gal.3.4'>He huakore noa iho ranei o koutou matenga maha? ki te mea ra he mea huakore.</verse>
        <verse osisID='Gal.3.5'>Na, ko te kaiwhakawhiwhi i a koutou ki te Wairua, e mahi nei hoki i nga merekara i roto i a koutou, no nga mahi ranei o te ture tana, no te rongo ranei ki te whakapono?</verse>
        <verse osisID='Gal.3.6'> Ka rite hoki ki a Aperahama i whakapono ki te Atua, a whakairia ana ki a ia hei tika.</verse>
        <verse osisID='Gal.3.7'>Na, kia matau koutou, ko te hunga o te whakapono, he tamariki enei na Aperahama.</verse>
        <verse osisID='Gal.3.8'>A, i te kitenga o te karaipiture i mua, he whakapono ta te Atua hei whakatika mo nga tauiwi, ka kauwhautia wawetia te rongopai ki a Aperahama, Mau ka manaakitia ai nga iwi katoa.</verse>
        <verse osisID='Gal.3.9'>Ina, ko te hunga o te whakapono, e manaakitia ngatahitia ana me Aperahama i whakapono ra.</verse>
        <verse osisID='Gal.3.10'>Ko te hunga katoa hoki o nga mahi o te ture, kei raro ratou i te kanga: kua oti hoki te tuhituhi, Ka kanga nga tangata katoa kahore e mau ki nga mea katoa kua oti te tuhituhi ki te pukapuka o te ture, hei mahi ma ratou.</verse>
        <verse osisID='Gal.3.11'>He hanga marama ano tenei, e kore e tika i te ture tetahi tangata ki te aroaro o te Atua: Ma te whakapono hoki e ora ai te tangata tika.</verse>
        <verse osisID='Gal.3.12'>He teka hoki no te whakapono te ture: engari, Ki te mahia aua mea e te tangata, ma aua mea ia e ora ai.</verse>
        <verse osisID='Gal.3.13'>Kua hokona tatou e te Karaiti i roto i te kanga a te ture, i a ia nei i meinga hei kanga mo tatou: kua oti hoki te tuhituhi, He mea kanga nga tangata katoa e whakairia ki runga ki te rakau:</verse>
        <verse osisID='Gal.3.14'>Kia tae ai ki nga tauiwi te manaaki o Aperahama i roto i a Karaiti Ihu; kia riro mai ai i a tatou te kupu homai o te Wairua, he mea ma roto i te whakapono.</verse>
        <verse osisID='Gal.3.15'>E oku teina, he kupu tangata taku nei; Ahakoa he kawenata na te tangata, ki te mea ka oti te whakau, kahore he tangata hei turaki, hei tapiri ranei.</verse>
        <verse osisID='Gal.3.16'>Na, i korerotia nga kupu whakaari ki a Aperahama, ki tana whanau ano hoki. Kihai ia i mea, Ki nga whanau, me te mea he tokomaha; engari me te mea he kotahi, Ki tau whanau, ko te Karaiti hoki ia.</verse>
        <verse osisID='Gal.3.17'>Na ko taku kupu tenei; Ko te kawenata i whakaukia e te Atua i mua ra, e kore e ahei te ture, no muri iho nei o nga tau e wha rau e toru tekau i tae mai ai, ki te turaki, hei whakakahore i te kupu whakaari.</verse>
        <verse osisID='Gal.3.18'>Mehemea hoki na te ture i riro mai ai te kainga, heoi ehara i te mea na te kupu whakaari; otira i na runga mai i te kupu whakaari ta te Atua homaitanga ki a Aperahama.</verse>
        <verse osisID='Gal.3.19'> Hei aha ra te ture? I tapiritia mai mo nga pokanga ketanga, kia tae mai ra ano te whanau mona nei te kupu whakaari; he mahinga na nga anahera, i roto i te ringa o te takawaenga.</verse>
        <verse osisID='Gal.3.20'>Na, he teka mo te kotahi te takawaenga; kotahi ia te Atua.</verse>
        <verse osisID='Gal.3.21'>He turaki ranei ta te ture i a te Atua kupu whakaari? Kahore rapea: me i homai hoki he ture, he mea kaha ki te whakaora, ina kua puta ake te tika i te ture.</verse>
        <verse osisID='Gal.3.22'>Heoi kua kopania nga mea katoa e te karaipiture ki raro o te hara, kia homai ai ki te hunga e whakapono ana te mea i whakaaria mai i runga i te whakapono ki a Ihu Karaiti.</verse>
        <verse osisID='Gal.3.23'>I mua ia o te taenga mai o te whakapono, e puritia ana tatou i raro i te ture, he mea kopani, kia taea ra ano te whakapono e whakapuakina nei i muri.</verse>
        <verse osisID='Gal.3.24'>Heoi kua meinga nei te ture hei kaiwhakaako mo tatou, hei arahi ki a te Karaiti, kia tika ai tatou i te whakapono.</verse>
        <verse osisID='Gal.3.25'>Otira ka tae mai nei te whakapono, mutu ake to tatou meatanga mai e te kaiwhakaako.</verse>
        <verse osisID='Gal.3.26'>He tamariki katoa hoki koutou na te Atua, he mea na te whakapono ki a Karaiti Ihu.</verse>
        <verse osisID='Gal.3.27'>Ko te hunga katoa hoki o koutou kua iriiria ki roto ki a te Karaiti, kua kakahuria e koutou a te Karaiti.</verse>
        <verse osisID='Gal.3.28'>Kahore he Hurai, kahore he Kariki, kahore he pononga, kahore he rangatira, kahore he tane, wahine ranei; he tangata kotahi tonu hoki koutou katoa i roto i a Karaiti Ihu.</verse>
        <verse osisID='Gal.3.29'>A ki te mea na te Karaiti koutou, he whanau na Aperahama, mo koutou hoki te kainga i runga i te kupu whakaari.</verse>
      </chapter>
      <chapter osisID='Gal.4'>
        <verse osisID='Gal.4.1'> Ko taku kupu ia tenei, I te mea he tamariki tonu te tangata mona te kainga, kahore ia e rere ke i te pononga, ahakoa ko te rangatira ia o nga mea katoa;</verse>
        <verse osisID='Gal.4.2'>Engari e meatia ana e nga kaitohutohu, e nga kaititiro, kia taea ra ano te wa i whakaritea e te papa.</verse>
        <verse osisID='Gal.4.3'>Waihoki ko tatou, i te mea e tamariki ana, he pononga tatou na nga mea timatanga o te ao:</verse>
        <verse osisID='Gal.4.4'>A, no ka tutuki te taima, ka tonoa mai e te Atua tana Tama, i whanau i te wahine, i whanau i raro i te ture,</verse>
        <verse osisID='Gal.4.5'>Hei hoko i te hunga i raro i te ture, kia whiwhi ai tatou ki te whakatamarikitanga.</verse>
        <verse osisID='Gal.4.6'>Na, i te mea he tamariki koutou, kua tonoa mai e te Atua te Wairua o tana Tama ki roto ki o koutou ngakau, e karanga ana, E Apa, e Pa.</verse>
        <verse osisID='Gal.4.7'>Heoi kua mutu tou ponongatanga, engari kua tama koe; a, ki te mea he tama, na mou nga mea i roto i te Atua.</verse>
        <verse osisID='Gal.4.8'> Heoi i reira, i te mea kihai koutou i matau ki te Atua, he pononga koutou na nga mea ehara nei i te atua tupu.</verse>
        <verse osisID='Gal.4.9'>Inaianei ia, i te mea ka matau nei koutou ki te Atua, ara ka matauria nei koutou e te Atua, he aha koutou ka tahuri ai ano ki aua mea ngoikore, rawakore, ki nga mea timatanga, e hokia na e to koutou hiahia, kia waiho koutou hei pononga ma aua mea?</verse>
        <verse osisID='Gal.4.10'>E mau ana koutou ki nga ra, ki nga marama, ki nga wa, ki nga tau.</verse>
        <verse osisID='Gal.4.11'>E manawapa ana ahau ki a koutou, kei kore he hua mo taku i mahi ai i roto i a koutou.</verse>
        <verse osisID='Gal.4.12'> E oku teina, ko taku tohe tenei ki a koutou, kia rite ki ahau; e rite ana hoki ahau ki a koutou: kahore a koutou mahi he ki ahau.</verse>
        <verse osisID='Gal.4.13'>E matau ana koutou he mea na te ngoikore e toku kikokiko taku kauwhau i te rongopai ki a koutou i te tuatahi.</verse>
        <verse osisID='Gal.4.14'>Heoi kihai koutou i whakahawea, i whakakino ki toku whakamatautauranga i toku kikokiko: na, tahuri mai ana koutou ki ahau, ano he anahera ahau na te Atua, me te mea ano ko Ihu Karaiti.</verse>
        <verse osisID='Gal.4.15'>Kei hea ra tera hari o koutou? He kaiwhakaatu hoki ahau mo ta koutou, me i taea kua tikarohia e koutou o koutou kanohi, a kua homai ki ahau.</verse>
        <verse osisID='Gal.4.16'>Koia, kua hoariritia ranei ahau ki a koutou, moku i korero i te pono ki a koutou?</verse>
        <verse osisID='Gal.4.17'> Ko ta ratou whaiwhai i a koutou ehara i te pai: engari e mea ana ratou kia tutakina mai koutou, kia whai ai ko koutou ki a ratou.</verse>
        <verse osisID='Gal.4.18'>He mea pai ia kia matenuitia i runga i te pai i nga wa katoa, kauaka hoki i toku nohoanga anake ki a koutou.</verse>
        <verse osisID='Gal.4.19'> E aku tamariki, ka mamae nei ano ahau mo koutou, kia whai ahua ra ano a te Karaiti i roto i a koutou,</verse>
        <verse osisID='Gal.4.20'>Ko taku hiahia me i kona ahau i a koutou na aianei, kia puta ke ano toku reo; no te mea e ruarua ana ahau ki a koutou.</verse>
        <verse osisID='Gal.4.21'> Ki mai ki ahau, e te hunga e hiahia ana kia noho i raro i te ture, kahore ianei koutou e rongo ki ta te ture?</verse>
        <verse osisID='Gal.4.22'>Kua oti hoki te tuhituhi, tokorua nga tama a Aperahama, kotahi na te wahine pononga, kotahi na te wahine rangatira.</verse>
        <verse osisID='Gal.4.23'>Ko ta te pononga no te kikokiko tona whanautanga: ko ta te wahine rangatira ia he mea korero mai i mua.</verse>
        <verse osisID='Gal.4.24'>He mea whakarite aua mea: ko nga wahine nei nga kawenata e rua; kotahi no Maunga Hinai, whanau ake ana hei taurekareka, ko Hakara tenei.</verse>
        <verse osisID='Gal.4.25'>Na ko tenei Hakara ko Maunga Hinai i Arapia, e rite ana hoki ki Hiruharama onaianei, he pononga nei hoki ia, ratou ko ana tamariki.</verse>
        <verse osisID='Gal.4.26'>Tena ko te Hiruharama i runga he mea herekore, ko ia to tatou whaea.</verse>
        <verse osisID='Gal.4.27'>Kua oti hoki te tuhituhi, Kia hari, e te pakoko kahore nei e whanau; hamama, karanga, e te mea kahore nei kia whakamamae; he tini ke hoki nga tamariki a te mea mahue i a te mea whai tane.</verse>
        <verse osisID='Gal.4.28'>Na, ko tatou nei, e oku teina, e rite ana ki a Ihaka, he tamariki na te kupu whakaari.</verse>
        <verse osisID='Gal.4.29'>Engari e rite ana ano ki to mua, ko te mea no te kikokiko nei tona whanautanga, whakatoia ana e ia te tama no te Wairua nei tona; e pera ana ano inaianei.</verse>
        <verse osisID='Gal.4.30'>Heoi e pehea ana ta te karaipiture? Peia atu te wahine pononga raua ko tana tama: e kore hoki te tama a te wahine pononga e whiwhi tahi me te tama a te wahine rangatira ki te taonga.</verse>
        <verse osisID='Gal.4.31'>Na, ehara tatou, e oku teina, i te tamariki na te wahine pononga, engari na te wahine rangatira.</verse>
      </chapter>
      <chapter osisID='Gal.5'>
        <verse osisID='Gal.5.1'> Na te Karaiti i wewete te here i a tatou: na reira kia u te tu, kei mau hoki ki roto ki te ioka pononga.</verse>
        <verse osisID='Gal.5.2'>Nana, tenei ahau, a Paora te mea nei ki a koutou, Ki te kotia koutou, e kore koutou e whai pai i a te Karaiti.</verse>
        <verse osisID='Gal.5.3'>He whakaatu tuarua tenei naku ki nga tangata katoa e kotia ana, kua mau ratou i te ture kia mahia katoatia.</verse>
        <verse osisID='Gal.5.4'>Kua wehea atu koutou i a te Karaiti, e te hunga e whakatikaia ana e te ture, kua taka iho koutou i runga i te aroha noa.</verse>
        <verse osisID='Gal.5.5'>Ko tatou hoki, na te Wairua ta tatou tatari ki te tika e tumanakohia atu nei, e ahu mai nei i te whakapono:</verse>
        <verse osisID='Gal.5.6'>I roto hoki i a Karaiti Ihu kahore o te kotinga wahi, kahore o te kotingakore; engari ko te whakapono e mahi ana i runga i te aroha.</verse>
        <verse osisID='Gal.5.7'>I pai ta koutou oma; na wai koutou i whakaware, i kore ai koutou e rongo ki te pono?</verse>
        <verse osisID='Gal.5.8'>Ehara tenei whakaaro i te mea na te kaikaranga i a koutou.</verse>
        <verse osisID='Gal.5.9'>He iti te rewena, rewenatia ake te puranga katoa.</verse>
        <verse osisID='Gal.5.10'>E whakapono ana ahau ki a koutou i roto i te Ariki, e kore e rere ke o koutou whakaaro: ko te kaiwhakararu ia i a koutou, ahakoa ko wai, mana ano tona whakawakanga e pikau.</verse>
        <verse osisID='Gal.5.11'>Me ahau ano, e oku teina, ki te mea he kauwhau tonu nei taku i te kotinga, he aha ahau ka whakatoia tonutia ai? penei kua kore to te ripeka tutukitanga waewae.</verse>
        <verse osisID='Gal.5.12'>Pai kau ki ahau me i motuhia atu te hunga e whakararu na i a koutou.</verse>
        <verse osisID='Gal.5.13'> Kua karangatia nei hoki koutou, e oku teina, ki te tikanga herekore; kaua ia ta koutou tikanga herekore e waiho hei whakaoho i te kikokiko, engari me mahi koutou tetahi ki tetahi i runga i te aroha.</verse>
        <verse osisID='Gal.5.14'>E takoto topu ana hoki te ture katoa i roto i te kupu kotahi, ara, Kia aroha koe ki tou hoa tata, ano ko koe.</verse>
        <verse osisID='Gal.5.15'>Ki te ngau ia koutou, ki te kai tetahi i tetahi, kia tupato kei pareho tetahi i tetahi.</verse>
        <verse osisID='Gal.5.16'>Ko taku kupu ia tenei, Haere i roto i te Wairua, a e kore e whakaritea e koutou te hiahia o te kikokiko.</verse>
        <verse osisID='Gal.5.17'>E hiahia ana hoki te kikokiko tika ke i te Wairua, me te Wairua tika ke i te kikokiko: e whawhai ana hoki enei tetahi ki tetahi: te taea nga mea i hiahia ai koutou.</verse>
        <verse osisID='Gal.5.18'>Ki te arahina ia koutou e te Wairua, kahore koutou i raro i te ture.</verse>
        <verse osisID='Gal.5.19'>Na e kitea ana nga mahi a te kikokiko, ara he moe tahae, he poke, he hiahia taikaha,</verse>
        <verse osisID='Gal.5.20'>He karakia whakapakoko, he makutu, he pakanga, he totohe, he hae, he riri, he wawahi, he wehewehe, he titore,</verse>
        <verse osisID='Gal.5.21'>He hao, he haurangi, he kakai, me nga mea e rite ana ki enei: me korero wawe e ahau enei mea ki a koutou, me pera me taku i korero ai i mua, ko te hunga e mahi ana i nga mea penei, e kore e whiwhi ki te rangatiratanga o te Atua.</verse>
        <verse osisID='Gal.5.22'>Ko te hua ia o te Wairua, he aroha, he hari, he rangimarie, he manawanui, he ngawari, he ngakau pai, he whakapono,</verse>
        <verse osisID='Gal.5.23'>He ngakau mahaki, he ngakau kua taea te pehi: kahore he ture e riria ai enei mea.</verse>
        <verse osisID='Gal.5.24'>Ko te hunga ia o te Karaiti, kua ripekatia e ratou te kikokiko, me ona hihiritanga, me ona hiahia.</verse>
        <verse osisID='Gal.5.25'>Ki te mea e ora ana tatou i roto i te Wairua, kia haere ano tatou i roto i te Wairua.</verse>
        <verse osisID='Gal.5.26'>Kei whaia e tatou te kororia huakore, te whakapataritari tetahi ki tetahi, te hae tetahi ki tetahi.</verse>
      </chapter>
      <chapter osisID='Gal.6'>
        <verse osisID='Gal.6.1'> E oku teina, ahakoa ra i rokohanga te tangata e tetahi he, ma koutou, ma te hunga i te Wairua, e whakaara ake ia i runga i te wairua mahaki; me te titiro iho ano ki a koe, kei whakamatautauria hoki ko koe.</verse>
        <verse osisID='Gal.6.2'>Pikaua e tetahi nga whakataimaha o tetahi, hei whakarite i ta te Karaiti ture.</verse>
        <verse osisID='Gal.6.3'>Ki te mahara hoki tetahi tangata ki a ia ano he mea nui ia, i te mea he kore noa iho ia, e nuka ana ia ki a ia ano.</verse>
        <verse osisID='Gal.6.4'>Engari ma ia tangata e whakamatau tana ake mahi, ka ai ai he mea hei whakamanamanatanga mona ki tana anake, kahore ki ta tetahi atu.</verse>
        <verse osisID='Gal.6.5'>Ka riro hoki ma ia tangata e pikau tana kawenga.</verse>
        <verse osisID='Gal.6.6'>Ko te tangata e whakaakona ana ki te kupu, me whakawhiwhi e ia tona kaiwhakaako ki nga mea pai katoa.</verse>
        <verse osisID='Gal.6.7'>Kei whakapohehetia koutou; kahore te Atua e tinihangatia: ko ta te tangata hoki e rui ai, ko tena tana e kokoti ai.</verse>
        <verse osisID='Gal.6.8'>Ko te tangata hoki e rui ana, he whakaaro ki tona kikokiko, he pirau tana e kokoti ai o te kikokiko; ko te tangata ia e rui ana, he whakaaro ki te Wairua, ko te ora tonu tana e kokoti ai o te Wairua.</verse>
        <verse osisID='Gal.6.9'>A kaua tatou e ngakaukore ki te mahi i te pai: tena tona wa e rite ai ka kokoti tatou ki te kahore tatou e ngoikore.</verse>
        <verse osisID='Gal.6.10'>Na reira, i te mea e whai takiwa ana tatou, kia mahi tatou i te pai ki nga tangata katoa, a tera noa ake ki te hunga o te whare o te whakapono.</verse>
        <verse osisID='Gal.6.11'> Titiro ki te nui o nga reta e tuhituhi nei toku ringa ake ki a koutou.</verse>
        <verse osisID='Gal.6.12'>Ko te hunga e hiahia ana ko te ahua o te kikokiko kia pai, ko ratou hei mea i a koutou kia kotia; he mea kau kei whakatoria ratou mo te ripeka o te Karaiti.</verse>
        <verse osisID='Gal.6.13'>Kahore hoki taua hunga i kotia ana e mau ki te ture; engari e hiahia ana kia kotia koutou, kia whakamanamana ai ratou ki to koutou kikokiko.</verse>
        <verse osisID='Gal.6.14'>Ki ahau ia kaua rawa he whakamanamana, ko te ripeka anake o to tatou Ariki, o Ihu Karaiti, i ripekatia ai te ao ki ahau, me ahau hoki ki te ao.</verse>
        <verse osisID='Gal.6.15'>Kahore he aha o te kotinga, kahore o te kotingakore, engari ko te mea hanga hou.</verse>
        <verse osisID='Gal.6.16'>Na ko te hunga e haere ana i runga i tenei tikanga, kia tau te rangimarie me te mahi tohu ki a ratou, ki te Iharaira hoki a te Atua.</verse>
        <verse osisID='Gal.6.17'>A muri ake nei kaua tetahi e whakararuraru i ahau: e mau ana hoki ki toku tinana nga tohu a Ihu.</verse>
        <verse osisID='Gal.6.18'>E oku teina, kia tau te aroha noa o to tatou Ariki, o Ihu Karaiti, ki o koutou wairua. Amine.</verse>
      </chapter>
    </div></osisText>
</osis>