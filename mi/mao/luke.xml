<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance'>
  <osisText xml:lang='mi' osisIDWork='MAO' osisRefWork='Bible'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='MAO'>
        <title>Maori Version</title>
        <contributor> The Unbound Bible
     Biola University: Administrative Computing
     13800 Biola Ave.
     La Mirada, CA 90639
     United States of America
     562-903-4722 </contributor>
        <creator/>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-20</date>
        <description>Maori Bible prepared by Timothy Mora. Text reproduced by Dr. Cleve Barlow.</description>
        <publisher>FREE BIBLE SOFTWARE GRUOP</publisher>
        <type type='OSIS'>Bible</type>
        <identifier type='OSIS'>MAO</identifier>
        <source>ftp://unboundftp.biola.edu/pub/maori.zip</source>
        <language type='IETF'>mi</language>
        <relation/>
        <coverage>Provide the bible to the world</coverage>
        <rights>i think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Luke'>
      <chapter osisID='Luke.1'>
        <verse osisID='Luke.1.1'> Na, i te mea he tokomaha kua anga ki te whakakaupapa i te korero o nga mea kua whakatutukitia nei i waenganui i a tatou,</verse>
        <verse osisID='Luke.1.2'>He mea whakarite ki nga mea i homai ki a tatou e te hunga i kite a kanohi, i mahi hoki i te kupu,</verse>
        <verse osisID='Luke.1.3'>Koia ahau i mahara ai, i te mea kua ata whakatakina iho e ahau nga mea katoa i te timatanga mai, kia tuhituhi whakatepe atu ki a koe, e Tiopira, e te tangata pai rawa,</verse>
        <verse osisID='Luke.1.4'>Kia matau ai koe ki te tuturutanga o nga mea i whakaakona ai koe.</verse>
        <verse osisID='Luke.1.5'> No mua, no nga ra o Herora kingi o Huria, tera tohunga, ko Hakaraia te ingoa, no te wiki o Apiata: ko tana wahine hoki no nga tamahine a Arona, ko Erihapeti tona ingoa.</verse>
        <verse osisID='Luke.1.6'>He hunga tika hoki raua i te aroaro o te Atua, kahore he he o ta raua haere i runga i nga kupu ako katoa, i nga tikanga a te Ariki.</verse>
        <verse osisID='Luke.1.7'>Na kahore a raua tamariki, he pakoko hoki a Erihapeti, a i taua wa kua maha haere rawa nga ra o tetahi, o tetahi.</verse>
        <verse osisID='Luke.1.8'>Na tupono tonu, i a ia e mahi ana i a te tohunga mahi i te aroaro o te Atua i te takanga o tana wiki,</verse>
        <verse osisID='Luke.1.9'>E whakarite ana i nga ritenga o nga tohunga, ka taka mana te haere ki roto ki te whare tapu o te Ariki, tahu ai te whakakakara.</verse>
        <verse osisID='Luke.1.10'>Na i waho te nuinga katoa o te iwi e inoi ana i te haora whakakakara.</verse>
        <verse osisID='Luke.1.11'>A ka puta mai ki a ia tetahi anahera a te Ariki e tu ana i te taha matau o te aata whakakakara.</verse>
        <verse osisID='Luke.1.12'>Na ka ohorere a Hakaraia i tona kitenga i a ia, a tau ana te wehi ki a ia.</verse>
        <verse osisID='Luke.1.13'>Otira ka mea te anahera ki a ia, kaua e wehi, e Hakaraia: kua rangona hoki tau inoi, a ka whanau i tau wahine, i a Erihapeti, he tama mau, a ka huaina e koe tona ingoa ko Hoani.</verse>
        <verse osisID='Luke.1.14'>A ka whiwhi koe i te hari me te harakoa; a he tokomaha hoki e hari i tona whanautanga.</verse>
        <verse osisID='Luke.1.15'>E nui hoki ia i te aroaro o te Atua: e kore ia e inu i te waina, i te wai whakahaurangi ranei: a ka ki ia i te Wairua Tapu, mai ano o te kopu o tona whaea.</verse>
        <verse osisID='Luke.1.16'>He tokomaha ano hoki o nga tama a Iharaira ka whakatahuritia e ia ki te Ariki, ki to ratou Atua.</verse>
        <verse osisID='Luke.1.17'>Ka haere ano ia i tona aroaro i runga i te wairua, i te mana, o Iraia, hei whakatahuri i nga ngakau o nga matua ki nga tamariki, i te hunga whakatuturi ki nga whakaaro o te hunga tika; hei whakarite mo te Ariki i tetahi iwi i ata taka mona.</verse>
        <verse osisID='Luke.1.18'>Na ko te meatanga a Hakaraia ki te anahera, Ma te aha ka matau ai ahau ki tenei mea? he koroheke nei hoki ahau, kua maha haere hoki nga ra o taku wahine.</verse>
        <verse osisID='Luke.1.19'>Na ka whakahoki te anahera, ka mea ki a ia, Ko Kapariera ahau, kei te aroaro o te Atua toku turanga; kua tonoa mai hoki ahau ki te korero ki a koe, ki te whakapuaki i tenei rongo pai ki a koe.</verse>
        <verse osisID='Luke.1.20'>Nana, ka noho puku koe, kahore hoki e puta te korero i a koe, kia tae mai ra ano te ra e meatia ai enei mea, mou kihai i whakapono ki aku kupu, ka mana nei i te wa e rite ai.</verse>
        <verse osisID='Luke.1.21'>A tatari tonu te iwi ki a Hakaraia, me te miharo ano i a ia e whakaroa ana i roto i te whare tapu.</verse>
        <verse osisID='Luke.1.22'>A, i tona putanga mai ki waho, kihai ia i ahei te korero ki a ratou: a ka mohio ratou kua kite ia i tetahi putanga atua ki a ia i roto i te whare tapu: hono tonu tana waitohu ki a ratou me te wahangu ano.</verse>
        <verse osisID='Luke.1.23'>A ka rite nga ra hei minitatanga mana, ka hoki ia ki tona whare.</verse>
        <verse osisID='Luke.1.24'>Na muri iho i aua ra ka hapu tana wahine, a Erihapeti, a e rima nga marama i whakangaro ai i a ia, a i mea ia,</verse>
        <verse osisID='Luke.1.25'>Ko ta te Ariki tenei i mea ai ki ahau, i nga ra i titiro mai ai ia, ki te whakamutu i toku tawainga i roto i nga tangata.</verse>
        <verse osisID='Luke.1.26'> Na i te ono o nga marama ka tonoa a Kapariera, te anahera, e te Atua ki tetahi pa o Kariri, ko Nahareta te ingoa,</verse>
        <verse osisID='Luke.1.27'>Ki tetahi wahine i taumautia ma tetahi tangata, ko Hohepa te ingoa, no te whare o Rawiri; ko te ingoa o te wahine ko Meri.</verse>
        <verse osisID='Luke.1.28'>Na, ko tona haerenga ki roto, ki a ia, ka mea, Tena koe, e te wahine kua manakohia nei; kei a koe te Ariki: ko koe te manaakitia i roto i nga wahine.</verse>
        <verse osisID='Luke.1.29'>Otira he nui tona oho ki taua kupu, ka whakaaroaro ki te tikanga o tenei ohatanga.</verse>
        <verse osisID='Luke.1.30'>Na ka mea te anahera ki a ia, Kei wehi koe, e Meri; kua paingia hoki koe e te Atua.</verse>
        <verse osisID='Luke.1.31'>Nana, tera koe e hapu, ka whanau he tama, a ka huaina e koe tona ingoa ko Ihu.</verse>
        <verse osisID='Luke.1.32'>Ka nui ia, ka kiia hoki ko te Tama a te Runga Rawa: a ka hoatu ki a ia e te Ariki, e te Atua, te torona o Rawiri, o tona papa.</verse>
        <verse osisID='Luke.1.33'>Hei kingi hoki ia mo te whare o Hakopa ake ake; e kore ano e mutu tona rangatiratanga.</verse>
        <verse osisID='Luke.1.34'>Na ka mea a Meri ki te anahera, E peheatia tenei, kahore nei hoki ahau e mohio ki te tane?</verse>
        <verse osisID='Luke.1.35'>Na ka whakahoki te anahera, ka mea ki a ia, Ka tae te Wairua Tapu ki runga ki a koe, ka taumarumaru iho te kaha o te Runga Rawa ki runga ki a koe: no reira hoki ka kiia te mea e whanau mai he tapu, ko te Tama a te Atua.</verse>
        <verse osisID='Luke.1.36'>Na, ko tou whanaunga, ko Erihapeti, kua hapu hoki ia i tona ruruhitanga, he tama; a koe te ono tenei o nga marama ki a ia, i kiia ra he pakoko.</verse>
        <verse osisID='Luke.1.37'>Kahore hoki he kupu i ahu mai i te Atua i kore e whai mana.</verse>
        <verse osisID='Luke.1.38'>Ano ra ko Meri, Ina, te pononga a te Ariki; kia peratia ahau me tau i korero ai. A mawehe atu ana te anahera i a ia.</verse>
        <verse osisID='Luke.1.39'> Na ka whakatika a Meri i aua ra, a haere kaika ana ki te whenua pukepuke ki tetahi pa o Hura;</verse>
        <verse osisID='Luke.1.40'>A ka tomo ki te whare o Hakaraia, ka oha ki a Erihapeti.</verse>
        <verse osisID='Luke.1.41'>A, no te rongonga o Erihapeti i te oha a Meri, ka koiri te tamaiti i roto i tona kopu; na kua ki a Erihapeti i te Wairua Tapu:</verse>
        <verse osisID='Luke.1.42'>A he nui tona reo ki te karanga, ka mea, Ka manaakitia koe i roto i nga wahine, ka manaakitia ano te hua o tou kopu.</verse>
        <verse osisID='Luke.1.43'>No hea hoki tenei ki ahau, kia haere mai te whaea o toku Ariki ki ahau?</verse>
        <verse osisID='Luke.1.44'>Na, pa kau mai te reo o tau oha ki oku taringa, ka oho te tamaiti i toku kopu i te hari.</verse>
        <verse osisID='Luke.1.45'>Ka koa ano ia e whakapono ana: ka whakaritea hoki nga mea i korerotia ki a ia e te Ariki.</verse>
        <verse osisID='Luke.1.46'>A ka mea a Meri, Ka whakanui toku wairua i te Ariki,</verse>
        <verse osisID='Luke.1.47'>E hari ana toku wairua ki te Atua, ki toku Kaiwhakaora;</verse>
        <verse osisID='Luke.1.48'>Mona i titiro ki te iti o tana pononga; ta te mea hoki katahi ahau ka kiia e nga whakatupuranga katoa e haere ake nei, he wahine hari.</verse>
        <verse osisID='Luke.1.49'>He nui hoki nga mahi a te Mea Kaha ki ahau; he tapu hoki tona ingoa.</verse>
        <verse osisID='Luke.1.50'>He mahi tohu tana ki te hunga e wehi ana ki a ia, ki tenei whakatupuranga, ki tenei whakatupuranga.</verse>
        <verse osisID='Luke.1.51'>Kua whakaputaina he kaha e ia, ara e tona ringa; nana te hunga whakakake i marara ai, i te whakaaro o o ratou ngakau.</verse>
        <verse osisID='Luke.1.52'>Kua whakataka e ia nga piriniha i o ratou torona, a whakateiteitia ake ana te hunga iti.</verse>
        <verse osisID='Luke.1.53'>Kua whakakiia e ia te hunga mate hiakai ki nga mea pai; kua tonoa kautia atu te hunga taonga.</verse>
        <verse osisID='Luke.1.54'>Kua tautokona e ia a Iharaira, tana pononga, he whakamahara hoki ki tana mahi tohu;</verse>
        <verse osisID='Luke.1.55'>Ki a Aperahama ratou ko tana whanau ake tonu atu, pera hoki me tana i korero ai ki o tatou matua.</verse>
        <verse osisID='Luke.1.56'>Na tata tonu ki te toru marama a Meri e noho ana ki a ia, a hoki ana ki tona whare.</verse>
        <verse osisID='Luke.1.57'> A ka rite te taima o Erihapeti e whanau ai; na ka whanau he tama.</verse>
        <verse osisID='Luke.1.58'>A ka rongo te hunga e noho tata ana, me ona whanaunga, kua whakanuia e te Ariki tona aroha ki a ia; na ka hari tahi me ia.</verse>
        <verse osisID='Luke.1.59'>A i te waru o nga ra ka haere mai ratou ki te kokoti i te tamaiti; ka mea kia huaina e ratou ko Hakaraia, ko te ingoa o tona papa.</verse>
        <verse osisID='Luke.1.60'>Na ka whakahoki tona whaea, ka mea, Kahore; engari me hua ia ko Hoani.</verse>
        <verse osisID='Luke.1.61'>Na ko ta ratou meatanga ki a ia, Ara, kahore tenei ingoa i huaina ki tetahi o ou whanaunga.</verse>
        <verse osisID='Luke.1.62'>Na ka ui ratou ki tona papa, he mea waitohu, ko wai tana e pai ai kia huaina ki a ia.</verse>
        <verse osisID='Luke.1.63'>Ka mea ia ki tetahi papa tuhituhi, a ka tuhituhi, ka mea, Ko Hoani hei ingoa mona. A miharo ana ratou katoa.</verse>
        <verse osisID='Luke.1.64'>Na whai reo tonu iho tona mangai, ka matara tona arero, ka korero ia, ka whakapai ki te Atua.</verse>
        <verse osisID='Luke.1.65'>A tau ana te wehi ki te hunga katoa e noho tata ana ki a ratou: ka korerotia enei mea katoa puta noa i te whenua pukepuke katoa o Huria.</verse>
        <verse osisID='Luke.1.66'>Na ka rongoatia enei mea e te hunga katoa i rangona ai ki roto ki o ratou ngakau, ka mea, He tamaiti aha ianei tenei? i a ia hoki te ringa o te Ariki.</verse>
        <verse osisID='Luke.1.67'> Na kua ki a Hakaraia, tona papa, i te Wairua tapu, ka poropiti, ka mea,</verse>
        <verse osisID='Luke.1.68'>Kia whakapaingia te Ariki, te Atua o Iharaira; kua titiro mai hoki ia, kua hoko i tana iwi,</verse>
        <verse osisID='Luke.1.69'>Kua whakaarahia ake e ia he haona whakaora mo tatou, i roto i te whare o Rawiri, o tana pononga;</verse>
        <verse osisID='Luke.1.70'>Ko tana hoki ia i korerotia e te mangai o ana poropiti tapu, no te timatanga mai ano o te ao:</verse>
        <verse osisID='Luke.1.71'>Hei whakaora i a tatou i o tatou hoa whawhai, i te ringa ano o te hunga katoa e kino ana ki a tatou;</verse>
        <verse osisID='Luke.1.72'>Hei whakaputa i te mahi tohu ki o tatou tupuna, hei whakamahara ki tana kawenata tapu;</verse>
        <verse osisID='Luke.1.73'>Ki te oati i oati ai ia ki a Aperahama, ki to tatou tupuna,</verse>
        <verse osisID='Luke.1.74'>Kia tukua mai e ia ki a tatou he ora i te ringa o o tatou hoa whawhai, kia mahi wehikore tatou ki a ia,</verse>
        <verse osisID='Luke.1.75'>I runga i te tapu, i te tika, ki tona aroaro, i nga ra katoa e ora ai tatou.</verse>
        <verse osisID='Luke.1.76'>A ko koe, e tama, ka kiia ko te poropiti a te Runga Rawa: e haere hoki koe i te aroaro o te Ariki, hei whakapai i ona ara;</verse>
        <verse osisID='Luke.1.77'>Hei whakamatau i tana iwi ki te ora, i o ratou hara e murua ana;</verse>
        <verse osisID='Luke.1.78'>He mea hoki na te aroha, na te mahi tohu a to tatou Atua; na reira hoki i puta mai ai te puaotanga o runga ki a tatou,</verse>
        <verse osisID='Luke.1.79'>Hei whakamarama i te hunga e noho ana i te pouri, i te atarangi hoki o te mate, hei whakatika i o tatou waewae ki te huarahi o te rangimarie.</verse>
        <verse osisID='Luke.1.80'>Na ka tupu taua tamaiti, a ka kaha haere tona wairua, a noho ana i nga koraha, taea noatia te ra e whakakitea ai ia ki a Iharaira.</verse>
      </chapter>
      <chapter osisID='Luke.2'>
        <verse osisID='Luke.2.1'> I aua ra ka whakatakotoria he tikanga e Hiha Akuhata kia tuhituhia te ao katoa.</verse>
        <verse osisID='Luke.2.2'>Ko te tuhituhinga tuatahi tenei i meatia i te wa ko Kuirinia te kawana o Hiria.</verse>
        <verse osisID='Luke.2.3'>A ka haere nga tangata katoa kia tuhituhia, ia tangata, ia tangata, ki tona ake pa.</verse>
        <verse osisID='Luke.2.4'>I haere atu ano a Hohepa i Kariri, i te pa, i Nahareta, ki Huria, ki te pa o Rawiri, ko Peterehema te ingoa: no te mea no te whare ia, no te kawei o Rawiri:</verse>
        <verse osisID='Luke.2.5'>Kia tuhituhia ai raua ko tana wahine taumau, ko Meri, e hapu ana ia.</verse>
        <verse osisID='Luke.2.6'>A, i a raua i reira, ka rite nga ra e whanau ai ia.</verse>
        <verse osisID='Luke.2.7'>Na ka whanau tana matamua, a takaia ana e ia ki nga kakahu, ka whakatakotoria ki te takotoranga kai ma nga kararehe; no te mea kahore he wahi mo ratou i te whare.</verse>
        <verse osisID='Luke.2.8'> I taua wahi hoki etahi hepara e noho koraha ana, e tiaki ana i ta ratou kahui i te po.</verse>
        <verse osisID='Luke.2.9'>Na tu ana tetahi anahera a te Ariki i o ratou taha, a whiti ana te kororia o te Ariki ki a ratou a tawhio noa; a nui whakaharahara to ratou wehi.</verse>
        <verse osisID='Luke.2.10'>Na ka mea te anahera ki a ratou, Kaua e mataku: ta te mea he kaikauwhau tenei ahau ki a koutou mo te hari nui, meake puta mai ki te iwi katoa.</verse>
        <verse osisID='Luke.2.11'>Nonaianei hoki i whanau ai he Kaiwhakaora mo koutou i te pa o Rawiri, ara a te Karaiti, te Ariki.</verse>
        <verse osisID='Luke.2.12'>Ko te tohu tenei ki a koutou; E kite koutou i te tamaiti ka oti te takai ki te kakahu, e takoto ana i te takotoranga kai ma nga kararehe.</verse>
        <verse osisID='Luke.2.13'>Na ohorere tonu ko tetahi ope nui o te rangi e tu tahi ana me taua anahera, e whakamoemiti ana ki te Atua, e mea ana,</verse>
        <verse osisID='Luke.2.14'>Kia whai kororia te Atua i runga rawa, kia mau te rongo ki runga ki te whenua, me te whakaaro pai ki nga tangata.</verse>
        <verse osisID='Luke.2.15'>A, ka mawehe atu nga anahera i a ratou ki te rangi, ka mea nga hepara tetahi ki tetahi, Tatou ka haere ki Peterehema, kia kite i tenei mea kua puta nei, kua whakapuakina mai nei e te Ariki ki a tatou.</verse>
        <verse osisID='Luke.2.16'>Na kaika tonu ta ratou haere, a ka kite i a Meri, i a Hohepa, i te tamaiti hoki e takoto ana i te takotoranga kai ma nga kararehe.</verse>
        <verse osisID='Luke.2.17'>A, no ka kite, ka whakapuakina te mea i korerotia ki a ratou mo tenei tamaiti.</verse>
        <verse osisID='Luke.2.18'>A miharo ana nga kaiwhakarongo katoa ki enei mea, i korerotia nei ki a ratou e nga hepara.</verse>
        <verse osisID='Luke.2.19'>Ko Meri ia i ata rongoa i enei mea katoa, me te whakaaroaro i roto i tona ngakau.</verse>
        <verse osisID='Luke.2.20'>Na ka hoki nga hepara, me te whakakororia, me te whakamoemiti ki te Atua mo nga mea katoa i rongo nei, i kite nei ratou, i rite nei ki nga mea i korerotia ki a ratou.</verse>
        <verse osisID='Luke.2.21'> A, no ka rite nga ra e waru, e kotia ai te tamaiti, ka huaina tona ingoa ko IHU, ko ta te anahera i hua ai ia te mea kahore ano i hapu tona whaea.</verse>
        <verse osisID='Luke.2.22'>A ka rite nga ra e purea ai te whaea, e whakaritea ai te ture a Mohi, ka kawea ia e ratou ki Hiruharama, kia tapaea ki te Ariki.</verse>
        <verse osisID='Luke.2.23'>Kia peratia me te mea i tuhituhia ki te ture a te Ariki, Ko nga tane katoa e oroko puta mai i te kopu, e kiia he tapu ki te Ariki.</verse>
        <verse osisID='Luke.2.24'>Kia hoatu ano he patunga tapu, te mea i korerotia i roto i te ture a te Ariki, Kia rua kukupa, kia rua ranei pi kukupa.</verse>
        <verse osisID='Luke.2.25'> Na, i Hiruharama tetahi tangata, ko Himiona te ingoa; he tangata tika, he tangata whakaaro, e tatari ana ki te whakaharinga o Iharaira: kei runga hoki te Wairua Tapu i a ia.</verse>
        <verse osisID='Luke.2.26'>Na kua whakamaharatia ia e te Wairua Tapu, e kore ia e kite i te mate, kia kite ra ano ia i ta te Ariki Karaiti.</verse>
        <verse osisID='Luke.2.27'>Na ka haere ia ki te temepara, he meatanga na te Wairua: a i nga matua e mau ana i te tamaiti, i a Ihu, kia meatia ai e raua ki a ia ta te ture i whakarite ai,</verse>
        <verse osisID='Luke.2.28'>Ka tango ia i a ia ki ona ringa, ka whakapai ki te Atua, ka mea,</verse>
        <verse osisID='Luke.2.29'>Katahi, e te Ariki, ka tukua tau pononga kia haere i runga i te rangimarie, ka pera me tau i korero ai:</verse>
        <verse osisID='Luke.2.30'>Ka kite nei hoki oku kanohi i tau whakaoranga,</verse>
        <verse osisID='Luke.2.31'>Ka whakatakotoria nei e koe ki te aroaro o nga iwi katoa;</verse>
        <verse osisID='Luke.2.32'>Hei whakamarama e kite ai nga tauiwi, hei kororia hoki mo tau iwi, mo Iharaira.</verse>
        <verse osisID='Luke.2.33'>A miharo tonu a Hohepa raua ko tona whaea ki nga kupu i korerotia mona.</verse>
        <verse osisID='Luke.2.34'>Na ka manaaki a Himiona i a raua, a ka mea ki tona whaea, ki a Meri, Nana, ka waiho tenei tama hei takanga, hei aranga, mo te tini o te tangata i roto i a Iharaira; hei tohu hoki e korerotia kinotia;</verse>
        <verse osisID='Luke.2.35'>Ae ra, ka tika atu ano te hoari, a puta noa i tou ake wairua, e hurahia ai nga whakaaro o nga ngakau maha.</verse>
        <verse osisID='Luke.2.36'>A tera hoki tetahi ko Ana, he poropiti, he tamahine na Panuera, no te iwi o Ahera; kua kaumatua ia, e whitu nga tau o tona wahinetanga ake i noho ai i te tane;</verse>
        <verse osisID='Luke.2.37'>He pouaru, kua waru tekau ma wha rawa ona tau e pera ana; heoi kihai i mahue i a ia te temepara; he karakia tonu tana, he nohopuku, he inoi, i te po, i te ao.</verse>
        <verse osisID='Luke.2.38'>Na ka tae atu ia i taua haora ano, ka whakawhetai ki te Ariki, a korerotia ana ia e ia ki te hunga katoa o Hiruharama e tatari ana ki te whakaoranga.</verse>
        <verse osisID='Luke.2.39'>A, no ka oti nga mea katoa e rite ana ki ta te Ariki ture, ka hoki ratou ki Kariri, ki to ratou ake pa, ki Nahareta.</verse>
        <verse osisID='Luke.2.40'>Na ka tupu te tamaiti, ka pakari haere, ka ki i nga whakaaro nunui: a i runga i a ia te aroha noa o te Atua.</verse>
        <verse osisID='Luke.2.41'> A i haere ona matua i ia tau, i ia tau ki Hiruharama i te hakari o te kapenga.</verse>
        <verse osisID='Luke.2.42'>A ka tekau ma rua ona tau, ka haere ratou i runga i nga ritenga o te hakari.</verse>
        <verse osisID='Luke.2.43'>A ka rite nga ra, i a raua e hoki ana, ka whakaware iho te tamaiti, a Ihu, i Hiruharama; kihai hoki ona matua i mohio.</verse>
        <verse osisID='Luke.2.44'>I mahara hoki raua kei roto ia i te tira, na ka haere, kotahi te ra ki te ara; a ka rapu raua i a ia i roto i nga whanaunga, i a raua tangata hoki i mohio ai.</verse>
        <verse osisID='Luke.2.45'>A, no te korenga i kitea ia, hoki ana raua ki Hiruharama, ki te rapu i a ia.</verse>
        <verse osisID='Luke.2.46'>A, muri iho i nga ra e toru ka kitea ia i roto i te temepara, e noho ana i waenganui o nga kaiwhakaako, e whakarongo ana ki a ratou, e ui ana ki a ratou.</verse>
        <verse osisID='Luke.2.47'>A miharo katoa ki tona matauranga, ki ana korero, te hunga i rongo ki a ia.</verse>
        <verse osisID='Luke.2.48'>A, no ka kite raua i a ia, ka tino miharo: ka mea tona whaea ki a ia, E tama, he aha koe i penei ai ki a maua? na, pouri noa iho maua ko tou papa, i a maua i rapu nei i a koe.</verse>
        <verse osisID='Luke.2.49'>Ka mea ia ki a raua, he aha korua i rapu ai i ahau? Kihai korua i mahara kia noho ahau i te whare o toku Matua?</verse>
        <verse osisID='Luke.2.50'>Heoi kihai raua i matau ki te kupu i korerotia ra e ia ki a raua.</verse>
        <verse osisID='Luke.2.51'>Na ka haere tahi atu ia me raua ka tae ki Nahareta, ka ngohengohe ia ki a raua: ko tona whaea ia i rongoa i enei kupu katoa i roto i tona ngakau.</verse>
        <verse osisID='Luke.2.52'>Na ka kake haere a Ihu te whakaaro nui, te kaumatua, ka paingia ano e te Atua, e te tangata.</verse>
      </chapter>
      <chapter osisID='Luke.3'>
        <verse osisID='Luke.3.1'> Na i te tekau ma rima o nga tau o te rangatiratanga o Taipiria Hiha, i a Ponotia Pirato e kawana ana i Huria, i a Herora e tetaraki ana i Kariri, i tona teina hoki, i a Piripi, e tetaraki ana i Ituria, i te whenua hoki o Tarakonaiti, ko Raihania e tetaraki ana i Apirini,</verse>
        <verse osisID='Luke.3.2'>Ko Anaha raua ko Kaiapa nga tohunga nui, ka puta te kupu a te Atua ki a Hoani tama a Hakaraia ki te koraha.</verse>
        <verse osisID='Luke.3.3'>Na ka haere mai ia ki nga wahi katoa e patata ana ki Horano, ka kauwhau i te iriiri ripeneta hei murunga hara;</verse>
        <verse osisID='Luke.3.4'>I pera ano ia me te mea i tuhituhia ki te pukapuka o nga korero a Ihaia poropiti, He reo no tetahi i te koraha e karanga ana, Whakapaia te huarahi o te Ariki, whakatikaia ona ara;</verse>
        <verse osisID='Luke.3.5'>Ka whakakiia nga awaawa katoa, ka whakahoroa nga maunga me nga pukepuke katoa; e meinga hoki kia tika nga wahi kopikopiko, ko nga wahi taratara hei ara maeneene.</verse>
        <verse osisID='Luke.3.6'>A e kite nga kikokiko katoa i te whakaoranga a te Atua.</verse>
        <verse osisID='Luke.3.7'>Na reira ka mea ia ki nga mano i haere kia iriiria e ia, E te uri nakahi, na wai koutou i whakamahara kia rere i te riri meake puta mai?</verse>
        <verse osisID='Luke.3.8'>Na whakaputaina nga hua e rite ana ki o te ripeneta; kei anga kei mea i roto i a koutou, Ko Aperahama to tatou matua: ko taku kupu hoki tenei ki a koutou, E ahei ana ano i te Atua te whakaara tamariki ake ma Aperahama i roto i enei kohatu.</verse>
        <verse osisID='Luke.3.9'>Na inaianei ano kei te pa te toki ki te pakiaka o nga rakau: ki te kahore tetahi rakau e hua i te hua pai, ka tuaina, ka maka ki te ahi.</verse>
        <verse osisID='Luke.3.10'>Na ka ui nga mano ki a ia, ka mea, Me aha ra matou?</verse>
        <verse osisID='Luke.3.11'>Na ka whakahoki ia, ka mea ki a ratou, Ko te tangata i nga koti e rua, kia hoatu ki te tangata kahore ona; me te tangata he kai tana, kia pera ano.</verse>
        <verse osisID='Luke.3.12'>Na ka haere mai hoki nga pupirikana kia iriiria, ka mea ki a ia, E te kaiwhakaako, me aha matou?</verse>
        <verse osisID='Luke.3.13'>Ka mea ia ki a ratou, Kei nui ake i nga mea i whakaritea ma koutou ta koutou e tango ai.</verse>
        <verse osisID='Luke.3.14'>Ka ui ano hoki nga hoia ki a ia, ka mea, Me aha hoki matou? Na ko tana meatanga ki a ratou, Kaua e tukinotia tetahi, kaua e muru noa i tetahi mea; kati ano ma koutou ko o koutou utu.</verse>
        <verse osisID='Luke.3.15'> Na, i te iwi e tatari ana e whakaaroaro katoa ana i roto i o ratou ngakau ki a Hoani, mehemea ko te Karaiti ia;</verse>
        <verse osisID='Luke.3.16'>Ka whakahoki a Hoani, ka mea ki a ratou katoa, Ko ahau nei, he iriiri taku i a koutou ki te wai; kei te haere mai ia tetahi he kaha rawa ake i ahau, e kore ahau e tau hei wewete i te here o ona hu: mana koutou e iriiri ki te Wairua Tapu, ki te k apura.</verse>
        <verse osisID='Luke.3.17'>Ko tana mea tahi kei tona ringa, hei tino tahi i tana patunga witi, hei kohi hoki i te witi ki roto ki tana whare witi: ko te papapa ia e tahuna ki te kapura e kore e tineia.</verse>
        <verse osisID='Luke.3.18'>He maha atu ano ana kupu whakahau i kauwhau ai ia i te rongopai ki te iwi.</verse>
        <verse osisID='Luke.3.19'>Otira, na tona riringa i a Herora tetaraki mo Heroriaha, mo te wahine a tona tuakana, a Piripi, a mo nga kino katoa hoki i meinga e Herora;</verse>
        <verse osisID='Luke.3.20'>Ka apititia atu e Herora tenei ki runga i era katoa, tutakina ana e ia a Hoani ki te whare herehere.</verse>
        <verse osisID='Luke.3.21'> Na, ka poto katoa te iwi te iriiri, i a Ihu kua oti te iriiri, a i a ia e inoi ana, ka tuwhera te rangi,</verse>
        <verse osisID='Luke.3.22'>A ka heke iho te Wairua Tapu, ka heke tinana iho, ano he kukupa, ki runga ki a ia, a ka puta mai he reo no te rangi, e mea ana, Ko koe taku Tama i aroha ai, taku i ahuareka ai.</verse>
        <verse osisID='Luke.3.23'>Na ko Ihu, i a ia i timata ai ki te whakaako, kei te toru tekau ona tau, a ki ta te tangata ki, he tama ia na Hohepa, tama a Heri,</verse>
        <verse osisID='Luke.3.24'>Ko ia he tama na Matata, tama a Riwai, tama a Mereki, tama a Iana, tama a Hohepa,</verse>
        <verse osisID='Luke.3.25'>Tama a Matatiaha, tama a Amoho, tama a Nahumu, tama a Eheri, tama a Nakai,</verse>
        <verse osisID='Luke.3.26'>Tama a Maata, tama a Matiaha, tama a Hemei, tama a Hohepa, tama a Hura,</verse>
        <verse osisID='Luke.3.27'>Tama a Hoana, tama a Reha, tama a Herupapera, tama a Haratiera, tama a Neri,</verse>
        <verse osisID='Luke.3.28'>Tama a Mereki, tama a Ari, tama a Kohama, tama a Eremorama, tama a Ere,</verse>
        <verse osisID='Luke.3.29'>Tama a Hohe, tama a Erietere, tama a Horimi, tama a Matata, tama a Riwai,</verse>
        <verse osisID='Luke.3.30'>Tama a Himiona, tama a Hura, tama a Hohepa, tama a Honana, tama a Eriakimi,</verse>
        <verse osisID='Luke.3.31'>Tama a Merea, tama a Menana, tama a Matata, tama a Natana, tama a Rawiri,</verse>
        <verse osisID='Luke.3.32'>Tama a Hehe, tama a Opere, tama a poaha, tama a Haramono, tama a Nahona,</verse>
        <verse osisID='Luke.3.33'>Tama a Aminarapa, tama a Arame tama a Heteromo, tama a Parete, tama a Hura,</verse>
        <verse osisID='Luke.3.34'>Tama a Hakopa, tama a Ihaka, tama a Aperahama, tama a Tera, tama a Nahora,</verse>
        <verse osisID='Luke.3.35'>Tama a Haruku, tama a Rakau, tama a Pereke, tama a Epere, tama a Haraha,</verse>
        <verse osisID='Luke.3.36'>Tama a Kainana, tama a Arapahata, tama a Hema, tama a Noa, tama a Rameka,</verse>
        <verse osisID='Luke.3.37'>Tama a Matuhara, tama a Enoka, tama ia Iarere, tama a Marereere, tama a Kainana,</verse>
        <verse osisID='Luke.3.38'>Tama a Enoha, tama a Heta, tama a Arama, a te tama a te Atua.</verse>
      </chapter>
      <chapter osisID='Luke.4'>
        <verse osisID='Luke.4.1'> Na, ko Ihu, ki tonu i te Wairua Tapu, hoki atu ana i Horano, a ka arahina e te Wairua i te koraha,</verse>
        <verse osisID='Luke.4.2'>Mo nga ra e wha tekau, whakamatautauria ai e te rewera. Kihai ia i kai i tetahi mea i aua ra; a, no ka pahemo, ka hiakai ia.</verse>
        <verse osisID='Luke.4.3'>Na ka mea te rewera ki a ia, Ki te mea ko te tama koe a te Atua, kiia iho tenei kohatu kia meinga hei taro.</verse>
        <verse osisID='Luke.4.4'>Na ka whakahoki a Ihu ki a ia, ka mea, Kua oti te tuhituhi, E kore e ora te tangata i te taro kau, engari a nga kupu katoa a te Atua.</verse>
        <verse osisID='Luke.4.5'>Katahi ka arahina ia e ia ki runga, a mea kau iho kua whakakitea ki a ia nga rangatiratanga katoa o te ao.</verse>
        <verse osisID='Luke.4.6'>Ka mea te rewera ki a ia, Maku e hoatu ki a koe tenei rangatiratanga katoa, me te kororia o enei mea: kua tukua hoki ki ahau; a ka hoatu e ahau ki taku e pai ai.</verse>
        <verse osisID='Luke.4.7'>Na, ki te koropiko koe ki toku aroaro, mou katoa.</verse>
        <verse osisID='Luke.4.8'>Na ka whakahoki a Ihu ki a ia, ka mea, Kua oti te tuhituhi, Me koropiko koe ki te Ariki, ki tou Atua, me mahi ano ki a ia anake.</verse>
        <verse osisID='Luke.4.9'>Na ka kawea ia e ia ki Hiruharama, a whakaturia ana ki runga ki te keokeonga o te temepara, na ka mea ia ki a ia, Ki te mea ko te Tama koe a te Atua, rere atu i konei ki raro:</verse>
        <verse osisID='Luke.4.10'>Kua oti hoki te tuhituhi, Ka korerotia iho koe e ia ki ana anahera, kia tiakina koe:</verse>
        <verse osisID='Luke.4.11'>A, ma ratou koe e hoki ake ki o ratou ringa, kei tutuki tou waewae ki te kohatu.</verse>
        <verse osisID='Luke.4.12'>Na ka whakahoki a Ihu, ka mea ki a ia, Kua takoto te korero, Aua e whakamatautau ki te Ariki, ki tou Atua.</verse>
        <verse osisID='Luke.4.13'>A ka mutu katoa nga whakamatautauranga a te rewera, ka mawehe atu i a ia mo tetahi wahi.</verse>
        <verse osisID='Luke.4.14'> Na ka hoki a Ihu i runga i te kaha o te Wairua ki Kariri: a haere ana tona rongo a puta noa i nga wahi tata katoa.</verse>
        <verse osisID='Luke.4.15'>Ka whakaako ia i roto i o ratou whare karakia, me te whakakororia te katoa i a ia.</verse>
        <verse osisID='Luke.4.16'>Na ka haere ia ki Nahareta, ki te wahi i whangaia ai ia: a ka tomo i te ra hapati ki te whare karakia, ko tana hanga hoki ia, ka whakatika ki te korero pukapuka.</verse>
        <verse osisID='Luke.4.17'>A ka hoatu ki a ia te pukapuka a Ihaia poropiti. A, no ka wherahia te pukapuka, ka kitea e ia te wahi i tenei tuhituhinga,</verse>
        <verse osisID='Luke.4.18'>Kei ahau te wairua o te Ariki, nana nei hoki ahau i whakawahi, hei kauwhau i te rongopai ki te hunga rawakore; kua tonoa ahau e ia ki te kauwhau ki nga herehere, kia haere noa, ki nga matapo kia titiro, ki te tuku i te hunga e maru ana kia haere noa atu,</verse>
        <verse osisID='Luke.4.19'>Ki te kauwhau i te tau manakohanga mai a te Ariki.</verse>
        <verse osisID='Luke.4.20'>Na ka kopia e ia te pukapuka, ka hoatu ki te kaitiaki, a noho ana, Na ka titiro matatau ki a ia nga kanohi o te hunga katoa i roto i te whare karakia.</verse>
        <verse osisID='Luke.4.21'>Katahi ia ka anga ka korero ki a ratou, Nonaianei, i o koutou taringa e whakarongo mai nei, i mana ai tenei karaipiture.</verse>
        <verse osisID='Luke.4.22'>A i whakapai ratou katoa ki a ia i miharo ki nga kupu pai i puta i tona mangai. Ka mea ratou, Ehara ianei tenei i te tama a Hohepa?</verse>
        <verse osisID='Luke.4.23'>Ka mea ia ki a ratou, Tera pea e puaki mai i a koutou tenei kupu whakarite ki ahau, E rata, rongoa koe i a koe ano: ko nga mea i rongo ai matou kua meinga ki Kaperenauma, meinga hoki ki konei, ki tou whenua.</verse>
        <verse osisID='Luke.4.24'>I mea ano ia, He pono taku e mea nei ki a koutou, E kore te poropiti e manakohia i tona ake whenua.</verse>
        <verse osisID='Luke.4.25'>Otira he pono taku e mea nei ki a koutou, He tokomaha nga pouaru i roto i a Iharaira i nga ra i a Iraia, i te rangi kua oti te kopani i nga tau e toru i nga marama e ono, i te matekaitanga nui o te whenua katoa;</verse>
        <verse osisID='Luke.4.26'>Heoi kihai a Iraia i tonoa ki tetahi o ratou, ki a Harepata anake o Hairona, ki te wahine pouaru.</verse>
        <verse osisID='Luke.4.27'>He tokomaha hoki nga repera i roto i a Iharaira, i nga ra o Eriha poropiti: a kihai tetahi o ratou i whakamakia, ko Naamana anake, ko te Hiriani.</verse>
        <verse osisID='Luke.4.28'>A ki tonu i te riri te hunga katoa i te whare karakia, i te rongonga ki enei mea;</verse>
        <verse osisID='Luke.4.29'>Na ko to ratou whakatikanga ake, ka maka i a ia ki waho o te pa, a arahina ana ia ki te pari o te puke i hanga ai to ratou pa, kia whakataka ai ia ki raro.</verse>
        <verse osisID='Luke.4.30'>Otira i tika ia ra waenganui o ratou a haere ana.</verse>
        <verse osisID='Luke.4.31'> A ka tae ki Kaperenauma, ki tetahi pa o Kariri, ka whakaako i a ratou i te hapati.</verse>
        <verse osisID='Luke.4.32'>Na ka miharo ratou ki tana ako: i whai mana hoki tana kupu.</verse>
        <verse osisID='Luke.4.33'>Na i te whare karakia tetahi tangata he wairua rewera poke tona. nui atu tona reo ki te karanga,</verse>
        <verse osisID='Luke.4.34'>Ka mea, Kati ra; he aha matou nau, e Ihu o Nahareta; kua tae mai koe ki te whakangaro i a matou? e mohio ana ahau ki a koe, ko wai koe; ko te Mea Tapu a te Atua.</verse>
        <verse osisID='Luke.4.35'>Na riria iho ia e Ihu, ka mea ia, Kati te korero, puta mai hoki i roto i a ia. Katahi te rewera ka turaki i a ia ki waenganui, a puta mai ana i roto i a ia, kihai hoki tera i ahatia.</verse>
        <verse osisID='Luke.4.36'>Na tau ana te miharo ki a ratou katoa, ka korerorero tetahi ki tetahi, ka mea, He aha tenei kupu? mana tonu nei hoki tana tono i nga wairua poke, kaha tonu, a puta mai ana ki waho.</verse>
        <verse osisID='Luke.4.37'>A paku ana tona rongo puta noa i nga wahi tutata katoa.</verse>
        <verse osisID='Luke.4.38'>A, ko tona whakatikanga i te whare karakia, tomo tonu ki te whare o Haimona. Na e mate ana te whaea o te wahine a Haimona, he nui te kirika; ka inoi ratou ki a ia mona.</verse>
        <verse osisID='Luke.4.39'>Na ka tu ia ki runga i a ia, a riria iho te kirika; a mutu ake: na ara tonu ake ia kei te taka mea ma ratou.</verse>
        <verse osisID='Luke.4.40'>I te toenetanga o te ra ka kawea mai ki a ia e nga tangata katoa nga mea o ratou e mate ana i te tini o nga mate; na whakapakia iho e ia ona ringa ki tenei, ki tenei o ratou, a ora ake ratou.</verse>
        <verse osisID='Luke.4.41'>He tokomaha hoki te hunga i puta mai nga rewera i roto i a ratou; i karanga hoki aua wairua i mea, Ko te Tama koe a te Atua. A riria ana ratou e ia, kihai i tukua kia korero: i matau hoki ratou ko te Karaiti ia.</verse>
        <verse osisID='Luke.4.42'>Ka ao te ra, ka puta atu ia, ka haere ki tetahi wahi koraha: a ka rapu nga mano i a ia, ka tae ki a ia, na puritia ana ia, kei whakarerea ratou e ia.</verse>
        <verse osisID='Luke.4.43'>Ka mea ia ki a ratou, Me kauwhau e ahau te rangatiratanga o te Atua ki era atu pa ano: koia hoki ahau i tonoa mai ai.</verse>
        <verse osisID='Luke.4.44'>A kauwhau ana ia i nga whare karakia o Kariri.</verse>
      </chapter>
      <chapter osisID='Luke.5'>
        <verse osisID='Luke.5.1'> A, i te mano e aki ana ki a ia ki te whakarongo ki te kupu a te Atua, na e tu ana ia i te taha o te roto o Kenehareta,</verse>
        <verse osisID='Luke.5.2'>Na ka kite ia i etahi kaipuke e rua e tu ana i te taha o te roto: ko nga kaihao ia kua riro i runga, e horoi ana i a ratou kupenga.</verse>
        <verse osisID='Luke.5.3'>Na ka eke ia ki tetahi o nga kaipuke, ki te Haimona, ka mea ki a ia kia neke atu ki waho tata. Na noho ana ia, whakaakona ana e ia te mano i runga i te kaipuke.</verse>
        <verse osisID='Luke.5.4'>A ka mutu tana korero, ka mea ia ki a Haimona, Neke atu ki te wahi hohonu, ka tuku ai i a koutou kupenga ki te hao.</verse>
        <verse osisID='Luke.5.5'>Na ka whakahoki a Haimona, ka mea ki a ia, E kara, mahi noa matou i te po roa nei, te mau tetahi: heoi nau na te kupu me tuku e ahau te kupenga.</verse>
        <verse osisID='Luke.5.6'>A, no ta ratou meatanga i tenei, he mano tini nga ika i mau i a ratou: ka whakapakaru ta ratou kupenga.</verse>
        <verse osisID='Luke.5.7'>Na ka tawhiri ratou ki o ratou hoa i tera o nga kaipuke kia hoe mai hei hoa mo ratou. A, i to ratou taenga mai, whakakiia ana nga kaipuke e rua, no ka whakatotohu.</verse>
        <verse osisID='Luke.5.8'>Otiia, no te kitenga o Haimona Pita, ka hinga iho ki nga turi o Ihu, ka mea, Mawehe atu i ahau, e te Ariki, he tangata hara hoki ahau.</verse>
        <verse osisID='Luke.5.9'>Mau tonu hoki tona miharo me to ona hoa katoa, ki te haonga o nga ika i haoa nei e ratou:</verse>
        <verse osisID='Luke.5.10'>I pera ano hoki a Hemi raua ko Hoani, he tama raua na Heperi, he hoa hoki no Haimona. Na ka mea a Ihu ki a Haimona, Kaua e mataku; i enei wa e takoto ake nei ka hao tangata koe.</verse>
        <verse osisID='Luke.5.11'>A ka whakauria nga kaipuke ki uta, mahue ake nga mea katoa i a ratou, a aru ana i a ia.</verse>
        <verse osisID='Luke.5.12'> Na, i a ia i tetahi o nga pa, na ko etahi tangata kapi tonu i te repera; a, i tona kitenga i a Ihu, ka takoto tapapa, ka inoi ki a ia, ka mea, E te Ariki, ki te pai koe, e taea ahau e koe te mea kia ma.</verse>
        <verse osisID='Luke.5.13'>Na ka totoro tona ringa, ka pa ki a ia, ka mea, E pai ana ahau: kia ma koe. A mutu tonu ake tona repera.</verse>
        <verse osisID='Luke.5.14'>A ka whakatupato ia i a ia kia kaua e korerotia ki te tangata; Engari haere, kia kite te tohunga i a koe, kawea atu hoki mo tou whakamakanga nga mea i whakaritea e Mohi, hei mea whakaatu ki a ratou.</verse>
        <verse osisID='Luke.5.15'>Heoi tino paku atu ana tona rongo: he tokomaha noa atu hoki i huihui ki te whakarongo, kia whakaorangia ai e ia o ratou ngoikoretanga.</verse>
        <verse osisID='Luke.5.16'>Otira haere ana ia, ko ia anake ki te koraha ki te inoi.</verse>
        <verse osisID='Luke.5.17'> A i tetahi o aua ra, e whakaako ana ia, me te noho ano nga Parihi me nga kaiwhakaako o te ture, i haere mai nei i nga kainga katoa o Kariri, o Huria, o Hiruharama: i reira ano te kaha o te Ariki hei whakaora i a ratou.</verse>
        <verse osisID='Luke.5.18'>Na ka kawea mai e etahi tangata i runga i te moenga tetahi tangata, he pararutiki: mea noa ratou kia kawea ia ki roto, kia whakatakotoria ki tona aroaro.</verse>
        <verse osisID='Luke.5.19'>A, i te korenga e kitea e ratou he huarahi hei kawenga mai ia ia ki roto, i te mano o te tangata, ka kakea te whare, a tukua iho ana ia ra nga taera, me te moenga ano, ki waenganui, ki te aroaro o Ihu.</verse>
        <verse osisID='Luke.5.20'>A, i tona kitenga i to ratou whakapono, ka mea ia ki a ia, E hoa, ka oti ou hara te muru.</verse>
        <verse osisID='Luke.5.21'>Na ka anga ka whakaaroaro nga karaipi me nga Parihi, ka mea, Ko wai tenei nana nga kupu kohukohu? Ko wai hei muru hara? ko te Atua anake.</verse>
        <verse osisID='Luke.5.22'>Otira i mohio a Ihu ki a ratou whakaaroaronga, ka oho, ka mea ki a ratou, He aha ta koutou e whakaaroaro na i roto i o koutou ngakau?</verse>
        <verse osisID='Luke.5.23'>Ko tehea te mea takoto noa, ko te mea, Ka oti ou hara te muru; ko te mea ranei, Whakatika haere?</verse>
        <verse osisID='Luke.5.24'>Otiia kia matau ai koutou he mana muru hara to te Tama a te tangata i runga i te whenua, ka mea ia ki te pararutiki, Ko taku kupu tenei ki a koe, Whakatika, tangohia ake tou moenga, haere ki tou whare.</verse>
        <verse osisID='Luke.5.25'>Na whakatika tonu ake ia i to ratou aroaro, tangohia ake ana te mea i takoto ai ia, haere ana ki tona whare, a me te whakakororia i te Atua.</verse>
        <verse osisID='Luke.5.26'>Na miharo ana ratou katoa, ka whakakororia i te Atua, ki tonu hoki ratou i te mataku, ka mea, Puta ke nga mea i kite nei tatou inaianei.</verse>
        <verse osisID='Luke.5.27'> A, i muri i enei mea, ka haere ia, ka kite i tetahi pupirikana, ko Riwai te ingoa, e noho ana i te wahi tango takoha: ka mea ki a ia, Arumia mai ahau.</verse>
        <verse osisID='Luke.5.28'>Na whakarerea ake e ia nga mea katoa, whakatika ana, aru ana i a ia.</verse>
        <verse osisID='Luke.5.29'>Na ka taka e Riwai he hakari nui mana i tona whare: he tokomaha hoki nga pupirikana me nga tangata ke i noho tahi ratou.</verse>
        <verse osisID='Luke.5.30'>Na ka amuamu nga Parihi me o ratou karaipi ki ana akonga, ka mea He aha koutou ka kai tahi ai, ka inu tahi ai me nga pupirikana, me nga tangata hara?</verse>
        <verse osisID='Luke.5.31'>Na ka whakahoki a Ihu, ka mea ki a ratou, Kahore he aha o nga tangata ora e meatia ai e te rata, engari o te hunga e mate ana.</verse>
        <verse osisID='Luke.5.32'>Kihai ahau i haere mai ki te karanga i te hunga tika, engari i te hunga hara, kia ripeneta.</verse>
        <verse osisID='Luke.5.33'>Na ka mea ratou ki a ia, Ko nga akonga a Hoani hono tonu te nohopuku, te inoi, me nga akonga ano a nga Parihi; ko au ia e kai ana, e inu ana.</verse>
        <verse osisID='Luke.5.34'>Na ko te meatanga a Ihu ki a ratou, E taea ranei e koutou te mea kia nohopuku nga tama o te whare marena, i te mea kei a ratou te tane marena hou?</verse>
        <verse osisID='Luke.5.35'>Na, tera e tae mai nga ra; a, ina tangohia te tane marena hou i a ratou, katahi ratou ka nohopuku i aua ra.</verse>
        <verse osisID='Luke.5.36'>I korerotia ano e ia tetahi kupu whakarite ki a ratou; E kore e haea e te tangata tetahi wahi o te kahu hou hei papaki mo te kahu tawhito; kei pakaru te mea hou, a e kore te papaki i tangohia i te mea hou e hangai ki te mea tawhito.</verse>
        <verse osisID='Luke.5.37'>E kore hoki te tangata e riringi i te waina hou ki nga ipu tawhito; kei pakaru nga ipu i te waina hou, na ka maringi, a kore ake nga ipu.</verse>
        <verse osisID='Luke.5.38'>Engari me riringi te waina hou ki nga ipu hou.</verse>
        <verse osisID='Luke.5.39'>Ka inu hoki te tangata i te waina tawhito, e kore ia e hiahia ki te mea hou: e mea hoki ia, Erangi te mea tawhito.</verse>
      </chapter>
      <chapter osisID='Luke.6'>
        <verse osisID='Luke.6.1'> Na i te hapati ka haere ia ra waenga witi; a katohia ana e ana akonga nga puku witi, kainga ake, he mea komukumuku ki te ringa.</verse>
        <verse osisID='Luke.6.2'>Na ka mea etahi o nga Parihi, He aha koutou ka mahi ai i te mea e kore e tika kia mahia i te hapati?</verse>
        <verse osisID='Luke.6.3'>Na ka whakahoki a Ihu, ka mea ki a ratou, Kahore ianei koutou i kite i ta Rawiri i mea ai, i a ia e mate ana i te hiakai, ratou ko ona hoa;</verse>
        <verse osisID='Luke.6.4'>I tona tomokanga ki te whare o te Atua, ka tango ia i nga taro aroaro, na kainga ana e ia, hoatu ana hoki ki ona hoa; ko nga mea kihai nei i tika kia kainga, engari ma nga tohunga anake?</verse>
        <verse osisID='Luke.6.5'>I mea ano ia ki a ratou, Ko te Tama a te tangata te Ariki o te hapati.</verse>
        <verse osisID='Luke.6.6'>A i tetahi atu hapati ka tomo ia ki te whare karakia, ka whakaako: i reira ano tetahi tangata, ko tona ringa matau kua memenge.</verse>
        <verse osisID='Luke.6.7'>Ka titiro whakamau nga karaipi me nga Parihi ki a ia, me kore ia e whakaora i te hapati; kia whai take ai hei whakawakanga mona.</verse>
        <verse osisID='Luke.6.8'>Na ka mohio ia ki o ratou whakaaro, ka mea ki te tangata i te ringa memenge, Whakatika, e tu ki waenganui. A whakatika ana ia, tu ana.</verse>
        <verse osisID='Luke.6.9'>Katahi ka mea a Ihu ki a ratou, Maku hoki e ui ki a koutou; He mea tika ranei te mahi pai i te hapati, te mahi kino ranei? te whakaora, te whakamate ranei?</verse>
        <verse osisID='Luke.6.10'>Na ka tirotiro ia ki a ratou katoa, ka mea ki taua tangata, Totoro mai tou ringa. A pera ana ia: na kua ora ano tona ringa.</verse>
        <verse osisID='Luke.6.11'>Na ki tonu ratou i te honohonoa; ka korerorero ki a ratou ano, me aha ranei a Ihu e ratou.</verse>
        <verse osisID='Luke.6.12'> A i aua ra ka haere ia ki te maunga ki te inoi, he inoi tonu tana i te roa o te po ki te Atua.</verse>
        <verse osisID='Luke.6.13'>A, ka ao te ra, ka karangatia e ia ana akonga: ka whiriwhiria e ia kotahi tekau ma rua o ratou, a huaina ana hoki e ia hei apotoro;</verse>
        <verse osisID='Luke.6.14'>Ko Haimona, i huaina hoki e ia ko Pita, ko tona teina ko Anaru, ko Hemi raua ko Hoani, ko Piripi raua ko Patoromu,</verse>
        <verse osisID='Luke.6.15'>Ko Matiu raua ko Tamati, ko hemi tama a Arapiu, ko Haimona e kiia nei ko Heroti,</verse>
        <verse osisID='Luke.6.16'>Ko Hura tama a Hemi, ko Hura Ikariote hoki, ko ia nei te kaituku.</verse>
        <verse osisID='Luke.6.17'>Na ka heke ngatahi iho ratou, tu ana i tetahi wahi tairite, ratou ko te ropu o ana akonga, me te huihuinga nui o te iwi i Huria katoa, i Hiruharama, i te taha hoki o te moana o Taira, o Hairona, i haere mai nei ki te whakarongo ki a ia, kia whak aorangia hoki o ratou mate;</verse>
        <verse osisID='Luke.6.18'>Me te hunga ano e whakatoia ana e nga wairua poke: a whakaorangia ana ratou.</verse>
        <verse osisID='Luke.6.19'>I whai ano te mano katoa kia pa ki a ia; i puta hoki he kaha i a ia, a whakaorangia ana ratou katoa.</verse>
        <verse osisID='Luke.6.20'> Na ka titiro ona kanohi ki ana akonga, ka mea ia, Ka koa koutou, e nga rawakore: mo koutou hoki te rangatiratanga o te Atua.</verse>
        <verse osisID='Luke.6.21'>Ka koa koutou e hiakai nei inaianei: ka makona hoki koutou. Ka koa koutou e tangi nei inaianei: e kata hoki koutou.</verse>
        <verse osisID='Luke.6.22'>Ka koa koutou ina kinongia koutou e nga tangata, ina wehea atu i roto i a ratou, ina tawaia, ina rukea atu to koutou ingoa, ano he mea kino, mo te whakaaro ki te Tama a te tangata.</verse>
        <verse osisID='Luke.6.23'>Kia hari i taua ra, me te tupekepeke: he nui hoki to koutou utu i te rangi: i peratia hoki nga poropiti e o ratou matua.</verse>
        <verse osisID='Luke.6.24'>Otira aue, te mate mo koutou, mo te hunga taonga! kua riro hoki i a koutou to koutou whakamarie.</verse>
        <verse osisID='Luke.6.25'>Aue, te mate mo koutou, mo te hunga e makona ana inaianei! e mate hoki koutou i te hiakai. Aue, te mate mo koutou, mo te hunga e kata ana inaianei! ka aue hoki koutou, ka tangi.</verse>
        <verse osisID='Luke.6.26'>Aue, te mate mo koutou ka korerotia paitia koutou e nga tangata katoa! i pera hoki o ratou matua ki nga poropiti teka.</verse>
        <verse osisID='Luke.6.27'> Na ko taku kupu tenei ki a koutou e whakarongo mai nei, Arohaina o koutou hoa whawhai; kia pai te mahi ki te hunga e kino ana ki a koutou;</verse>
        <verse osisID='Luke.6.28'>Manaakitia te hunga e kanga ana i a koutou, me inoi mo te hunga e whakawhiu ana i a koutou.</verse>
        <verse osisID='Luke.6.29'>Na ki te pakia tou paparinga e tetahi, whakaangahia atu hoki tetahi; ki te tangohia tou ngeri e tetahi, kaua e kaiponuhia tou koti.</verse>
        <verse osisID='Luke.6.30'>Hoatu ki nga tangata katoa e inoi ana ki a koe; kaua hoki e tonoa au mea ki te tangohia e te tangata.</verse>
        <verse osisID='Luke.6.31'>A, ko ta koutou e pai ai kia meatia e nga tangata ki a koutou, meatia ano e koutou ki a ratou.</verse>
        <verse osisID='Luke.6.32'>Ki te aroha koutou ki te hunga e aroha ana ki a koutou, kei hea he whakawhetai ki a koutou? e aroha ana hoki te hunga hara ki te hunga e aroha ana ki a ratou.</verse>
        <verse osisID='Luke.6.33'>Ki te atawhai hoki koutou i te hunga e atawhai ana i a koutou, kei hea he whakawhetai ki a koutou? e pena ana ano te hunga hara.</verse>
        <verse osisID='Luke.6.34'>Ki te tuku moni koutou ki te hunga e mea ai koutou ka utua mai e ratou, kei hea he whakawhetai ki a koutou? e tuku moni ana hoki te hunga hara ki te hunga hara, mo te pera kia whakahokia ki a ratou.</verse>
        <verse osisID='Luke.6.35'>Engari kia aroha ki o koutou hoa whawhai, mahia te pai ki a ratou, ka tuku atu he moni, kaua ano e mutu te tumanako; a tera e rahi te whakautu ki a koutou, ka tupu koutou hei tamariki ma te Runga Rawa: e atawhai ana hoki ia i te hunga e kore e w hakawhetai, i te hunga kino.</verse>
        <verse osisID='Luke.6.36'>Kia ngawari rapea koutou, kia pera me to koutou Matua e ngawari ana.</verse>
        <verse osisID='Luke.6.37'> Kaua e whakawa, a e kore koutou e whakawakia: kaua e whakatau he, a e kore te he e whakataua ki a koutou: houhia te rongo, a e houhia ano te rongo ki a koutou.</verse>
        <verse osisID='Luke.6.38'>Hoatu, a ka homai ki a koutou; he mehua pai, pehi rawa, oioi rawa, purena tonu ta ratou e homai ai ki te kokoru o o koutou kakahu. Ko te mehua hoki e mehua ai koutou, hei mehua ano tena ki a koutou.</verse>
        <verse osisID='Luke.6.39'>A ka puaki tana kupu whakarite ki a ratou, E ahei ranei te matapo te arahi i te matapo? e kore ranei e taka tahi raua ki te poka?</verse>
        <verse osisID='Luke.6.40'>E kore te akonga e rahi ake i tona kaiwhakaako: engari ka rite ano ki o ratou kaiwhakaako nga tangata katoa kua tino pukengatia.</verse>
        <verse osisID='Luke.6.41'>He aha tau e titiro ki te otaota i roto i te kanohi o tou teina, te kite i te kurupae i tou ake kanohi?</verse>
        <verse osisID='Luke.6.42'>A me pehea e taea ai e koe te korero ki tou teina, E toku teina, iaua, kia kapea atu e ahau te otaota i roto i tou kanohi; te kite i te kurupae i roto i tou kanohi? E te tangata tinihanga, matua kapea atu e koe te kurupae i roto i tou kanohi, ka tahi koe ka marama ai ki te kape i te otaota i roto i te kanohi o tou teina.</verse>
        <verse osisID='Luke.6.43'>E kore hoki te rakau ataahua e hua i te hua kino; e kore ano te rakau kino e hua i te hua ataahua.</verse>
        <verse osisID='Luke.6.44'>Ma ona hua tonu ka mohiotia ai tenei rakau, tenei rakau. E kore hoki e kohia he piki i runga i nga tataramoa, e kore ano e whakaiia he karepe i runga i te tumatakuru.</verse>
        <verse osisID='Luke.6.45'>He tangata pai, he pai tana e whakaputa ai i roto i te taonga pai o tona ngakau; he tangata kino, he kino tana e whakaputa ai i roto i nga taonga kino o tona ngakau: he purenatanga hoki no te ngakau nga kupu a te mangai.</verse>
        <verse osisID='Luke.6.46'>He aha koutou ka karanga ai ki ahau, E te Ariki, e te Ariki, te mahi i aku e korero ai?</verse>
        <verse osisID='Luke.6.47'>Na, ko te tangata e haere mai ana ki ahau, e rongo ana ki aku kupu, a e mahi ana, maku e whakaatu ki a koutou tona rite:</verse>
        <verse osisID='Luke.6.48'>Ka rite ia ki te tangata i hanga i tetahi whare, i keri, i whakahohonu, a whakatakoto ana i te papa ki runga ki te toka: a, i te putanga o te waipuke, ka pakaru te roma ki taua whare, heoi kihai i taea te whakangaueue: no te mea i u tona hangang a.</verse>
        <verse osisID='Luke.6.49'>Tena ko te tangata i rongo, a kihai i mahi, ka rite ia ki te tangata i hanga i tetahi whare ki runga ki te oneone, te ai he turanga: i te pakarutanga o te roma, na hinga tonu iho; a nui atu te pakaru o taua whare.</verse>
      </chapter>
      <chapter osisID='Luke.7'>
        <verse osisID='Luke.7.1'> A, no ka mutu enei kupu katoa ana, me te whakarongo ano te iwi, ka tomo ia ki Kaperenauma.</verse>
        <verse osisID='Luke.7.2'>Na e mate ana te pononga a tetahi keneturio, meake marere, ko tana hoki i matenui ai.</verse>
        <verse osisID='Luke.7.3'>A, no tona rongonga i a Ihu, ka tono mai ki a ia etahi kaumatua o nga Hurai, hei mea ki a ia kia haere ki te whakaora i tana pononga.</verse>
        <verse osisID='Luke.7.4'>A, i to ratou taenga ki a Ihu, he kaha ta ratou inoi, ka mea, he pai te tangata e meatia ai tenei e koe:</verse>
        <verse osisID='Luke.7.5'>E aroha ana hoki ia ki to tatou iwi, nana hoki i hanga te whare karakia mo matou.</verse>
        <verse osisID='Luke.7.6'>Na haere tahi ana a Ihu me ratou. A, i a ia kahore nei i matara i te whare, ka tono te keneturio i etahi hoa ki a ia, ka mea ki a ia, E te Ariki, kei maumau ngenge noa koe: ehara hoki ahau i te tikanga tangata e haere ake ai koe ki raro i toku tu anui:</verse>
        <verse osisID='Luke.7.7'>Koia te tae ai toku aro ki te haere atu ki a koe: engari kia puaki mai tau kupu, a ka ora taku pononga.</verse>
        <verse osisID='Luke.7.8'>He tangata hoki ahau e whakahaua ana, he hoia ano aku hei whakahaunga maku, na ka mea ahau ki tenei, Haere, a ka haere; ki tetahi atu hoki, Haere mai, a ka haere mai; ki taku pononga ano hoki, Meatia tenei, a ka meatia e ia.</verse>
        <verse osisID='Luke.7.9'>A, i te rongongo o Ihu ki enei mea, ka miharo ki a ia, ka tahuri, ka mea ki te mano e aru ana i a ia, Ko taku kupu tenei ki a koutou, kahore ano ahau i kite i te whakapono hei rite mo tenei te nui, ahakoa i roto i a Iharaira.</verse>
        <verse osisID='Luke.7.10'>A, rokohanga atu e te hunga i tonoa, i to ratou hokinga atu ki te whare, kua ora te pononga ra.</verse>
        <verse osisID='Luke.7.11'> Na i muri tata iho ka haere ia ki tetahi pa, ko Naina te ingoa: a i haere tahi ana akonga me ia, he rahi hoki te hui.</verse>
        <verse osisID='Luke.7.12'>A, ka whakatata ia ki te kuwaha o te pa, na, he tupapaku tera e kauhoatia ana mai, he huatahi na tona whaea, a he poutaru tera: he tokomaha o te pa e haere tahi ana me ia.</verse>
        <verse osisID='Luke.7.13'>A, i te kitenga o te Ariki i a ia, ka aroha ki a ia, ka mea ki a ia, Kaua e tangi.</verse>
        <verse osisID='Luke.7.14'>Na ka whakatata ia, ka pa ki te kauhoa: a tu tonu nga kaikauhoa. Na ko tana meatanga, E tama, ko taku kupu tenei ki a koe, E ara.</verse>
        <verse osisID='Luke.7.15'>Na ka noho te tupapaku ki runga, ka anga ka korero. A hoatu ana ia e ia ki tona whaea.</verse>
        <verse osisID='Luke.7.16'>Na ka tau te wehi ki a ratou katoa: ka whakakororia i te Atua, ka mea, Kua puta ake i roto i a tatou he poropiti nui; A, kua titiro mai hoki te Atua ki tana iwi.</verse>
        <verse osisID='Luke.7.17'>Na haere ana tenei korero mona puta noa i huria, i nga wahi patata katoa ano hoki.</verse>
        <verse osisID='Luke.7.18'>A ka korerotia enei mea katoa ki a Hoani e ana akonga.</verse>
        <verse osisID='Luke.7.19'> Na ka karangatia e Hoani etahi o ana akonga tokorua, ka tonoa ki te Ariki, mea ai, Ko koe ranei tera e haere mai ana? me tatari ranei tatou ki tetahi atu?</verse>
        <verse osisID='Luke.7.20'>A, no te taenga mai o aua tangata ki a ia, ka mea, Kua tonoa mai maua e Hoani Kaiiriiri ki a koe, mea ai, Ko koe ranei tera e haere mai ana? me tatari ranei tatou ki tetahi atu?</verse>
        <verse osisID='Luke.7.21'>I taua wa pu ano he tokomaha te hunga i whakaorangia e ia i nga turorotanga, i nga mate, i nga wairua kino; he tokomaha nga matapo i meinga kia kite.</verse>
        <verse osisID='Luke.7.22'>A ka whakahoki ia, ka mea ki a raua, Haere korerotia ki a Hoani nga mea e kite nei, e rongo nei korua; ko nga matapo e titiro ana, ko nga kopa e haereere ana, ko nga repera kua ma, ko nga turi e rongo ana, ko nga tupapaku e whakaarahia ana, e ka uwhautia ana te rongopai ki te hunga rawakore;</verse>
        <verse osisID='Luke.7.23'>Na ka koa te tangata e kore e he ki ahau.</verse>
        <verse osisID='Luke.7.24'>A, no te rironga atu o nga karere a Hoani, ka timata ia ki te korero ki te mano mo Hoani, I haere atu koutou ki te koraha kia kite i te aha? I te kakaho e whakangaueuetia ana e te hau?</verse>
        <verse osisID='Luke.7.25'>Ano ra, i haere koutou kia kite i te aha? I te tangata he kakahu maeneene ona? Na, kei nga whare kingi te hunga i nga kakahu whakapaipai, i nga kai papai.</verse>
        <verse osisID='Luke.7.26'>Ano ra, i haere koutou kia kite i te aha? I te poropiti? Ae ra, ko taku kupu tenei ki a koutou, tera atu i te poropiti.</verse>
        <verse osisID='Luke.7.27'>Mona te mea kua tuhituhia nei, Na, ka tonoa e ahau taku karere ki mua i tou aroaro, mana e whakapai tou huarahi i mua i a koe.</verse>
        <verse osisID='Luke.7.28'>Ko taku kupu hoki tenei ki a koutou, Kahore he poropiti nui atu i a Hoani Kaiiriiri i roto i nga whanau a te wahine; heoi rahi ake i a ia te nohinohi rawa o te rangatiratanga o te Atua.</verse>
        <verse osisID='Luke.7.29'>Na, i to ratou rongonga ai, whakatikaia ana ta te Atua e te hunga katoa i rongo, e nga pupirikana ano, i iriiria hoki ratou ki te iriiri a Hoani.</verse>
        <verse osisID='Luke.7.30'>Ko nga Parihi ia ratou ko nga kaiwhakaako o te ture i whakakahore i ta te Atua whakaaro ki a ratou, kihai nei ratou i iriiria e ia.</verse>
        <verse osisID='Luke.7.31'>Me whakarite e ahau nga tangata o tenei whakapaparanga ki te aha? he rite ratou ki te aha?</verse>
        <verse osisID='Luke.7.32'>He rite ki nga tamariki e noho ana i te kainga hokohoko, e karanga ana ki a ratou ano, e mea ana, Whakatangi noa matou i te putorino ki a koutou, a kahore koutou i kanikani; aue noa matou ki a koutou, na, kahore koutou i tangi.</verse>
        <verse osisID='Luke.7.33'>I haere mai hoki a Hoani Kaiiriiri, kihai i kai taro, kihai i inu waina; heoi ka mea koutou, he rewera tona.</verse>
        <verse osisID='Luke.7.34'>I haere mai te Tama a te tangata me te kai, me te inu; a ka mea koutou, Na, he tangata kakai, he tangata inu waina, he hoa no nga pupirikana, no nga tangata hara!</verse>
        <verse osisID='Luke.7.35'>Otira e whakatikaia ana te whakaaro nui e ana tamariki katoa.</verse>
        <verse osisID='Luke.7.36'> Na ka mea tetahi o nga Parihi ki a ia kia kai tahi raua. A ka tomo ia ki te whare o te Parihi, ka noho.</verse>
        <verse osisID='Luke.7.37'>Na tera tetahi wahine hara o te pa ka mohio, kei te whare o te Parihi ia e noho ana; na ka kawea mai e ia tetahi pouaka kohatu, he hinu i roto,</verse>
        <verse osisID='Luke.7.38'>A tu tangi ana i muri i ona waewae, ka anga ka whakamakuku i ona waewae ki ona roimata, ka muru ki nga makawe o tona matenga, ka kihi i ona waewae, ka whakawahi ki te hinu kakara.</verse>
        <verse osisID='Luke.7.39'>Na, i te kitenga o te Parihi nana ra ia i karanga, ka korero i roto i a ia, ka mea, Me he poropiti tenei, kua matau ia ki te wahine e pa nei ki a ia, tona peheatanga: he wahine hara hoki.</verse>
        <verse osisID='Luke.7.40'>Na ka korero a Ihu, ka mea ki a ia, E Haimona, he kupu taku ki a koe. Ka mea ia, Korero, e te Kaiwhakaako.</verse>
        <verse osisID='Luke.7.41'>Na, tokorua nga tangata i a raua te moni a tetahi kaituku moni: e rima rau nga pene i tetahi, e rima tekau i tetahi.</verse>
        <verse osisID='Luke.7.42'>I te kore nga mea a raua hei whakautu, whakarerea noatia ana e ia ki a raua: tena, ko wai o raua e tino nui tona aroha ki a ia?</verse>
        <verse osisID='Luke.7.43'>Na ka whakahoki a Haimona, ka mea, Ki toku whakaaro, ko te tangata nana te mea nui i whakarerea noatia atu. Na ko tana meatanga ki a ia, Tika rawa tau.</verse>
        <verse osisID='Luke.7.44'>Na ka tahuri ia ki te wahine, ka mea ki a Haimona, E kite ana koe i tenei wahine? I haere mai ahau ki roto ki tou whare, kahore i homai e koe he wai mo oku waewae; nana ia i whakamakuku oku waewae ki ona roimata, a murua iho ki nga makawe o tona matenga.</verse>
        <verse osisID='Luke.7.45'>Kihai koe i kihi i ahau: tena ko ia, mai o toku taenga mai, kahore ano i tamutu te kihi o oku waewae.</verse>
        <verse osisID='Luke.7.46'>Kihai ko i whakawahi i toku matenga ki te hinu; nana ia oku waewae i whakawahi ki te hinu.</verse>
        <verse osisID='Luke.7.47'>Koia ahau ka mea nei ki a koe, Kua murua ona tini hara; he nui hoki tona aroha; ko te tangata ia he iti nga mea i murua, ka iti ano tona aroha.</verse>
        <verse osisID='Luke.7.48'>A ka mea ia ki a ia, Kua murua ou hara.</verse>
        <verse osisID='Luke.7.49'>Na ka anga ona hoa noho ka korero ki a ratou ano, Ko wai tenei, muru rawa hoki i nga hara?</verse>
        <verse osisID='Luke.7.50'>Na ko tana meatanga ki te wahine, Na tou whakapono koe i ora ai; haere marie.</verse>
      </chapter>
      <chapter osisID='Luke.8'>
        <verse osisID='Luke.8.1'> A muri tata iho ka haereere ano ia ki nga pa ki nga kainga, ka kauwhau, ka whakapuaki i te rongopai o te rangatiratanga o te Atua: i a ia hoki te tekau ma rua,</verse>
        <verse osisID='Luke.8.2'>Me etahi wahine kua oti nei te whakaora i nga wairua kino, i nga ngoikoretanga, ko Meri, e huaina ana ko Makarini, e whitu nei nga rewera i puta mai i roto i a ia,</verse>
        <verse osisID='Luke.8.3'>Ko Hoana hoki, ko te wahine a Kuha, a te kaiwhakahauhau a Herora, me Huhana, me te tokomaha noa atu; na ratou i mahi etahi o a ratou taonga hei mea ma ratou.</verse>
        <verse osisID='Luke.8.4'> Na, ka rahi te hui i mine mai, a ka haere mai ki a ia o ia pa, o ia pa, ka korero kupu whakarite ia:</verse>
        <verse osisID='Luke.8.5'>I haere atu te kairui ki te rui i tana purapura: a, i a ia e rui ana, ka ngahoro etahi ki te taha o te ara; a takahia ana ki raro, kainga ake e nga manu o te rangi.</verse>
        <verse osisID='Luke.8.6'>Ko etahi i ngahoro ki runga ki te toka; ko te tupunga ake, kua maroke, kahore hoki he makuku.</verse>
        <verse osisID='Luke.8.7'>Ko etahi i ngahoro ki roto ki nga tataramoa; a tupu tahi ana nga tataramoa, kowaowaotia iho.</verse>
        <verse osisID='Luke.8.8'>Ko etahi i ngahoro ki te oneone pai; tupu ana, tatakirau nga hua. Ka mutu enei korero, ka karanga ia, Ko ia he taringa ona hei whakarongo, kia rongo ia.</verse>
        <verse osisID='Luke.8.9'>Na ka ui ana akonga ki a ia, ka mea, he aha te tikanga o tenei kupu whakarite?</verse>
        <verse osisID='Luke.8.10'>Ka mea ia, Kua hoatu ki a koutou te matauranga ki nga mea ngaro o te rangatiratanga o te Atua: ki era atu ia, he whakarite nga kupu: kia kite ai ratou, a e kore e kite, kia rongo ai, a kore ake e matau.</verse>
        <verse osisID='Luke.8.11'>Na, tenei te kupu whakarite: Ko te purapura ko te kupu a te Atua.</verse>
        <verse osisID='Luke.8.12'>Ko era i te huarahi, ko nga kaiwhakarongo; me i reira ka haere mai te rewera, ka kapo i te kupu i roto i o ratou ngakau, kei whakapono ratou, a ka ora.</verse>
        <verse osisID='Luke.8.13'>Ko era i runga i te toka ko te hunga i tango i te kupu me te hari ano i to ratou rongonga; otira kahore o ratou pakiaka, ka whakapono mo te wa poto nei, a i te wa o te whakamatautau ka taka atu.</verse>
        <verse osisID='Luke.8.14'>Ko tera i ngahoro ki roto ki nga tataramoa, ko te hunga e whakarongo ana, a, ko te haerenga atu, ka kowaowaotia e nga manukanuka, e nga taonga, e nga whakaahuareka o te ao, a hore ake e pakari o ratou hua.</verse>
        <verse osisID='Luke.8.15'>Ko tera i te oneone pai, ko te hunga e tika ana, e pai ana te ngakau, i te rongonga i te kupu, ka pupuri, a hua ana nga hua i runga i te manawanui.</verse>
        <verse osisID='Luke.8.16'>E kore e tahuna te rama e tetahi, e hipokina ki te oko, e waiho ranei i raro i te moenga; engari ka whakaturia ki runga ki te turanga, kia kitea ai te marama e te hunga e tomo ana.</verse>
        <verse osisID='Luke.8.17'>E kore hoki tetahi mea i huna, e mahue te whakakite; e kore ano tetahi mea i ngaro, e mahue te mohio, te puta hoki ki te marama.</verse>
        <verse osisID='Luke.8.18'>Na reira kia tupato ta koutou whakarongo: ki te whai mea hoki tetahi, ka hoatu ano ki a ia; ki te kahore he mea a tetahi, ko te mea i mahara ai ia nana ake, ka tangohia i a ia.</verse>
        <verse osisID='Luke.8.19'>Na ka haere mai ki a ia tona whaea me ona teina, otira kahore ratou i ahei te tutuki mai ki a ia, i te pipiri o te tangata.</verse>
        <verse osisID='Luke.8.20'>Na ka korerotia ki a ia, Ko tou whaea me ou teina te tu mai nei i waho, e mea ana kia kite i a koe.</verse>
        <verse osisID='Luke.8.21'>Otira ka whakahoki ia, ka mea ki a ratou, Ko enei, e whakarongo nei, a e mahi nei i te kupu a te Atua, toku whaea me oku teina.</verse>
        <verse osisID='Luke.8.22'> Na i tetahi o aua ra ka eke ia, ratou ko ana akonga ki te kaipuke: a ka mea ia ki a ratou, Tatou ka whakawhiti ki tawahi o te roto. Na rere ana ratou.</verse>
        <verse osisID='Luke.8.23'>Otira i a ratou e rere ana, ka moe ia: na ko te putanga o tetahi hau, he tupuhi, ki te roto; a ka tomo ratou, tata pu te totohu.</verse>
        <verse osisID='Luke.8.24'>Na ka haere ratou, ka whakaara i a ia, ka mea, E kara, e kara, ka mate tatou. Na ka ara ia, a riria ana e ia te hau, me te ngaru o te moana: a mutu iho, na kua marino.</verse>
        <verse osisID='Luke.8.25'>Na ka mea ia ki a ratou, Kei hea to koutou whakapono? Mataku ana ratou, miharo ana, ka mea ki a ratou ano, Ko wai ra tenei, ka tapa nei ki nga hau, ki te moana, a rongo rawa ki a ia?</verse>
        <verse osisID='Luke.8.26'>na ka tae ratou ki te whenua o nga Kararini, ki tawahi atu o Kariri.</verse>
        <verse osisID='Luke.8.27'>A, no tona haerenga atu ki uta, ka tutaki ki a ia he tangata no te pa, he rewera ona, he roa kahore ano i mau kakahu, kihai ano i noho i roto i te whare, engari ki nga urupa.</verse>
        <verse osisID='Luke.8.28'>A, i tona kitenga i a Ihu, ka karanga, ka takoto ki tona aroaro, he nui tona reo ki te mea, he aha taku ki a koe e Ihu, e te Tama a te Atua, a te Runga Rawa? E, kaua ra ahau e whakamamaetia.</verse>
        <verse osisID='Luke.8.29'>I mea hoki ia ki te wairua poke kia puta i taua tangata. He maha hoki nga wa i hopukia ai ia e ia; e tiakina ana hoki ia, he mea here ki nga mekameka, ki nga here waewae; heoi motumotuhia ana e ia nga here, a aia ana ia e te rewera ki te koraha.</verse>
        <verse osisID='Luke.8.30'>Na ka ui a Ihu ki a ia, Ko wai tou ingoa? Ka mea ia, Ko Rihiona; he tokomaha hoki nga rewera i tomo ki roto ki a ia.</verse>
        <verse osisID='Luke.8.31'>Katahi ka inoi ratou ki a ia kia kaua ratou e tonoa e ia kia haere ki te hohonu.</verse>
        <verse osisID='Luke.8.32'>Na i reira tetahi kahui poaka maha e kai ana i runga i te maunga: a ka inoi ratou ki a ia kia tukua ratou kia tomo ki aua poaka. A tukua ana ratou.</verse>
        <verse osisID='Luke.8.33'>A, ko te putanga o aua rewera i roto i te tangata, ka tomo ki roto ki nga poaka: na ko te tino rerenga o te kahui ra te pari ki te moana, a paremo iho.</verse>
        <verse osisID='Luke.8.34'>A, no ka kite nga kaiwhangai i taua mea i meatia, ka whati, ka haere ka korero ki te pa, ki aua whenua hoki.</verse>
        <verse osisID='Luke.8.35'>Na ka haere ratou kia kite i taua mea i meatia; a, i to ratou taenga mai ki a Ihu, ka kite i te tangata i puta nei nga rewera i roto i a ia, kua oti te whakakakahu, kua tika ona whakaaro, e noho ana i nga waewae o Ihu: a ka mataku ratou.</verse>
        <verse osisID='Luke.8.36'>A, korerotia ana ki a ratou e te hunga i kite, te whakaoranga o te tangata i nga rewera.</verse>
        <verse osisID='Luke.8.37'>Na ka mea te huihui katoa o nga kainga patata o nga Kararini kia mawehe atu ia i a ratou; i mataku whakaharahara hoki ratou: a eke ana ia ki te kaipuke, hoki ana.</verse>
        <verse osisID='Luke.8.38'>Otira ka inoi ki a ia te tangata i puta ra nga rewera i roto i a ia, kia waiho ia hei hoa mona: heoi ka tono atu a Ihu i a ia, ka mea,</verse>
        <verse osisID='Luke.8.39'>Hoki atu ki tou whare, korerotia nga mea nui kua meinga nei e te Atua ki a koe. na haere ana ia, korerotia ana ki te pa katoa nga mea nui i mea ai a Ihu ki a ia.</verse>
        <verse osisID='Luke.8.40'> A, i a Ihu i hoki ai, ka koa te mano; i te tatari katoa hoki ratou ki a ia.</verse>
        <verse osisID='Luke.8.41'>Na ka haere mai tetahi tangata, ko Hairuha te ingoa, he rangatira no te whare karakia; a takoto ana ki nga waewae o Ihu, ka inoi ki a ia kia tomo ki tona whare:</verse>
        <verse osisID='Luke.8.42'>Kotahi tana tamahine, he huatahi kei te tekau ma rua ona tau, na, e whakahemohemo ana. Na, i tona haerenga atu, ka popo nga mano ki a ia.</verse>
        <verse osisID='Luke.8.43'>Na tera tetahi wahine e mate ana i te pakaruhanga toto, tekau ma rua nga tau, a poto katoa tona oranga ki nga rata, kihai rawa i taea te whakaora e tetahi.</verse>
        <verse osisID='Luke.8.44'>Ka haere ia i muri i a ia, ka pa ki te taniko o tona kakahu: a mutu iho te rere o ona toto.</verse>
        <verse osisID='Luke.8.45'>Na ka mea a Ihu, Ko wai tenei kua pa nei ki ahau? A, no ka whakakahore katoa, ka mea a Pita ratou ko ona hoa, E kara, e pipiri ana nga mano ki a koe, e tutetute ana, ka mea koe, ko wai e pa ki ahau?</verse>
        <verse osisID='Luke.8.46'>Otira i mea a Ihu, Ehara, kua pa tetahi ki ahau: e mohio ana ahau, kua puta atu he mana i ahau.</verse>
        <verse osisID='Luke.8.47'>A, no te kitenga o te wahine kihai ia i ngaro, haere wiri ana, takoto ana i tona aroaro, korerotia ana e ia ki a ia i te aroaro o te iwi katoa te take i pa ai ia ki a ia, me te hohoro o tona oranga.</verse>
        <verse osisID='Luke.8.48'>Na ka mea ia ki a ia, E ko, na tou whakapono koe i ora ai; haere marie.</verse>
        <verse osisID='Luke.8.49'>I a ia ano e korero ana, ka haere mai tetahi i te whare o te rangatira o te whare karakia, ka mea ki a ia, Kua mate tau tamahine; kaua e whakararuraru i te Kaiwhakaako.</verse>
        <verse osisID='Luke.8.50'>Otiia, i te rongonga o Ihu, ka whakahoki ki a ia, ka mea, Kaua e mataku: ko te whakapono ia kia whakapono, a ka ora ia.</verse>
        <verse osisID='Luke.8.51'>A, i tona tomokanga ki te whare, kihai tetahi i tukua e ia ki tapoko, ko Pita anake, ko Hemi, ko Hoani, me te papa raua ko te whaea o te kotiro.</verse>
        <verse osisID='Luke.8.52'>E tangi ana ratou katoa, e aue ana mona. Na ka mea ia, Kaua e tangi; kahore ia i mate, engari e moe ana.</verse>
        <verse osisID='Luke.8.53'>A kataina iho ia e ratou, i mohio hoki ratou kua mate ia.</verse>
        <verse osisID='Luke.8.54'>Otira ka mau ia ki tona ringa, ka karanga, ka mea, E ko, e ara.</verse>
        <verse osisID='Luke.8.55'>Na hoki mai ana tona wairua, a whakatika tonu ake ia: na ka whakahautia e ia kia hoatu he kai mana.</verse>
        <verse osisID='Luke.8.56'>A, miharo tonu ona matua: na ka whakatupato ia i a ratou kia kaua e korerotia taua meatanga ki tetahi.</verse>
      </chapter>
      <chapter osisID='Luke.9'>
        <verse osisID='Luke.9.1'> Na ka karangatia e ia te tekau ma rua, ka hoatu ki a ratou he kaha, he mana, e peia ai nga rewera katoa, e ora ai nga mate.</verse>
        <verse osisID='Luke.9.2'>A tonoa ana ratou e ia ki te kauwhau i te rangatiratanga o te Atua, ki te whakaora hoki i te hunga e mate ana.</verse>
        <verse osisID='Luke.9.3'>I mea ano ia ki a ratou, Kaua tetahi mea e mauria ki te ara, kaua he tokotoko, kaua he putea, kaua he taro, kaua he moni; kaua ano e takiruatia he koti.</verse>
        <verse osisID='Luke.9.4'>A ka tomo koutou ki tetahi whare, hei reira noho ai a haere noa i reira.</verse>
        <verse osisID='Luke.9.5'>A, ki te kahore etahi e manako ki a koutou, ina haere atu koutou i taua pa, ruia atu te puehu o o koutou waewae, hei mea whakaatu ki a ratou.</verse>
        <verse osisID='Luke.9.6'>Na, ko to ratou mawehetanga atu, ka haereerea e ratou nga kainga, me te kauwhau i te rongopai, me te whakaora i nga wahi katoa.</verse>
        <verse osisID='Luke.9.7'>A ka rongo a Herora tetaraki i nga mea katoa i meinga e ia: a he nui tona pororaru, no te mea ki ta etahi ki, kua ara mai a Hoani i te hunga mate;</verse>
        <verse osisID='Luke.9.8'>Ki ta etahi, kua puta mai a Iraia; ki ta etahi, kua ara mai tetahi o nga poropiti onamata.</verse>
        <verse osisID='Luke.9.9'>Na ka mea a Herora, I poutoa e ahau te matenga o Hoani: ko wai hoki tenei mona nei enei korero ka rangona nei e ahau? A ka whai ia kia kite i a ia.</verse>
        <verse osisID='Luke.9.10'> A, no te hokinga mai o nga apotoro, ka korerotia ki a ia nga mea katoa i mea ai ratou. A ka tango ia i a ratou, ka haere ko ratou anake ki tetahi pa, ko Petahaira te ingoa.</verse>
        <verse osisID='Luke.9.11'>Otira, i te kitenga o nga mano, ka aru i a ia: a ka manaaki ia i a ratou, ka korerotia ki a ratou te rangatiratanga o te Atua, whakaorangia ana hoki e ia te hunga e mea ana kia rongoatia.</verse>
        <verse osisID='Luke.9.12'>Na kua titaha haere te ra; a ka haere mai te tekau ma rua, ka mea ki a ia, Tonoa te mano, kia haere ai ki nga kainga, ki nga whenua i tetahi taha, i tetahi taha, moe ai, ki te mea kei hoki ma ratou; he wahi koraha hoki tenei i a tatou nei.</verse>
        <verse osisID='Luke.9.13'>A ka mea ia ki a ratou, Ma koutou e hoatu he kai ma ratou. ka mea ratou, heoi ano a matou e rima nga taro, e rua nga ika; ki te kahore ano ia matou e haere ki te hoko kai ma tenei iwi katoa.</verse>
        <verse osisID='Luke.9.14'>Me te mea ano e rima mano nga tane. Ka mea ia ki ana akonga, Meinga ratou kia noho, kia rima tekau ki te nohoanga.</verse>
        <verse osisID='Luke.9.15'>A pera ana ratou, meinga katoatia ana kia noho.</verse>
        <verse osisID='Luke.9.16'>Na ka mau ia ki nga taro e rima, ki nga ika e rua, ka titiro ake ki te rangi, ka whakapai i aua mea, ka whawhati, ka hoatu ki nga akonga kia whakatakotoria atu ma te mano.</verse>
        <verse osisID='Luke.9.17'>Na ka kai ratou, ka makona katoa: a kotahi tekau ma rua nga kete i kohia ake e ratou, he toenga na ratou no nga whatiwhatinga.</verse>
        <verse osisID='Luke.9.18'> A, i a ia e inoi ana ko ia anake, i a ia ano ana akonga: na ka ui ia ki a ratou, ka mea, Ko wai ahau ki te ki a te mano?</verse>
        <verse osisID='Luke.9.19'>Na ka whakahoki ratou, ka mea, Ko Hoani Kaiiriiri; ki ta etahi ia, ko iraia; ki ta etahi, kua ara mai tetahi o nga poropiti onamata.</verse>
        <verse osisID='Luke.9.20'>Na ka mea ia ki a ratou, Ki ta koutou na ki, ko wai ahau? Ka whakahoki a Pita, ka mea, Ko te Karaiti a te Atua.</verse>
        <verse osisID='Luke.9.21'>Katahi ia ka whakatupato i a ratou, ka mea, kia kaua tenei e korerotia ki te tangata;</verse>
        <verse osisID='Luke.9.22'>I mea ano ia, Kua takoto te tikanga kia maha nga mamae o te Tama a te tangata, kia whakakahoretia ano ia e nga kaumatua, e nga tohunga nui, e nga karaipi, kia whakamatea, a i te toru o nga ra ka whakaarahia.</verse>
        <verse osisID='Luke.9.23'>I mea ano ia ki a ratou katoa, Ki te mea tetahi kia haere mai i muri i ahau, me whakakahore ia e ia ano, me amo tona ripeka i nga ra katoa, ka aru ai i ahau.</verse>
        <verse osisID='Luke.9.24'>Ki te whai hoki tetahi kia ora, ka mate ia: otira ki te mate tetahi, mona i whakaaro ki ahau, ka ora ia.</verse>
        <verse osisID='Luke.9.25'>He aha oti te pai ki te tangata, ki te riro i a ia te ao katoa, a ka ngaro ko ia ano, ka riro ranei i te he?</verse>
        <verse osisID='Luke.9.26'>Ki te whakama hoki tetahi ki ahau, a ki aku korero, ka whakama ano te Tama a te tangata ki a ia, ina haere mai ia i runga i tona ake kororia, i te kororia hoki o te Matua, o nga anahera tapu.</verse>
        <verse osisID='Luke.9.27'>Na he pono taku korero ki a koutou, Tenei ano etahi o te hunga e tu nei e kore e pangia e te mate, kia kite ra ano i te rangatiratanga o te Atua.</verse>
        <verse osisID='Luke.9.28'> A ka tata ki te waru o nga ra i muri i enei korero, ka mau ia ki a Pita, ki a Hoani, ki a Hemi, ka haere ki runga ki te maunga ki te inoi.</verse>
        <verse osisID='Luke.9.29'>A, i a ia e inoi ana, ka puta ke te ahau o tona mata, ma tonu tona kakahu, kanapa tonu.</verse>
        <verse osisID='Luke.9.30'>Na, tokorua nga tangata e korero tahi ana me ia, ko Mohi raua ko Iraia:</verse>
        <verse osisID='Luke.9.31'>I puta kororia mai, i korero ano ki tona matenga meake nei rite i a ia ki Hiruharama.</verse>
        <verse osisID='Luke.9.32'>I pehia hoki a Pita ratou ko ona hoa e te moe: a, i to ratou aranga ake, ka kite i tona kororia, me nga tangata tokorua e tu tahi ana me ia.</verse>
        <verse osisID='Luke.9.33'>A i a raua e mawehe atu ana i a ia, ka mea a Pita ki a Ihu, E kara, he pai kia noho tatou i konei: na kia hanga e matou etahi wharau kia toru; kia kotahi mou, kia kotahi mo Mohi, kia kotahi mo Iraia: kihai ia i mohio ki tana i korero ai.</verse>
        <verse osisID='Luke.9.34'>A i a ia e korero ana i enei mea, ka puta he kapua, a taumaru iho ana ki a ratou: a mataku ana ratou i to ratou haerenga ki roto ki te kapua.</verse>
        <verse osisID='Luke.9.35'>Na ka puta mai he reo i te kapua, e mea ana, Ko taku Tama tenei, ko taku i whiriwhiri ai: whakarongo ki a ia.</verse>
        <verse osisID='Luke.9.36'>A, no te putanga o te reo, ko Ihu anake i kitea. A whakarongo puku ana ratou, kihai hoki i korerotia e ratou ki te tangata i aua ra tetahi o nga mea i kite ai ratou.</verse>
        <verse osisID='Luke.9.37'> Na, i te aonga ake o te ra, i a ratou kua tatu iho i runga i te maunga, he rahi te hui i tutaki ki a ia.</verse>
        <verse osisID='Luke.9.38'>Na ka karanga tetahi tangata i roto i te mano, ka mea, Tena koa, e te Kaiwhakaako, titiro mai ki taku tama: ko ia anake hoki taku.</verse>
        <verse osisID='Luke.9.39'>Na ka hopu te wairua i a ia, inamata ka hamama; na ka haehae i a ia, tutu ana te huka i a ia; whakauaua ana te whakarere i a ia, a maru iho ia.</verse>
        <verse osisID='Luke.9.40'>A i te inoi ahau ki au akonga kia peia ia ki waho: heoi kihai i taea e ratou.</verse>
        <verse osisID='Luke.9.41'>Na ka whakahoki a Ihu, ka mea, E te uri whakaponokore, parori ke, kia pehea te roa o toku noho ki a koutou, o toku manawanui ki a koutou? Kawea mai tau tama ki konei.</verse>
        <verse osisID='Luke.9.42'>Na i a ia e haere mai ana, ka taia iho ia e te rewera, haehaea iho. Na ka riria te wairua poke e Ihu, a whakaorangia ana te tamaiti, hoatu ana ki tona papa.</verse>
        <verse osisID='Luke.9.43'> Oho mauri katoa ana ratou ki te nui o te Atua. A, i a ratou e miharo ana ki nga mea katoa i meinga e Ihu, ka mea ia ki ana akonga,</verse>
        <verse osisID='Luke.9.44'>Rongoatia enei korero ki roto ki o koutou taringa: meake hoki tukua te Tama a te tangata ki nga ringa o nga tangata.</verse>
        <verse osisID='Luke.9.45'>Otira kihai ratou i mohio ki tenei kupu, he mea huna hoki i a ratou, kei kite ratou: i mataku hoki ratou ki te ui ki a ia i taua kupu.</verse>
        <verse osisID='Luke.9.46'>Na ka puta ake he korerorero i roto i a ratou, ko wai o ratou te mea nui rawa.</verse>
        <verse osisID='Luke.9.47'>Otira, i te kitenga o Ihu i e whakaaroaronga a o ratou ngakau, ka mau ia ki tetahi tamaiti nohinohi, a whakaturia ana ki tona taha,</verse>
        <verse osisID='Luke.9.48'>Ka mea ki a ratou, Ki te manako tetahi ki tenei tamaiti, na te whakaaro hoki ki toku ingoa, e manako ana ia ki ahau: ki te manako hoki tetahi ki ahau, e manako ana ia ki toku kaitono mai: na, ko te iti rawa i roto i a koutou katoa ko ia hei mea nui.</verse>
        <verse osisID='Luke.9.49'>Na, ka whakahoki a Hoani, ka mea, E kara, i kite matou i tetahi e pei rewera ana i runga i tou ingoa; a riria iho e matou, mona kahore e haere tahi tatou.</verse>
        <verse osisID='Luke.9.50'>Otira i mea a Ihu ki a ia, Kaua e riria: ki te mea hoki ehara tetahi i te hoa whawhai no koutou, no koutou ia.</verse>
        <verse osisID='Luke.9.51'> A, no ka tata nga ra mo tona tangohanga ki runga, ka whakamau tona kanohi ki te haere ki Hiruharama,</verse>
        <verse osisID='Luke.9.52'>A ka tonoa atu e ia he karere i mua i tona aroaro: a ka haere ratou, ka tomo ki tetahi kainga o nga Hamari ki te mea tukunga iho mona.</verse>
        <verse osisID='Luke.9.53'>Heoi kihai era i manako ki a ia, ko te ahua hoki o tona kanohi me te mea e haere ana ia ki Hiruharama.</verse>
        <verse osisID='Luke.9.54'>A, no te kitenga o ana akonga, o Hemi raua ko Hoani, ka mea raua, E te Ariki, e pai ana ranei koe kia korerotia e maua he kapura kia heke iho i te rangi, hei whakangaro i a ratou?</verse>
        <verse osisID='Luke.9.55'>Otira ka tahuri ia, ka riria raua, kahore korua e matau no tehea wairua korua.</verse>
        <verse osisID='Luke.9.56'>Kihai hoki te Tama a te tangata i haere mai ki te whakamate tangata, engari ki te whakaora. na haere ana ratou he kainga ke.</verse>
        <verse osisID='Luke.9.57'> A, i a ratou e haere ana i te ara, ka mea tetahi tangata ki a ia, Ka aru ahau i a koe ki nga wahi katoa e haere ai koe.</verse>
        <verse osisID='Luke.9.58'>Na ko te meatanga a Ihu ki a ia, He rua o nga pokiha, he kohanga o nga manu o te rangi; tena ko te Tama a te tangata hore ona wahi e takoto ai tona matenga.</verse>
        <verse osisID='Luke.9.59'>Ka mea ia ki tetahi atu, Arumia mai ahau. A ka mea ia, E te Ariki, tukua ahau kia matua haere ki te tanu i toku papa.</verse>
        <verse osisID='Luke.9.60'>Na ka mea a Ihu ki a ia, Waiho ma nga tupapaku e tanu o ratou na tupapaku: ko koe ia me haere ki te kauwhau i te rangatiratanga o te Atua.</verse>
        <verse osisID='Luke.9.61'>Ka mea hoki tetahi atu, E te Ariki, ka aru ahau i a koe; otira tukua ahau kia matua poroporoaki ki te hunga i toku whare.</verse>
        <verse osisID='Luke.9.62'>Otira ka mea a Ihu ki a ia, Ki te pa te ringa o tetahi ki te parau, a ka titiro ki muri, e kore ia e tau mo te rangatiratanga o te Atua.</verse>
      </chapter>
      <chapter osisID='Luke.10'>
        <verse osisID='Luke.10.1'> Na i muri i enei mea ka whakaritea e te Ariki etahi atu e whitu tekau, a tonoa ana ratou takirua, takirua, i mua i a ia ki nga pa katoa, ki nga wahi meake nei ia haere ki reira.</verse>
        <verse osisID='Luke.10.2'>I mea ano ia ki ratou, He nui te kotinga, ko nga kaimahi ia he ruarua: na inoi atu ki te Ariki nana te kotinga, kia tonoa e ia he kaimahi ki tana kotinga.</verse>
        <verse osisID='Luke.10.3'>Haere: nana, ka tonoa nei koutou e ahau, ano he reme ki waenganui o nga wuruhi.</verse>
        <verse osisID='Luke.10.4'>Kaua e mauria he takotoranga moni, kaua he putea, kaua he hu: kaua ano e oha atu ki tetahi ai te huarahi.</verse>
        <verse osisID='Luke.10.5'>Ki te tomo koutou ki tetahi whare, matua mea atu, Kia tau te rangimarie ki tenei whare.</verse>
        <verse osisID='Luke.10.6'>A ki te mea kei reira te tama a te rangimarie, ka tau ta koutou rangimarie ki a ia: ki te kahore, e hoki ano ki a koutou.</verse>
        <verse osisID='Luke.10.7'>Na hei taua whare koutou noho ai, kai ai, inu ai i ta ratou e homai ai: ka tika hoki te utu mo te kaimahi. Kaua e haereere i tenei whare ki tera whare.</verse>
        <verse osisID='Luke.10.8'>Ka tomo koutou ki tetahi pa, a ka manako ratou ki a koutou, kainga nga mea e whakatakotoria ana ma koutou:</verse>
        <verse osisID='Luke.10.9'>Me whakaora te hunga mate o reira, ka mea ki a ratou, Kua tata ki a koutou te rangatiratanga o te Atua.</verse>
        <verse osisID='Luke.10.10'>Tena ki te tomo koutou ki tetahi pa, a e kore ratou e manako ki a koutou, me haere atu ki nga huarahi o reira, me ki atu,</verse>
        <verse osisID='Luke.10.11'>Na, ko te puehu o to koutou pa e piri nei ki a matou, tenei ka tahia atu nei e matou ki a koutou: otira kia mohio koutou ki tenei, kua tata ki a koutou te rangatiratanga o te Atua.</verse>
        <verse osisID='Luke.10.12'>Ko taku kupu tenei ki a koutou, Engari to Horoma i taua ra e mama i to taua pa.</verse>
        <verse osisID='Luke.10.13'>Aue, te mate mou, e Korahina! aue, te mate mou, e Petahaira! me i meatia hoki ki Taira, ki Hairona nga merekara kua meatia nei ki a korua, kua ripeneta ke raua, he taratara hoki te kakahu, me te noho i roto i te pungarehu.</verse>
        <verse osisID='Luke.10.14'>Otira erangi to Taira, to Hairona i te whakawa e mama i to korua.</verse>
        <verse osisID='Luke.10.15'>A ko koe, e Kaperenauma, tera koe e ikeike, a tae noa ki te rangi? Ka whakataka koe ki te reinga.</verse>
        <verse osisID='Luke.10.16'>Ki te whakarongo tetahi ki a koutou, e whakarongo ana ia ki ahau; ki te whakakahore tetahi ki a koutou, e whakakahore ana ia ki ahau; ki te whakakahore ana ia ki ahau; ki te whakakahore tetahi ki ahau, e whakakahore ana ki toku kaitono mai.</verse>
        <verse osisID='Luke.10.17'> Na hoki hari ana te whitu tekau, ka mea, E te Ariki, rongo tonu nga rewera nei ki a matou, he mea na tou ingoa.</verse>
        <verse osisID='Luke.10.18'>Ka mea ia ki a ratou, I kite ahau i a Hatana, me te mea he uira te takanga i te rangi.</verse>
        <verse osisID='Luke.10.19'>Na ka hoatu nei e ahau ki a koutou he mana e takahi ai koutou i runga i nga nakahi, i nga kopiona, i te kaha katoa ano o te hoa whawhai: a e kore rawa koutou e mate i tetahi mea.</verse>
        <verse osisID='Luke.10.20'>Otira kaua e hari ki tenei, ki nga wairua ka riro nei ki raro i a koutou; ko ta koutou ia e tino hari ai, ko o koutou ingoa kua oti te tuhituhi ki te rangi.</verse>
        <verse osisID='Luke.10.21'>I taua wa ano ka hari ia i te Wairua Tapu, ka mea, ka whakawhetai ahau ki a koe, e Pa, e te Ariki o te rangi, o te whenua, kua huna nei hoki e koe enei mea i te hunga matau, i te hunga mahara, a whakakitea ana ki nga kohungahunga: ae ra, e pa, i pai hoki te penei ki tau titiro.</verse>
        <verse osisID='Luke.10.22'>Kua oti nga mea katoa te tuku ki ahau e toku matua: e kore ano tetahi e matau ki te Tama ko wai ia, ko te Matua anake; ko wai ranei te Matua, ko te Tama anake, me te tangata ano hoki e pai ai te Tama kia whakakitea ia.</verse>
        <verse osisID='Luke.10.23'>Na ka tahuri ia ki nga akonga, ka mea puku atu, Ka hari nga kanohi e kite ana i nga mea e kite nei koutou:</verse>
        <verse osisID='Luke.10.24'>Ko taku kupu hoki tenei ki a koutou, he tokomaha nga poropiti me nga kingi i hiahia kia kite i nga mea e kite nei koutou, a kahore i kite; kia rongo ano i nga mea e rongo nei koutou, a kahore i rongo.</verse>
        <verse osisID='Luke.10.25'> Na ka whakatika tetahi kaiwhakaako o te ture, ka whakamatautau i a ia, ka mea, E te kaiwhakaako, me aha ahau ka whiwhi ai ki te ora tonu?</verse>
        <verse osisID='Luke.10.26'>Ka mea ia ki a ia, he aha te mea i tuhituhia ki te ture? ka pehea tau korero?</verse>
        <verse osisID='Luke.10.27'>na ka whakahoki ia, ka mea, Kia whakapaua tou ngakau, tou wairua, tou kaha, tou hinengaro, ki te aroha ki te Ariki, ki tou Atua; me aroha hoki ki tou hoa tata ano ko koe.</verse>
        <verse osisID='Luke.10.28'>Ka mea ia ki a ia, Ka tika tau korero: meinga tenei, a ka ora koe.</verse>
        <verse osisID='Luke.10.29'>Otira ka mea ia ki te whakatika i a ia, ka ki atu ki a Ihu, Ko wai ra toku hoa tata?</verse>
        <verse osisID='Luke.10.30'>Na ka whakahoki a Ihu, ka mea, E haere iho ana tetahi tangata i Hiruharama ki heriko, a ka tutaki ki nga kaipahua, na ka huia ona e ratou, ka tukitukia ia, a haere ana, whakarerea iho ia, me te mea kua mate.</verse>
        <verse osisID='Luke.10.31'>Na, ko tetahi tohunga e haere noa ana i taua ara: a, i tona kitenga i a ia, ninihi ke ana na tahaki.</verse>
        <verse osisID='Luke.10.32'>I pena hoki tetahi Riwaiti, tae kau ki taua wahi, ka haere, ka titiro, ninihi ke ana na tahaki.</verse>
        <verse osisID='Luke.10.33'>Otira ko tetahi hamari e haere ana ki nga whenua, i te taenga ki a ia, ka kite i a ia, ka aroha,</verse>
        <verse osisID='Luke.10.34'>Na ka haere, ka takai i ona patunga, ringihia iho ki te hinu, ki te waina, ka whakanoho i a ia ki tona ake kararehe, a kawea ana ia ki te whare tira, atawhaitia ana ia.</verse>
        <verse osisID='Luke.10.35'>I te aonga ake, i tona haerenga, ka tangohia e ia e rua nga pene, hoatu ana ki te tangata i te whare, ka mea ki a ia, Mau ia e tiaki; a ki te maha atu au mea e pau, maku koe e utu ina hoki mai ahau.</verse>
        <verse osisID='Luke.10.36'>Na, ki tou whakaaro, ko wai o tenei tokotoru te hoa ona i tutaki nei ki nga kaipahua?</verse>
        <verse osisID='Luke.10.37'>Ka mea ia, Ko tera i atawhaitia ai ia. Na ka mea a Ihu ki a ia, Haere, kia pera ano tau mahi.</verse>
        <verse osisID='Luke.10.38'> A i to ratou haerenga atu, ka tomo ia ki tetahi kainga: na, ko tetahi wahine ko Mata te ingoa, i whakamanuhiri i a ia ki tona whare.</verse>
        <verse osisID='Luke.10.39'>He teina ano tona, ko Meri te ingoa, na ka noho tenei ki nga waewae o Ihu, whakarongo ai ki tana kupu.</verse>
        <verse osisID='Luke.10.40'>Na raruraru noa iho a Mata i te nui o te mahi tuari, a haere ana, ka mea, E te Ariki, he mea noa oti ki a koe kia waiho e toku teina maku anake te tuari? na, korero atu kia haere mai ia hei hoa moku.</verse>
        <verse osisID='Luke.10.41'>Ka whakahoki te Ariki, ka mea ki a ia, E Mata, e Mata, e manukanuka ana koe, e raruraru ana ki nga mea maha:</verse>
        <verse osisID='Luke.10.42'>Kotahi ia te mea e matea ana: a kua whiriwhiria e Meri tena wahi pai, e kore nei e tangohia i a ia.</verse>
      </chapter>
      <chapter osisID='Luke.11'>
        <verse osisID='Luke.11.1'> A, i a ia e inoi ana i tetahi wahi, a ka mutu, ka ki atu tetahi o ana akonga ki a ia, E te Ariki, whakaakona matou ki te inoi, me Hoani hoki i whakaako ra i ana akonga.</verse>
        <verse osisID='Luke.11.2'>Ka mea ia ki a ratou, Ka inoi koutou, mea atu, E to matou Matua i te rangi, Kia tapu tou ingoa. Kia tae mai tou rangatiratanga. Kia meatia tau e pai ai ki runga ki te whenua, kia rite ano ki to te rangi.</verse>
        <verse osisID='Luke.11.3'>Homai ta matou taro ki a matou, to tenei ra, to tenei ra.</verse>
        <verse osisID='Luke.11.4'>Murua o matou hara; e murua ana hoki e matou o nga tangata katoa e hara ana ki a matou. Aua hoki matou e kawea kia whakawaia.</verse>
        <verse osisID='Luke.11.5'>I mea ano ia ki a ratou, Ko wai o koutou ki te mea he hoa tona, a ka tae atu ki a ia i waenganui po, ka mea ki a ia, E hoa, homai ki ahau etahi taro, kia toru;</verse>
        <verse osisID='Luke.11.6'>Kua tae mai hoki toku hoa ki ahau i te ara, kahore aku mea e whakatakoto ai ahau mana?</verse>
        <verse osisID='Luke.11.7'>A ka whakahoki tera i roto, ka mea, Hoha ki, kati ra: kua tutakina noatia ake te tatau, kei te moenga matou ko aku tamariki; e kore e ahei kia whakatika atu ahau ki te hoatu ki a koe.</verse>
        <verse osisID='Luke.11.8'>Ko taku kupu tenei ki a koutou, Ahakoa kahore ia i whakatika ki te hoatu ki a ia, no te mea he hoa nona, ma tana tohe ano ka ara ake ai ia, ka hoatu ai ki a ia i nga mea i tonoa e ia.</verse>
        <verse osisID='Luke.11.9'>Ko taku kupu ano tenei ki a koutou, Inoi, a ka hoatu ki a koutou; e rapu, a ka kite koutou; patukia, a ka uakina ki a koutou.</verse>
        <verse osisID='Luke.11.10'>Ka whiwhi hoki nga tangata katoa ina inoi; ka kite ina rapu; ka uakina ki te tangata e patuki ana.</verse>
        <verse osisID='Luke.11.11'>Ko tehea matua o koutou ki te inoia e tana tama tetahi taro, e hoatu ranei ki a ia he kamaka? ki te inoia he ika, e hoatu ranei ki a ia he nakahi hei ika?</verse>
        <verse osisID='Luke.11.12'>Ki te inoia he hua manu, e hoatu ranei ki a ia he kopiona?</verse>
        <verse osisID='Luke.11.13'>Ki te mea ko koutou, hunga kino nei, e matau ana ki te hoatu mea papai ki a koutou tamariki: tera noa ake te homaitanga o te Wairua Tapu e to koutou Matua i te rangi ki te hunga e inoi ana ki a ia.</verse>
        <verse osisID='Luke.11.14'> Na e pei rewera ana ia, he mea wahangu ano hoki. A, no te putanga o te rewera ki waho, ka korero te wahangu; a miharo ana te mano.</verse>
        <verse osisID='Luke.11.15'>Na ka mea etahi o ratou, Na te rangatira o nga rewera, na Perehepura, tana peinga rewera.</verse>
        <verse osisID='Luke.11.16'>Na ka whakamatautau etahi, ka mea ki tetahi tohu i a ia i te rangi.</verse>
        <verse osisID='Luke.11.17'>Otiia i matau ia ki o ratou whakaaro, a ka mea ki a ratou, Ki te tahuri iho tetahi rangatiratanga ki a ia ano, ka kore; ki te tahuri hoki tetahi whare ki tetahi whare, ka hinga.</verse>
        <verse osisID='Luke.11.18'>A ki te tahuri iho a hatana ki a ia ano, me pehea e tu ai tona rangatiratanga? e mea na hoki koutou, na Perehepura taku peinga rewera.</verse>
        <verse osisID='Luke.11.19'>Na, ki te mea na Perehepura taku peinga rewera, na wai te peinga a a koutou tama? mo konei hei kaiwhakawa ratou mo koutou.</verse>
        <verse osisID='Luke.11.20'>Tena ki te mea na te ringa o te Atua taku peinga rewera, ina, kua tae mai te rangatiratanga o te Atua ki a koutou.</verse>
        <verse osisID='Luke.11.21'>Ki te tiakina e te tangata kaha, he patu nei ana, tona whare, ka ata takoto ana taonga:</verse>
        <verse osisID='Luke.11.22'>Ki te puta mai ia te mea e kaha atu ana i a ia, a ka hinga tera, na ka tangohia ana patu i whakamanawa ai ia, ka tuwhatuwhaia ona taonga.</verse>
        <verse osisID='Luke.11.23'>Ko te tangata ehara i te hoa noku, he hoariri ia ki ahau: ko te tangata kahore e kohikohi tahi maua, e titaritari ana.</verse>
        <verse osisID='Luke.11.24'>Ka puta te wairua poke i roto i te tangata, ka haereere ia ra nga wahi waikore rapu okiokinga ai; a, kahore e kitea, ka mea ia, Ka hoki ahau ki toku whare i puta mai ai ahau.</verse>
        <verse osisID='Luke.11.25'>A, no te taenga atu, rokohanga atu kua oti te tahitahi, te whakapaipai.</verse>
        <verse osisID='Luke.11.26'>Na ka haere ia, ka tango i etahi atu wairua tokowhitu, he kino atu i a ia; a ka tomo atu, ka noho i reira: a kino atu i te timatanga te whakamutunga o taua tangata.</verse>
        <verse osisID='Luke.11.27'> A i ia e korero ana i enei mea, ka karanga ake tetahi wahine i roto i te mano, ka mea ki a ia, Koa tonu te kopu i kawea ai koe, me nga u i ngotea e koe.</verse>
        <verse osisID='Luke.11.28'>Ano ra hoki ko ia, Engari ra, tino koa te hunga e whakarongo ana ki te kupu a te Atua, a e mahi ana.</verse>
        <verse osisID='Luke.11.29'> A, no ka rupeke te mano, ka anga ia ka korero, He whakatupuranga kino tenei: e rapu ana ki tetahi tohu; a e kore tetahi tohu e hoatu, ko te tohu anake o Hona poropiti.</verse>
        <verse osisID='Luke.11.30'>I waiho nei hoki a Hona hei tohu ki nga tangata o Ninewe, ka pera ano te Tama a te tangata ki tenei whakatupuranga.</verse>
        <verse osisID='Luke.11.31'>Ka whakatika ngatahi te kuini o te tonga i te whakawakanga me nga tangata o tenei whakatupuranga, ka whakatau i te he ki a ratou; i haere hoki ia i nga pito o te whenua ki te whakarongo ki te whakaaro nui o Horomona; a tenei tetahi he nui ke atu i a Horomona.</verse>
        <verse osisID='Luke.11.32'>Ka whakatika ngatahi nga tangata o Ninewe i te whakawakanga me tenei whakatupuranga, ka whakatau i te he ki a ratou: i ripeneta hoki ratou i te kauwhautanga a Hona; a tenei tetahi he nui ke atu i a Hona.</verse>
        <verse osisID='Luke.11.33'>Ka tahuna te rama, e kore e waiho e te tangata ki te wahi ngaro, ki raro ranei i te puhera, engari ki runga ki te turanga, kia kitea ai te marama e te hunga e tomo atu ana.</verse>
        <verse osisID='Luke.11.34'>Ko te kanohi te rama o te tinana: na, ki te atea tou kanohi, ka marama ano tou tinana katoa; tena ki te kino, ka pouri ano hoki tou tinana.</verse>
        <verse osisID='Luke.11.35'>Na reira kia ata titiro mehemea ehara i te pouri te marama i roto i a koe.</verse>
        <verse osisID='Luke.11.36'>Na, a ki te marama tou tinana katoa, a ki te kore ona wahi pouri, ka marama katoa ano, me te mea ko te mura o te rama e whakamarama ana i a koe.</verse>
        <verse osisID='Luke.11.37'> Na, i a ia e korero ana, ka tono tetahi parihi kia kai ia ki a ia; a haere ana ia ki roto, ka noho.</verse>
        <verse osisID='Luke.11.38'>A, i te kitenga o te Parihi, ka miharo, no te mea kahore ia e horoi i mua o te kainga.</verse>
        <verse osisID='Luke.11.39'>Ka mea te Ariki ki a ia, Tenei koutou, e nga Parihi, te horoi nei i waho o te kapu, o te rihi; ko roto ia o koutou e ki ana i te pahua, i te kino.</verse>
        <verse osisID='Luke.11.40'>E te hunga kuware, kihai ianei i hanga a roto e te kaihanga o waho?</verse>
        <verse osisID='Luke.11.41'>Engari hoatu nga mea o roto hei atawhainga mo nga rawakore; a ka ma nga mea katoa ki a koutou.</verse>
        <verse osisID='Luke.11.42'>Otira, aue, te mate mo koutou, e nga Parihi! e hoatu ana hoki e koutou te wahi whakatekau, o te miniti, o te ru, o nga otaota katoa, a kapea ake te whakarite whakawa me te aroha ki te Atua: he tika ano ko enei kia meatia, kia kaua ano hoki era e kapea.</verse>
        <verse osisID='Luke.11.43'>Aue, te mate mo koutou, e nga parihi! ko ta koutou hoki e rawe ai ko nga nohoanga rangatira i nga whare karakia, me nga ohatanga i nga kainga hokohoko.</verse>
        <verse osisID='Luke.11.44'>Aue, te mate mo koutou, e nga karaipi, e nga Parihi, e te hunga tinihanga! e rite na koutou ki nga urupa ngaro, e kore e kitea e nga tangata e haereere ana i runga.</verse>
        <verse osisID='Luke.11.45'>Na ka whakahoki tetahi o nga kaiwhakaako o te ture, ka mea ki a ia, E te Kaiwhakaako, he whakahe ano hoki mo matou enei korero au.</verse>
        <verse osisID='Luke.11.46'>Na ko tana meatanga, Aue, te mate mo koutou hoki, e nga kaiwhakaako o te ture! e whakawaha ana hoki koutou i nga tangata ki nga kawenga taimaha rawa hei pikaunga, a e kore tetahi o o koutou matihao e pa atu ki aua kawenga.</verse>
        <verse osisID='Luke.11.47'>Aue, te mate mo koutou! ko koutou nei hoki hei hanga i nga urupa o nga poropiti, na o koutou matua hoki ratou i whakamate.</verse>
        <verse osisID='Luke.11.48'>Na, he kaiwhakaatu koutou he kaiwhakaae ki nga mahi a o koutou matua: na ratou hoki ratou i whakamate, ko koutou hoki hei hanga i o ratou urupa.</verse>
        <verse osisID='Luke.11.49'>Na konei ano te matauranga o te Atua i mea ai, Maku e tono he poropiti, he apotoro ki a ratou, a ka whakamate, ka tukino ratou i etahi o ratou:</verse>
        <verse osisID='Luke.11.50'>Kia rapua ai he utu i tenei whakapaparanga mo te toto o nga poropiti katoa i ringihia nei no te timatanga ra ano o te ao;</verse>
        <verse osisID='Luke.11.51'>No te toto o Apera, tae noa ki te toto o Hakaraia i mate nei ki waenganui o te aata, o te wahi tapu: ae ra, ka mea atu ahau ki a koutou, E rapua he utu i tenei whakapaparanga.</verse>
        <verse osisID='Luke.11.52'>Aue, te mate mo koutou, e nga kaiwhakaako o te ture! kua tangohia hoki e koutou te ki o te matauranga: kihai koutou i tomo ki roto, a i arai hoki koutou i te hunga e tomo ana.</verse>
        <verse osisID='Luke.11.53'>Na, i tona putanga mai ki waho, ka timata te tohetohe kaha a nga karaipi, a nga Parihi ki a ia, he mea kia maha atu ai ana korero:</verse>
        <verse osisID='Luke.11.54'>E whakamoho ana hoki, kia mau tetahi kupu a tona mangai.</verse>
      </chapter>
      <chapter osisID='Luke.12'>
        <verse osisID='Luke.12.1'> Na kei te huihui ano tera nga mano, tona tini, no ka takatakahi i a ratou ano, a ka anga ia ka korero i te tuatahi tonu ki ana akonga, ka mea, Kia tupato i te rewena o nga Parihi, ara i te tinihanga.</verse>
        <verse osisID='Luke.12.2'>Kahore hoki he mea i hipokina e mahue te hura; kahore hoki tetahi mea ngaro e mahue te mohio.</verse>
        <verse osisID='Luke.12.3'>Mo konei ko ta koutou e korero ai i te pouri, ka rangona i te marama; ko ta koutou e kia ai ki te taringa i nga ruma i roto rawa, ka kauwhautia i runga o nga whare.</verse>
        <verse osisID='Luke.12.4'>Na ko taku kupu tenei ki a koutou, e oku hoa, kaua e wehi ki te hunga e whakamate nei i te tinana, a muri iho kahore he mea e taea e ratou.</verse>
        <verse osisID='Luke.12.5'>Engari maku e whakaatu ki a koutou ta koutou e wehi ai: E wehi ki a ia kei a ia nei te mana, i muri i tana whakamatenga, ki te maka ki Kehena; ae ra hoki, ko taku kupu tenei ki a koutou, E wehi ki a ia.</verse>
        <verse osisID='Luke.12.6'>Kahore ianei e hokona nga pihoihoi e rima ki nga patene e rua? a kahore tetahi o ratou e wareware i te Atua?</verse>
        <verse osisID='Luke.12.7'>Heoi kua oti katoa te tatau nga makawe katoa nei o o koutou matenga. Kaua e wehi: engari koutou i nga pihoihoi maha.</verse>
        <verse osisID='Luke.12.8'>Ko taku kupu tenei ki a koutou, Ki te whakaae tetahi ki ahau i te aroaro o nga tangata, ka whakaaetia ano ia e te Tama a te tangata i te aroaro o nga anahera a te Atua:</verse>
        <verse osisID='Luke.12.9'>Ki te whakakahore tetahi i ahau i te aroaro o nga tangata, ka whakakahoretia ano ia i te aroaro o nga anahera a te Atua.</verse>
        <verse osisID='Luke.12.10'>Ki te korero tetahi he whakahe mo te Tama a te tangata, ka murua tona hara; tena ko te tangata e kohukohua ai te Wairua Tapu, e kore tona e murua.</verse>
        <verse osisID='Luke.12.11'>Ki te kawea koutou ki nga whare karakia, ki nga rangatira, ki te hunga whai mana, kaua e manukanuka ki te pehea, ki te aha ranei e whakahoki atu ai koutou, ki ta koutou ranei e korero ai:</verse>
        <verse osisID='Luke.12.12'>Ma te Wairua Tapu hoki koutou e ako i taua haora ano ki nga mea e tika ana kia korerotia e koutou.</verse>
        <verse osisID='Luke.12.13'> Na ka mea tetahi i roto i te mano ki a ia, E te Kaiwhakaako, mea atu ki toku tuakana, kia wehea mai moku tetahi wahi o te kainga.</verse>
        <verse osisID='Luke.12.14'>Na ko tana meatanga ki a ia, E te tangata nei, na wai ahau i mea hei kaiwhakawa, hei kaiwehewehe i waenganui i a koutou?</verse>
        <verse osisID='Luke.12.15'>I mea ano ia ki a ratou, Kia mahara, kia tupato ki te apo: ehara i te mea ma te nui o nga taonga a te tangata e ora ai ia.</verse>
        <verse osisID='Luke.12.16'>Na ka korerotia e ia tetahi kupu whakarite ki a ratou, ka mea, Na he nui te hua o te whenua o tetahi tangata whai taonga:</verse>
        <verse osisID='Luke.12.17'>Na ka whakaaroaro ia i roto i a ia, Me pehea ahau? Kahore hoki oku wahi hei putunga mo aku hua.</verse>
        <verse osisID='Luke.12.18'>A ka mea ia, Tenei taku e mea ai: ka wawahia e ahau oku whare witi, a ka hanga kia nui: a ka kohikohia ki reira aku hua katoa, me aku taonga:</verse>
        <verse osisID='Luke.12.19'>Katahi ahau ka mea ki toku wairua, E toku wairua, ka maha au mea papai kei te rongoa mo nga tau e maha; noho noa iho, e kai, e inu, kia koa te ngakau.</verse>
        <verse osisID='Luke.12.20'>Otiia ka mea te Atua ki a ia, Kuware, ko a tenei po ano tangohia ai tou wairua i a koe: a ma wai nga mea kua pae na i a koe?</verse>
        <verse osisID='Luke.12.21'>Na, ka pena te tangata e whakapuranga ana i te taonga mana ake, a kahore e hua tana whaka te Atua.</verse>
        <verse osisID='Luke.12.22'> Na ka mea ia ki ana akonga, Koia ahau ka mea nei ki a koutou, Kaua e manukanuka ki to koutou oranga, ki ta koutou e kai ai; ki te tinana ranei, ki ta koutou e kakahu ai.</verse>
        <verse osisID='Luke.12.23'>Rahi atu te ora i te kai, me te tinana i te kakahu.</verse>
        <verse osisID='Luke.12.24'>Whakaaroa nga rawene; kahore nei e whakato, kahore e kokoti, kahore a ratou pakoro, kahore he whare witi; heoi e whangaia ana ratou e te Atua: tera noa ake koutou i nga manu.</verse>
        <verse osisID='Luke.12.25'>A ko wai o koutou e taea e ia te whakaaro iho, te hono tetahi wahi ki tona roa, kia kotahi te whatianga?</verse>
        <verse osisID='Luke.12.26'>A ki te kore e taea e koutou te mea nohinohi rawa, he aha i manukanuka ai ki tetahi atu?</verse>
        <verse osisID='Luke.12.27'>Whakaaroa nga rengarenga, to ratou tupu: e kore nei e mahi, e kore e miro; na ko taku tenei ki a koutou, Kihai a Horomona me tona kororia katoa i rite ki tetahi o enei te whai kakahu.</verse>
        <verse osisID='Luke.12.28'>Na, ki te penei ta te Atua whakakakahu i te tarutaru i te parae, kei reira aianei, a apopo ka maka ki te oumu; tera noa ake tana i a koutou, e te hunga whakapono iti.</verse>
        <verse osisID='Luke.12.29'>Kaua ra e rapu ki ta koutou e kai ai, ki ta koutou e inu ai, kaua e tirengi noa te whakaaro.</verse>
        <verse osisID='Luke.12.30'>E rapu ana hoki nga iwi o te ao i enei mea katoa: otira e matau ana to koutou Matua e matea ana e koutou enei mea.</verse>
        <verse osisID='Luke.12.31'>Engari rapu te rangatiratanga o te Atua: a ka tapiritia enei mea katoa ma koutou.</verse>
        <verse osisID='Luke.12.32'>Kaua e mataku, e te kahui nohinohi; kua pai hoki to koutou matua ki te homai i te rangatiratanga ki a koutou.</verse>
        <verse osisID='Luke.12.33'>Hokona o koutou taonga, hoatu he mea ma te hunga rawakore; hanga ma koutou he peke moni e kore e tawhitotia, he taonga ki te rangi e kore e memeha, ki te wahi e kore nei e tata atu te tahae, e kore ano te huhu e kai.</verse>
        <verse osisID='Luke.12.34'>Ko te wahi hoki i to koutou taonga, ko reira ano o koutou ngakau.</verse>
        <verse osisID='Luke.12.35'>Whitikiria o koutou hope, tahuna nga rama kia ka;</verse>
        <verse osisID='Luke.12.36'>Ko to koutou rite hei nga tangata e tatari ana ki to ratou rangatira, ina hoki mai i te hakari o te marena; mo tona tae rawa mai, ka patoto, na uaki tonu atu ratou ki a ia.</verse>
        <verse osisID='Luke.12.37'>Ka koa nga pononga e rokohina mai e to ratou rangatira, a tona taenga mai, e mataara ana: he pono taku e mea nei ki a koutou, ka whitiki ia i a ia, a ka mea i a ratou kia noho, ka haere ki te mahi mea ma ratou.</verse>
        <verse osisID='Luke.12.38'>A ki te haere mai ia i te rua o nga mataaratanga, i te toru ranei, a ka rokohina mai e pera ana ano, ka koa aua pononga.</verse>
        <verse osisID='Luke.12.39'>Otira kia mohio koutou ki tenei, me i matau te tangata i te whare, ki te wa e haere mai ai te tahae, kua mataara ia, a kahore i tukua kia pokaia tona whare.</verse>
        <verse osisID='Luke.12.40'>Kia tatanga ra koutou: no te mea e puta mai te Tama a te tangata i te haora e kore ai koutou e mahara.</verse>
        <verse osisID='Luke.12.41'> Na ka mea a Pita ki a ia, E te Ariki, ki a matou tenei kupu whakarite e korero nei koe? ki te katoa ranei?</verse>
        <verse osisID='Luke.12.42'>Na ka mea te Ariki, Ko wai ra te tuari pono, mahara, e meinga e tona ariki hei rangatira mo ana tangata, hei hoatu i te mehua kai i te wa e tika ai?</verse>
        <verse osisID='Luke.12.43'>Ka koa taua pononga, ki te rokohina e tona rangatira ina tae mai, e pena ana.</verse>
        <verse osisID='Luke.12.44'>He pono taku e mea nei ki a koutou, ka meinga ia hei rangatira mo ana taonga katoa.</verse>
        <verse osisID='Luke.12.45'>Otira ki te mea taua pononga i roto i tona ngakau, Ka roa te haerenga mai o toku ariki; a ka anga ka whiu i nga pononga tane, i nga pononga wahine, ka kai, ka inu, ka haurangi;</verse>
        <verse osisID='Luke.12.46'>Ka haere mai te rangatira o taua pononga i te ra e kore ai ia e mahara, i te haora e kore ai ia e mohio, a ka hautopea ia, ka meinga mona he wahi i roto i te hunga whakaponokore.</verse>
        <verse osisID='Luke.12.47'>Na, ko taua pononga, i mohio nei ki ta tona rangatira i pai ai, a kihai i whakaaro wawe, kihai hoki i mea i tana i pai ai, he maha nga whiu mona:</verse>
        <verse osisID='Luke.12.48'>Tena ko ia kihai i mohio, a i mahi i nga mea e tika ai kia whiua, he torutoru nga whiu mona. Ko te tangata hoki i nui te hoatutanga ki a ia he nui ano hei homaitanga mana; a ko te tangata i nui te tukunga ki a ia, hira noa atu te mea e tonoa i a ia.</verse>
        <verse osisID='Luke.12.49'>I haere mai ahau ki te maka kapura ki te whenua; a ka pehea ahau, mehemea kua ka ke?</verse>
        <verse osisID='Luke.12.50'>Otira he iriiringa toku e iriiria ai ahau; ano toku takarekare kia oti ra ano!</verse>
        <verse osisID='Luke.12.51'>E mea ana ranei koutou, i haere mai ahau ki te homai i te rangimarie ki te whenua? Tenei taku kupu ki a koutou, Kahore; engari i te wehewehe:</verse>
        <verse osisID='Luke.12.52'>Hei nga ra hoki e takoto ake nei ka tokorima i roto i te whare kotahi, a ka tahuri ki a ratou ano, tokotoru ki te tokorua, tokorua ki te tokotoru.</verse>
        <verse osisID='Luke.12.53'>Ka tahuri atu te papa ki te tama, te tama ki te papa; te whaea ki te tamahine, te tamahine ki tona whaea; te hungawai wahine ki tana hunaonga wahine, me te hunaonga wahine ki tona hungawai wahine.</verse>
        <verse osisID='Luke.12.54'> A i mea ano ia ki nga mano, Ka kite koutou i te kapua e puta mai ana i te hauauru, na mea tonu ake koutou, He ua te haere mai nei; a ko ia ano ia.</verse>
        <verse osisID='Luke.12.55'>Ka kite koutou i te tonga e pupuhi ana, ka mea koutou, Meake ko te werawera; a ko ia ano ia.</verse>
        <verse osisID='Luke.12.56'>E te hunga tinihanga, e matau ana koutou ki te titiro ki te mata o te whenua, o te rangi; he aha koutou te matau ai ki te titiro ki tenei taima?</verse>
        <verse osisID='Luke.12.57'>A he aha koutou te whakaaro noa ake ai i te mea tika?</verse>
        <verse osisID='Luke.12.58'>I a korua ko tou hoa tauwhainga e haere ana ki te kaiwhakawa, hei te huarahi ano kia kaha te mea kia makere atu ia i a koe: kei toia koe e ia ki te kaiwhakawa, a ka tukua koe e te kaiwhakawa ki te katipa, a ka maka koe e te katipa ki te whare he rehere.</verse>
        <verse osisID='Luke.12.59'>Ko taku kupu tenei ki a koe, E kore rawa koe e puta mai i reira, kia poto ra ano nga moni iti rawa te utu e koe.</verse>
      </chapter>
      <chapter osisID='Luke.13'>
        <verse osisID='Luke.13.1'> Na i reira etahi i taua wa nana i korero ki a ia nga tangata o Kariri, i whakaranua nei o ratou toto e Pirato ki a ratou patunga tapu.</verse>
        <verse osisID='Luke.13.2'>Na ka whakahoki ia, ka mea ki a ratou, E mea ana ranei koutou, he hara rawa aua tangata o Kariri i nga tangata katoa o Kariri, no te mea he pera o ratou mate?</verse>
        <verse osisID='Luke.13.3'>Na ko taku kupu tenei ki a koutou, Kahore; engari ki te kore koutou e ripeneta, ka pera ano hoki koutou katoa te mate.</verse>
        <verse osisID='Luke.13.4'>Me taua tekau ma waru i horoa nei e te pourewa o Hiroama, a mate iho, e mea ana oti koutou, he hara rawa ratou i nga tangata katoa e noho ana i hiruharama?</verse>
        <verse osisID='Luke.13.5'>Ko taku tenei ki a koutou, Kahore: engari ki te kore koutou e ripeneta, ka pera ano koutou katoa te mate.</verse>
        <verse osisID='Luke.13.6'> A i korerotia e ia tenei kupu whakarite; He piki ta tetahi tangata, he mea whakato ki tana mara waina; na ka haere mai ia, ka rapu hua i runga, a kihai i kitea.</verse>
        <verse osisID='Luke.13.7'>Katahi ia ka mea ki te kaimahi waina, Na, ka toru enei oku tau e haere mai ana ki te rapu hua i runga i tenei piki, heoi kahore i kitea: tuaina ki raro; hei aha i maumauria ai hoki te whenua?</verse>
        <verse osisID='Luke.13.8'>Na ka whakahoki tera, ka mea ki a ia, E te ariki, waiho ano hoki i tenei tau, kia keria ra ano e ahau nga taha, kia maka hoki he wairakau:</verse>
        <verse osisID='Luke.13.9'>A ki te whai hua a houange, ka waiho; ki te kahore, mau e tua ki raro.</verse>
        <verse osisID='Luke.13.10'> A i roto ia i tetahi o nga whare karakia e whakaako ana i te hapati.</verse>
        <verse osisID='Luke.13.11'>Na ko tetahi wahine, he wairua ngoikore tona, kotahi tekau ma waru nga tau, piko tonu, kihai rawa i ahei te whakatika ake.</verse>
        <verse osisID='Luke.13.12'>A, no te kitenga o Ihu i a ia, ka karanga atu ki a ia, ka mea ki a ia, E kui, ka oti tou ngoikore te whakamatara.</verse>
        <verse osisID='Luke.13.13'>Na whakapakia iho e ia ona ringa ki a ia: a kihai i aha kua tika, whakakororia ana i te Atua.</verse>
        <verse osisID='Luke.13.14'>Na, he riri nona mo Ihu i whakaora i te hapati, ka korero te rangatira o te whare karakia, ka mea ki te mano, E ono nga ra e tika ai te tangata te mahi: hei reira koutou haere mai ai kia whakaorangia; kauaka i te hapati.</verse>
        <verse osisID='Luke.13.15'>Na ka whakahoki te Ariki ki a ia, ka mea, E nga tangata tinihanga, e kore ianei tenei tangata, tenei tangata o koutou e wewete i tana kau i te hapati, i tana kaihe ranei, ka arahi atu ai i te turanga ki te whakainu?</verse>
        <verse osisID='Luke.13.16'>Kahore ranei tenei wahine, he tamahine nei na Aperahama, i herea nei e hatana i enei tau tekau ma waru, e tika kia wetekina i tona here i te ra hapati?</verse>
        <verse osisID='Luke.13.17'>A, no ka korerotia enei mea e ia, ka whakama katoa te hunga e whakahe na ki a ia: a hari katoa te mano ki nga mea kororia katoa i meinga e ia.</verse>
        <verse osisID='Luke.13.18'> Na ka mea ia, He rite te rangatiratanga o te Atua ki te aha? a me whakarite e ahau ki te aha?</verse>
        <verse osisID='Luke.13.19'>He rite ki te pua nani, i kawea e te tangata, i ruia ki tana kari; a ka tupu, ka whakarakau; no ka noho nga manu o te rangi ki ona manga.</verse>
        <verse osisID='Luke.13.20'>A i mea ano ia, Me whakarite e ahau te rangatiratanga o te Atua ki te aha?</verse>
        <verse osisID='Luke.13.21'>He rite ki te rewena i tangohia e tetahi wahine, a whaongia ana ki roto ki nga mehua paraoa e toru, no ka rewenatia katoa.</verse>
        <verse osisID='Luke.13.22'>A ka haereerea e ia nga pa, nga kainga, whakaako ai, me te ahu tonu ki Hiruharama.</verse>
        <verse osisID='Luke.13.23'> Na ka mea tetahi ki a ia, E te Ariki, he torutoru koia te hunga e ora? Na ko tana meatanga ki a ratou,</verse>
        <verse osisID='Luke.13.24'>Kia kaha te tohe ki te tomo ma te kuwaha kuiti: ko taku kupu hoki tenei ki a koutou, he tokomaha e whai ki te tomo, a e kore e taea.</verse>
        <verse osisID='Luke.13.25'>Kia whakatika kau te tangata i te whare, kia tutakina te tatau, katahi koutou ka anga ka tu i waho, ka patuki ki te tatau, ka mea, E te Ariki, uakina ki a matou; na ka whakahoki ia, ka mea ki a koutou, Kahore ahau i mohio ki a koutou, no hea ran ei;</verse>
        <verse osisID='Luke.13.26'>Ko reira koutou timata ai te mea, Kua kai matou, kua inu i tou aroaro, i whakaako ano koe i o matou huarahi.</verse>
        <verse osisID='Luke.13.27'>A ka ki ano ia, Ka mea atu ahau ki a koutou, kahore ahau i matau ki a koutou, no hea ranei; mawehe atu i a ahau, e nga kaimahi katoa i te kino.</verse>
        <verse osisID='Luke.13.28'>Ko te wa tena o te tangi, o te tetea o nga niho, ina kite koutou i a Aperahama, i a Ihaka, i a Hakopa, i nga poropiti katoa, kei te rangatiratanga o te Atua, a ko koutou kua maka ki waho.</verse>
        <verse osisID='Luke.13.29'>A ka haere mai ratou i te rawhiti, i te hauauru, i te hauraro, i te tonga, ka noho ki te rangatiratanga o te Atua.</verse>
        <verse osisID='Luke.13.30'>Na, tera etahi o muri e meinga ki mua, me etahi o mua ki muri.</verse>
        <verse osisID='Luke.13.31'> I taua haora ano ka tae mai etahi parihi, ka mea ki a ia, haere, whakarerea a konei: e hiahia ana hoki a Herora kia whakamatea koe.</verse>
        <verse osisID='Luke.13.32'>Ka mea ia ki a ratou, Haere, mea atu ki taua pokiha, Na, tenei ahau te pei rewera nei, te mahi nei i te mahi whakaora aianei, apopo, a i te toru o nga ra ka oti taku.</verse>
        <verse osisID='Luke.13.33'>Otiia me haereere ahau aianei, apopo, a tahi ra: e kore hoki e ahei kia mate he poropiti i waho o Hiruharama.</verse>
        <verse osisID='Luke.13.34'>E Hiruharama, e Hiruharama, e whakamate nei i nga poropiti, e aki nei ki te kamaka i te hunga e tonoa ana ki a koe; ano te tini o aku meatanga kia whakaminea au tamariki, kia peratia me te heihei e whakamine nei i ana pi ki raro ki ona parirau, a kihai koutou i pai!</verse>
        <verse osisID='Luke.13.35'>Na, ka mahue atu ki a koutou to koutou whare kia takoto noa ana: he pono taku e mea nei ki a koutou, E kore koutou e kite i ahau, kia tae mai ra ano te ra e mea ai koutou, Ka whakapaingia ia e haere mai ana i runga i te ingoa o te Ariki.</verse>
      </chapter>
      <chapter osisID='Luke.14'>
        <verse osisID='Luke.14.1'> A, i tona haerenga ki te whare o tetahi o nga rangatira, he Parihi, ki te kai taro i te hapati, na titiro pu mai ana ratou ki a ia.</verse>
        <verse osisID='Luke.14.2'>Na, ko tetahi tangata i tona aroaro, he kopu tetere tona mate.</verse>
        <verse osisID='Luke.14.3'>Na ka oho a Ihu, ka korero ki nga kaiwhakaako o te ture, ki nga Parihi, ka mea, he mea tika ranei te whakaora i te hapati?</verse>
        <verse osisID='Luke.14.4'>A kihai ratou i kiki. Na ka mau ia ki a ia, a whakaorangia ana, tukua ana kia haere;</verse>
        <verse osisID='Luke.14.5'>Na ka whakahoki ia ki a ratou, ka mea, Ki te taka te kaihe, te kau ranei, a tetahi o koutou ki te poka, e kore ianei e hutia ake e ia i reira pu ano i te ra hapati?</verse>
        <verse osisID='Luke.14.6'>A kihai i taea e ratou te utu enei kupu ana.</verse>
        <verse osisID='Luke.14.7'> Na ka korerotia e ia tetahi kupu whakarite ki te hunga i karangatia, i tona kitenga i a ratou e whiriwhiri ana i nga nohoanga rangatira; i mea ia ki a ratou.</verse>
        <verse osisID='Luke.14.8'>Ki te karangatia koe e tetahi ki te marena, kaua e noho ki te nohoanga rangatira; kei karangatia hoki e ia tetahi he nui atu i a koe;</verse>
        <verse osisID='Luke.14.9'>A ka haere mai te tangata i karangatia ai korua, ka mea ki a koe, Tukua he nohoanga mo tenei; a ka whakama koe, ka haere ki to muri rawa nohoanga noho ai.</verse>
        <verse osisID='Luke.14.10'>Engari ka karangatia koe, haere, e noho ki to muri rawa nohoanga; mo te tae rawa mai o te tangata nana koe i karanga, na ka mea ia ki a koe whai kororia ai i te aroaro o nga tangata e noho tahi ana koutou.</verse>
        <verse osisID='Luke.14.11'>Ki te whakanui hoki tetahi i a ia, ka whakaititia; ki te whakaiti tetahi i a ia, ka whakanuia.</verse>
        <verse osisID='Luke.14.12'>Na ka mea ia ki te tangata nana nei ia i karanga, E taka koe i te tina, i te hapa ranei, kaua e karangatia ou hoa, kaua hoki ou teina, kaua hoki ou whanaunga, kaua ano nga tangata taonga e noho tata ana; kei karangatia ano koe, a ka whai utu koe.</verse>
        <verse osisID='Luke.14.13'>Engari ka taka hakari koe, karangatia nga rawakore, nga haua, nga kopa, nga matapo:</verse>
        <verse osisID='Luke.14.14'>A ka koa koe; kahore hoki a ratou utu ki a koe: engari ka utua koe a te aranga o te hunga tika.</verse>
        <verse osisID='Luke.14.15'> A, no ka rongo tetahi o te hunga e noho tahi ana ki te kai ki enei mea, ka mea ki a ia, Ka koa te tangata kai taro i te rangatiratanga o te Atua.</verse>
        <verse osisID='Luke.14.16'>Na ka mea ia ki a ia, I taka he hapa nui e tetahi tangata, a he tokomaha i karangatia:</verse>
        <verse osisID='Luke.14.17'>A ka tonoa tana pononga i te haora o te hapa, hei mea ki te hunga i karangatia, haere mai; kua rite hoki nga mea katoa.</verse>
        <verse osisID='Luke.14.18'>Na ka anga ratou katoa ka whakakahore ngatahi. Ka mea to mua ki a ia, Kua hokona e ahau he mara, me haere ahau kia kite: e mea ana ahau ki a koe, kia tukua ahau kia whakakahore.</verse>
        <verse osisID='Luke.14.19'>Na ko te meatanga a tetahi, E rima takirua nga okiha kua hokona e ahau, ka haere ahau ki te whakamatau: e mea ana ahau ki a koe, kia tukua ahau kia whakakahore.</verse>
        <verse osisID='Luke.14.20'>I mea ano tetahi, Kua marenatia ahau ki te wahine, he mea tenei e kore ai ahau e ahei te haere atu.</verse>
        <verse osisID='Luke.14.21'>A, ko te haerenga mai o taua pononga, ka korerotia enei mea ki tona rangatira, na ka riri te tangata i te whare, ka mea ki tana pononga, Hohoro te haere ki nga ara, ki nga huarahi o te pa, arahina mai ki konei nga rawakore, nga ngongengonge, nga matapo, me nga kopa.</verse>
        <verse osisID='Luke.14.22'>Na ka mea te pononga, E kara, kua rite tau i mea ai, a tenei ano he wahi takoto noa.</verse>
        <verse osisID='Luke.14.23'>A ka mea te rangatira ki te pononga, haere ki nga huarahi, ki nga taiepa, toia mai ki roto nei, kia ki ai toku whare.</verse>
        <verse osisID='Luke.14.24'>Ko taku kupu hoki tenei ki a koutou, E kore tetahi o aua tangata i karangatia ra e kai i taku hapa.</verse>
        <verse osisID='Luke.14.25'> Na he tini te tangata i haere tahi me ia; a ka tahuri ia, ka mea ki a ratou,</verse>
        <verse osisID='Luke.14.26'>Ki te haere mai tetahi ki ahau, a ka kore e whakakino ki tona papa, whaea, wahine, tamariki, teina, tuahine, ae ra ki te ora ano mona ake, e kore ia e ahei hei akonga maku.</verse>
        <verse osisID='Luke.14.27'>Ki te kore tetahi e mau ki tona ripeka, e haere mai i muri i ahau, e kore ia e ahei hei akonga maku.</verse>
        <verse osisID='Luke.14.28'>Ko wai hoki o koutou, ki te mea ia ki te hanga taumaihi, e kore e matua noho ki te tatau i nga utu, mehemea e ranea ana ana mea hei whakaoti?</verse>
        <verse osisID='Luke.14.29'>Kei whakatakoto ia i te turanga, ka kore e taea te whakaoti, a ka tawai mai ki a ia te hunga katoa e matakitaki ana,</verse>
        <verse osisID='Luke.14.30'>Ka mea, i timata te tangata nei te hanga whare, a kihai i taea te whakaoti.</verse>
        <verse osisID='Luke.14.31'>Ko tehea kingi ranei e haere ana ki te whawhai ki tetahi atu kingi, e kore e matua noho, e whakaaro, e taea ranei e ia me nga mano kotahi tekau te tu kite riri ki tera e haere mai ra ki a ia me nga mano e rua tekau?</verse>
        <verse osisID='Luke.14.32'>A, ki te kahore, i te mea i tawhiti ano tera, ka tukua atu e ia he karere, ka mea ki nga kaupapa e houhia ai te rongo.</verse>
        <verse osisID='Luke.14.33'>Waihoki, ko te tangata o koutou e kore e whakarere i ana mea katoa, e kore e ahei hei akonga maku.</verse>
        <verse osisID='Luke.14.34'>No reira he pai te tote: otira ki te hemo te ha o te tote, ma te aha ka whai ha ai?</verse>
        <verse osisID='Luke.14.35'>E kore e pai mo te whenua, e kore ano hei whakawairakau; a ka akiritia ai e te tangata ki waho. ko ia he taringa ona hei whakarongo, kia rongo ia.</verse>
      </chapter>
      <chapter osisID='Luke.15'>
        <verse osisID='Luke.15.1'> Na ka whakatata ki a ia nga pupirikana katoa me nga tangata hara, ki te whakarongo ki a ia.</verse>
        <verse osisID='Luke.15.2'>A ka amuamu nga Parihi, me nga karaipi, ka mea, E manako ana tenei tangata ki nga tangata hara, e kai tahi ana me ratou.</verse>
        <verse osisID='Luke.15.3'>Na ka korerotia e ia tenei kupu whakarite ki a ratou, a ka mea,</verse>
        <verse osisID='Luke.15.4'>Ko tehea tangata o koutou he rau ana hipi, a ka ngaro tetahi o ratou, e kore ianei e waiho e ia nga mea e iwa tekau ma iwa i te koraha, a ka haere ki taua mea i ngaro, kia kitea ra ano?</verse>
        <verse osisID='Luke.15.5'>A ka kitea, ka waha i runga i ona pokohiwi, ka koa.</verse>
        <verse osisID='Luke.15.6'>A, no ka tae ki te whare, ka karangatia ona hoa me nga tangata e noho tata ana, ka mea ki a ratou, Kia hari tahi tatou; kua kitea hoki taku hipi i ngaro.</verse>
        <verse osisID='Luke.15.7'>Ko taku kupu tenei ki a koutou, ka pera ano te hari i te rangi mo te tangata hara kotahi ina ripeneta, nui atu i te hari mo nga tangata tika e iwa tekau ma iwa, kahore nei o ratou mea e ripeneta ai.</verse>
        <verse osisID='Luke.15.8'>Ko tehea wahine ranei, kotahi tekau nei ana moni hiriwa, ki te ngaro tetahi, e kore ianei ia e tahu i te rama, e tahi i te whare, e rapu marie, kia kitea ra ano?</verse>
        <verse osisID='Luke.15.9'>A, no ka kitea, ka karangatia e ia ona hoa me te hunga e noho tata ana, ka mea, kia hari tahi me ahau, kua kitea hoki taku moni i ngaro ra.</verse>
        <verse osisID='Luke.15.10'>Waihoki, ko taku kupu tenei ki a koutou, he hari kei te aroaro o nga anahera a te Atua mo te tangata hara kotahi ina ripeneta.</verse>
        <verse osisID='Luke.15.11'> I mea ano ia, Tokorua nga tama a tetahi tangata:</verse>
        <verse osisID='Luke.15.12'>Ka mea to muri o raua ki tona papa, E pa, homai ki ahau te whai taonga e wehea e koe moku. Na, ka wehewehea e ia ki a raua tona oranga.</verse>
        <verse osisID='Luke.15.13'>A kihai i maha nga ra, ka kohikohia e te tama o muri nga mea katoa, a haere ana ki te whenua tawhiti, maumauria ana ona taonga ki reira, he toreretanga ki te kino.</verse>
        <verse osisID='Luke.15.14'>A, no ka poto ana mea katoa, ka pa te matekai ki taua whenua, a ka timata ia te rawakore.</verse>
        <verse osisID='Luke.15.15'>Na ka haere ia, ka piri ki tetahi o nga tangata o taua whenua; ka tonoa e ia ki ana mara ki te whangai poaka.</verse>
        <verse osisID='Luke.15.16'>I hiahia hoki ia kia whakakiia tona kopu ki nga kiri e kainga ana e nga poaka: heoi kihai i hoatu e tetahi ki a ia.</verse>
        <verse osisID='Luke.15.17'>No te hokinga ake ia o ona whakaaro, ka mea ia, Ano te tini o nga kaimahi a toku papa, he nui noa atu a ratou taro, ko ahau ia ka ngaro i te kaikore!</verse>
        <verse osisID='Luke.15.18'>Ka whakatika ahau, ka haere ki toku matua, ka mea ki a ia, E pa, kua hara ahau ki te rangi, ki tou aroaro ano,</verse>
        <verse osisID='Luke.15.19'>A heoi ano tikanga kia kiia ahau he tama nau: meinga ahau kia rite ki tetahi o au kaimahi.</verse>
        <verse osisID='Luke.15.20'>Na ka whakatika ia, a haere ana ki tona matua. Na, i a ia ano i tawhiti, ka kite tona matua i a ia, ka aroha, ka oma, hinga iho ki tona kaki, kihi ana i a ia.</verse>
        <verse osisID='Luke.15.21'>Na ko te meatanga a te tama ki a ia, E pa, kua hara ahau ki te rangi, ki tou aroaro ano, a heoi ano tikanga kia kiia ahau he tama nau.</verse>
        <verse osisID='Luke.15.22'>Na ka mea te matua ki ana pononga, Kia hohoro te mau mai i te kakahu pai rawa, a ka whakakakahu ki a ia; homai hoki he mowhiti mo tona ringa, he hu hoki mo ona waewae:</verse>
        <verse osisID='Luke.15.23'>Kawea mai ano te kuao kau, te mea whangai, patua; kia kai tatou, kia koa te ngakau;</verse>
        <verse osisID='Luke.15.24'>Ko tenei tama hoki aku i mate, a kua ora; i ngaro, a kua kitea. A ka anga ratou ka koa.</verse>
        <verse osisID='Luke.15.25'>Na kei te mara tana tama matamua: a, no tona haerenga mai, ka whakatata ki te whare, ka rongo i te waiata, i te kanikani.</verse>
        <verse osisID='Luke.15.26'>Na karangatia ana e ia tetahi o nga kaimahi, ka ui atu, he aha ra enei mea.</verse>
        <verse osisID='Luke.15.27'>Na ka mea mai tera ki a ia, Kua tae mai tou teina; kua patua e tou matua te kuao momona a te kau, no te mea kua tae ora mai ia ki a ia.</verse>
        <verse osisID='Luke.15.28'>Na ka riri ia, kihai hoki i pai kia haere ki roto: me i reira ka haere atu tona matua ki waho, ka tohe ki a ia.</verse>
        <verse osisID='Luke.15.29'>Na ka whakahoki ia, ka mea ki tona matua, Nana, te tini o nga tau i mahi ai ahau ki a koe, kahore rawa hoki i takatakahi i tau kupu: heoi kahore rawa i homai e koe ki ahau he kuao koati, kia koa tahi ai ahau me oku hoa:</verse>
        <verse osisID='Luke.15.30'>Otira, i te taenga mai o tenei tama au, i pau nei tou oranga i a ia, ratou tahi ko nga wahine kairau, kua patua e koe te kuao momona a te kau mana.</verse>
        <verse osisID='Luke.15.31'>Na ka mea tera ki a ia, E tama, kei ahau tonu koe, amu hoki aku mea katoa.</verse>
        <verse osisID='Luke.15.32'>He tika ia kia koa tatou, kia hari: i mate hoki tou teina nei, a kua ora; i ngaro, a kua kitea.</verse>
      </chapter>
      <chapter osisID='Luke.16'>
        <verse osisID='Luke.16.1'> A i mea ano ia ki ana akonga, Tera tetahi tangata whai rawa i mua, he tuari taonga tona; a ka korerotia ki a ia kei te maumauria e ia ana taonga.</verse>
        <verse osisID='Luke.16.2'>Na karangatia ana ia e ia, a ka mea atu ia ki a ia, He aha tenei e rangona nei e ahau mou? korerotia mai te tikanga o nga mea i tuaritia e koe; e kore hoki e ahei kia waiho koe hei tuari.</verse>
        <verse osisID='Luke.16.3'>Na ko te meatanga a taua tuari i roto i a ia, Me aha ahau? e tangohia ana hoki i ahau te tuaritanga e toku ariki: e kore ahau e kaha ki te keri; e whakama ana ahau ki te tono mea maku.</verse>
        <verse osisID='Luke.16.4'>E mohio ana ahau ki taku e mea ai, mo toku peinga rawatanga atu i te tuaritanga, ka ai o ratou whare hei tukunga atu moku.</verse>
        <verse osisID='Luke.16.5'>Na ka karangatia e ia tenei tangata, tenei tangata o te hunga i a ratou nei etahi mea a tona ariki, ka mea ia ki te tuatahi, E hia nga mea a toku ariki i a koe?</verse>
        <verse osisID='Luke.16.6'>Na ka mea tera, Kotahi rau mehua hinu. Na ko tana meatanga ki a ia, Tangohia tau pukapuka, hohoro te noho, tuhituhia e rima tekau.</verse>
        <verse osisID='Luke.16.7'>Katahi ia ka mea ki tetahi, E hia hoki i a koe? Ka mea ia, Kotahi rau mehua witi. na ka mea ia ki a ia, Tangohia tau pukapuka, tuhituhia e waru tekau.</verse>
        <verse osisID='Luke.16.8'>Na ka mihia te tuari kino e tona ariki, mona i whai whakaaro: Engari hoki nga tamariki o tenei ao, i to ratou whakapaparanga, nui ke te whakaaro i to nga tamariki o te marama.</verse>
        <verse osisID='Luke.16.9'>Na ko taku kupu tenei ki a koutou, Waiho te taonga kino hei mea i etahi hoa aroha mo koutou; mo te he rawa iho, ka ai he tukunga atu mo koutou ki nga whare ora tonu.</verse>
        <verse osisID='Luke.16.10'>Ko ia e pono ana ki te mea nohinohi rawa, e pono ano i te mea nui: ko ia e kore e tika i te mea nohinohi rawa, e kore ano e tika i te mea nui.</verse>
        <verse osisID='Luke.16.11'>Na ki te kahore i pono ta koutou mahi ki te taonga he, ma wai e tuku ki a koutou hei tiaki i te taonga pono?</verse>
        <verse osisID='Luke.16.12'>Ki te kahore koutou i pono i te mea a te tangata ke, ma wai e hoatu he mea ma koutou ake ki a koutou?</verse>
        <verse osisID='Luke.16.13'>E kore e ahei i te pononga te mahi ki nga rangatira tokorua: ka kino hoki ki tetahi, ka aroha ki tetahi; ka u ranei ki tetahi, ka whakahawea ki tetahi. E kore e ahei i a koutou te mahi ki te Atua, ki te taonga.</verse>
        <verse osisID='Luke.16.14'>A ko nga Parihi, he hunga apoapo moni, i rongo ki enei mea katoa: a ka whakahi ratou ki a ia.</verse>
        <verse osisID='Luke.16.15'>Na ko tana meatanga ki a ratou, Ko koutou te hunga e whakatikatika ana i a koutou ano i te aroaro o nga tangata; ko te Atua ia e matau ana ki o koutou ngakau: ko te mea hoki e whakanuia ana e nga tangata hei mea whakarihariha i te aroaro o te At ua.</verse>
        <verse osisID='Luke.16.16'>I tutuki te ture me nga poropiti ki a Hoani: no reira i kauwhautia mai ai te rangatiratanga o te Atua, a taruke ana nga tangata katoa ki roto.</verse>
        <verse osisID='Luke.16.17'>Erangi te pahemotanga o te rangi, o te whenua e takoto noa ana, e kore ia tetahi tohu o te ture e taka.</verse>
        <verse osisID='Luke.16.18'>Ki te whakarere tetahi i tana wahine, a ka marena i tetahi atu, e puremu ana ia: ki te marena tetahi te wahine kua whakarere e te tangata, e puremu ana ia.</verse>
        <verse osisID='Luke.16.19'> Na tera tetahi tangata whai taonga i mua, he kakahu papura ona, he rinena pai, a ko tana mahi he kai tonu i nga kai papai i nga ra katoa:</verse>
        <verse osisID='Luke.16.20'>Na ka whakatakotoria ki tona kuwaha tetahi tangata rawakore, ko Raharuhi te ingoa, he tuwhenua,</verse>
        <verse osisID='Luke.16.21'>E hiahia ana hoki kia whangaia ki nga kongakonga e ngahoro ana i te tepu a te tangata taonga; a ko nga kuri rawa hoki i haere mai, ka mitimiti i ona mate.</verse>
        <verse osisID='Luke.16.22'>Nawai a ka mate te tangata rawakore, a kawea ana e nga anahera ki te uma o Aperahama: a ka mate hoki ko te tangata taonga, a tanumia ana;</verse>
        <verse osisID='Luke.16.23'>A i te reinga ka titiro ake ia, i a ia e whakamamaetia ana, ka kite i a Aperahama i tawhiti, me Raharuhi i tona uma.</verse>
        <verse osisID='Luke.16.24'>Na ka karanga ia, ka mea, E pa, e Aperahama, kia aroha ki ahau, tonoa mai hoki a Raharuhi ki te tou i te pito o tona matihao ki te wai, hei whakamatao i toku arero; e mamae ana hoki ahau i tenei mura.</verse>
        <verse osisID='Luke.16.25'>Otira ka mea a Aperahama, E tama, kia mahara kua riro i a koe au mea papai i a koe e ora ana, he kino ia nga mea i a Raharuhi: na ka whakamarietia nei ia, e whakamamaetia ana koe.</verse>
        <verse osisID='Luke.16.26'>Haunga ano enei mea katoa, kua oti te whakapumau tetahi tawha nui i waenganui o koutou, o matou: a ki te mea etahi ki te whakawhiti atu i konei ki a koutou, e kore e ahei; e kore ano e whiti mai i kona ki a matou.</verse>
        <verse osisID='Luke.16.27'>Ano ra ko tera, Koia ahau ka mea nei ki a koe, e pa, kia tonoa ia ki te whare o toku papa:</verse>
        <verse osisID='Luke.16.28'>Tokorima hoki oku teina; kia korero ai ia ki a ratou, kei haere mai hoki ratou ki tenei wahi mamae.</verse>
        <verse osisID='Luke.16.29'>Ka mea a Aperahama ki a ia, Kei a ratou ra a Mohi ratou ko nga poropiti; me whakarongo ki a ratou.</verse>
        <verse osisID='Luke.16.30'>Ka mea ia, Kahore, e pa, e Aperahama: engari ki te haere atu tetahi ki a ratou o te hunga mate, ka ripeneta ratou.</verse>
        <verse osisID='Luke.16.31'>Na ka mea tera ki a ia, Ki te kore ratou e whakarongo ki a Mohi, ki nga poropiti hoki, e kore ano e whakaae ahakoa ara ake te tangata i te hunga mate.</verse>
      </chapter>
      <chapter osisID='Luke.17'>
        <verse osisID='Luke.17.1'> Na ka mea ia ki ana akonga, E kore e taea te whakakahore te putanga o nga take he: otiia aue, te mate mo te tangata e puta ai!</verse>
        <verse osisID='Luke.17.2'>He nui te pai ki a ia ki te whakatarewatia ki tona kaki te kohatu mira kaihe, kia maka hoki ia ki te moana, a kia kaua e taka i a ia ki te he tetahi o enei mea nohinohi.</verse>
        <verse osisID='Luke.17.3'>Kia tupato ki a koutou: ki te hara tou teina ki a koe, riria; a ki te ripeneta, murua tona.</verse>
        <verse osisID='Luke.17.4'>A ki te whitu nga haranga ki a koe i te ra kotahi, a ka whitu ona hokinga mai ki a koe, a ka mea, E ripeneta ana ahau; murua tona.</verse>
        <verse osisID='Luke.17.5'>A ka mea nga apotoro ki te Ariki, Whakanuia to matou whakapono.</verse>
        <verse osisID='Luke.17.6'>Na ka mea te Ariki, Ki te mea he whakapono to koutou, me te pua nani te rahi, ka mea koutou ki tenei hikamaina, Kia ranga atu koe, kia whakatokia ki te moana; na ka rongo ki a koutou.</verse>
        <verse osisID='Luke.17.7'>Na, ko wai o koutou he pononga tana e parau ana, e tiaki ana ranei i nga hipi, e mea atu ki a ia, i tona hokinga mai i te mara, haere tonu mai, ka noho ki te kai?</verse>
        <verse osisID='Luke.17.8'>A e kore e mea ki a ia, Taka he hapa maku, ka whitiki ai i a koe, ka tuari mai ki ahau, kia mutu ra taku kai, taku inu; a muri iho ka kai ai koe, ka inu ai?</verse>
        <verse osisID='Luke.17.9'>E whakawhetai oti ia ki taua pononga, mona i mea i nga mea i whakahaua ai ia?</verse>
        <verse osisID='Luke.17.10'>Waihoki ko koutou, ka oti nga mea katoa i whakahaua ai koutou, ka ki atu, He pononga huakore matou; ko ta matou i mea ai ko te mea ano i whakaritea kia mahia e matou.</verse>
        <verse osisID='Luke.17.11'> Na, i a ratou e haere ana ki Hiruharama, ka haere ia ra waenganui o Hamaria, o Kariri.</verse>
        <verse osisID='Luke.17.12'>A, i a ia e tomo ana ki tetahi kainga, kotahi tekau nga tangata i tutaki ki a ia, he repera, na, ka tu mai ratou i tawhiti:</verse>
        <verse osisID='Luke.17.13'>Ka karanga, ka mea, E kara, e Ihu, kia aroha ki a matou.</verse>
        <verse osisID='Luke.17.14'>A, i tona kitenga atu, ka mea ki a ratou, Haere, kia kite nga tohunga i a koutou. A i a ratou e haere ana, na kua ma.</verse>
        <verse osisID='Luke.17.15'>A, no te kitenga o tetahi o ratou kua ora ia, ka hoki, a he rahi tona reo ki te whakakororia i te Atua.</verse>
        <verse osisID='Luke.17.16'>A takoto tapapa ana ia ki ona waewae, ka whakawhetai ki a ia: a no Hamaria ia.</verse>
        <verse osisID='Luke.17.17'>A ka oho atu a Ihu, ka mea, Kihai ranei te tekau i whakarangia? a kei hea nga tokoiwa?</verse>
        <verse osisID='Luke.17.18'>Heoi ano nga mea i kitea e hoki mai ana ki te homai i te kororia ki te Atua, ko tenei tangata iwi ke.</verse>
        <verse osisID='Luke.17.19'>Na ka mea ia ki a ia, Whakatika, haere: na tou whakapono koe i ora ai.</verse>
        <verse osisID='Luke.17.20'> A, i te uinga a nga Parihi ki a ia, ko a hea puta mai ai te rangatiratanga o te Atua, ka whakahoki ia ki a ratou, ka mea, E kore e kitea te putanga mai o te rangatiratanga o te Atua:</verse>
        <verse osisID='Luke.17.21'>E kore ano ratou e mea, Na, tenei! na, tera! kei roto hoki i a koutou te rangatiratanga o te Atua:</verse>
        <verse osisID='Luke.17.22'>A ka mea ia ki nga akonga, Tera e tae mai nga ra e hiahia ai koutou kia kite i tetahi o nga ra o te Tama a te tangata, a e kore koutou e kite.</verse>
        <verse osisID='Luke.17.23'>A e mea ratou ki a koutou, Na, tenei; na, tera: kaua e haere atu, kaua e aru atu.</verse>
        <verse osisID='Luke.17.24'>Ka rite hoki ki te uira e hoko mai ana i tetahi wahi i raro o te rangi: a tiaho atu ana ki tetahi atu wahi i raro o te rangi; e pera ano te Tama a te tangata a tona ra.</verse>
        <verse osisID='Luke.17.25'>Otiia ko te tikanga tenei kia maha nga mamae mona i mua, kia whakakinongia ano hoki e tenei whakatupuranga.</verse>
        <verse osisID='Luke.17.26'>Ka rite hoki ki nga ra i a Noa nga ra o te Tama a te tangata.</verse>
        <verse osisID='Luke.17.27'>E kai ana ratou, e inu ana, e marena ana, e tukua ana ki te marena, taea noatia te ra i tomo ai a Noa ki te aaka, a, ko te putanga mai o te waipuke, na whakangaromia katoatia ratou.</verse>
        <verse osisID='Luke.17.28'>Ka rite ano hoki ki nga ra i a Rota; e kai ana ratou, e inu ana, e hoko mai ana, e hoko atu ana, e whakato ana, e hanga whare ana.</verse>
        <verse osisID='Luke.17.29'>Heoi i te ra i puta mai ai a Rota i Horoma, ka uaina he kapura, he whanariki i te rangi, na whakangaromia katoatia ratou.</verse>
        <verse osisID='Luke.17.30'>Ka pera ano a te ra e whakakitea ai te Tama a te tangata.</verse>
        <verse osisID='Luke.17.31'>I taua ra, kei runga tetahi i te whare, me ona taonga hoki i roto i te whare, kaua ia e heke iho ki te tiki i aua mea: ko te tangata hoki i te mara, kaua ia e hoki atu ki nga mea o muri.</verse>
        <verse osisID='Luke.17.32'>Kia mahara ki te wahine a Rota.</verse>
        <verse osisID='Luke.17.33'>Ki te whai tetahi kia ora ia, ka mate ano ia; ki te mate tetahi, ka ora ano ia.</verse>
        <verse osisID='Luke.17.34'>Ko taku kupu tenei ki a koutou, I taua po tokorua i te moenga kotahi; kotahi e tangohia, kotahi e waiho.</verse>
        <verse osisID='Luke.17.35'>Tokorua nga wahine e huri ana; kotahi e tangohia, kotahi e waiho.</verse>
        <verse osisID='Luke.17.36'>Tokorua nga tangata i te mara; kotahi e tangohia, kotahi e waiho.</verse>
        <verse osisID='Luke.17.37'>Na ka whakahoki ratou, ka mea ki a ia, Ko hea, e te Ariki? Ka mea ia ki a ratou, Ko te wahi i te tupapaku, ko reira huihui ai nga ekara.</verse>
      </chapter>
      <chapter osisID='Luke.18'>
        <verse osisID='Luke.18.1'> Na ka korero ia i tetahi kupu whakarite ki a ratou mo tenei, kia inoi ratou i nga wa katoa, kia kaua e ngoikore;</verse>
        <verse osisID='Luke.18.2'>I mea ia, I tetahi pa tera tetahi kaiwhakawa, he tangata kihai nei i wehi ki te Atua, kihai ano i hopohopo ki te tangata:</verse>
        <verse osisID='Luke.18.3'>I taua pa ano tetahi pouaru; a ka haere mai tera ki a ia, ka mea, Takitakina toku mate i toku hoa tauwhainga.</verse>
        <verse osisID='Luke.18.4'>A he roa kihai ia i pai: muri iho ka mea ia i roto i a ia, Ahakoa kahore ahau e wehi ki te Atua, e hopohopo ki te tangata:</verse>
        <verse osisID='Luke.18.5'>Heoi ka porearea ahau i te pouaru nei, na ka takitakina e ahau tona mate, kei haere tonu mai ka mate ahau i te hoha.</verse>
        <verse osisID='Luke.18.6'>Ka mea te Ariki, Whakarongo ki ta te kaiwhakawa kino i mea ra.</verse>
        <verse osisID='Luke.18.7'>A e kore ranei te Atua e ngaki i te mate o ana tangata i whiriwhiri ai, e karanga nei ki a ia i te ao, i te po, ahakoa whakaroa noa ia ki a ratou?</verse>
        <verse osisID='Luke.18.8'>Ko taku kupu tenei ki a koutou, Ka hohoro ia te takitaki i to ratou mate. Otira ka tae mai te Tama a te tangata, e rokohina mai ranei e ia he whakapono i runga i te whenua?</verse>
        <verse osisID='Luke.18.9'> Na ka korero ano ia i tenei kupu whakarite ki etahi, i whakamanawa nei ki a ratou ano he tika, i whakakorekore ki era atu katoa:</verse>
        <verse osisID='Luke.18.10'>Tokorua nga tangata i haere ki te temepara ki te inoi; he Parihi tetahi, ko tetahi he pupirikana.</verse>
        <verse osisID='Luke.18.11'>Tu ana te Parihi ko ia anake, ko tana karakia tenei, E te Atua, ka whakawhetai ahau ki a koe, no te mea kahore ahau e rite ki era atu tangata, ki te hunga hao taonga, kino, puremu, moku hoki te rite ki tenei pupirikana.</verse>
        <verse osisID='Luke.18.12'>Takirua aku nohoanga pukutanga i te wiki, e hoatu ana e ahau te wahi whakatekau o aku mea katoa.</verse>
        <verse osisID='Luke.18.13'>Ko te pupirikana ia i tu mai i tawhiti, kihai i mea kia anga ake ona kanohi ki te rangi, heoi patuki ana ki tona uma, ka mea, E te Atua, tohungia ahau, te tangata hara.</verse>
        <verse osisID='Luke.18.14'>Ko taku kupu tenei ki a koutou, Nui atu te tika o tenei i to tera i te hokinga ki tona whare: ki te whakanui hoki tetahi i a ia, ka whakaititia; ki te whakaiti tetahi i a ia, ka whakanuia.</verse>
        <verse osisID='Luke.18.15'> Na ka kawea mai e ratou ki a ia a ratou tamariki nonohi, kia pa ai ia ki a ratou: otiia, no te kitenga o ana akonga, ka riria atu ratou.</verse>
        <verse osisID='Luke.18.16'>Otira ka karangatia atu ratou e Ihu ki a ia, ka mea ia, Tukua nga tamariki nonohi kia haere mai ki ahau, kaua hoki ratou e araia atu: no nga penei hoki te rangatiratanga o te Atua.</verse>
        <verse osisID='Luke.18.17'>He pono taku e mea nei ki a koutou, Ki te kahore e rite te tango a tetahi i te rangatiratanga o te Atua ki ta te tamaiti nohinohi, e kore rawa ia e tomo ki roto.</verse>
        <verse osisID='Luke.18.18'> Na ka ui tetahi rangatira ki a ia, ka mea, E te kaiwhakaako pai, me aha ahau ka whiwhi ai ki te ora tonu?</verse>
        <verse osisID='Luke.18.19'>Na ko te meatanga a Ihu ki a ia, he aha ahau i kiia ai e koe he pai? kahore tetahi i pai, kotahi anake, ko te Atua.</verse>
        <verse osisID='Luke.18.20'>E matau ana koe ki nga ture, Kaua e puremu, Kaua e patu tangata, Kaua e tahae, Kaua e whakapae teka, Whakahonoretia tou papa me tou whaea.</verse>
        <verse osisID='Luke.18.21'>Na ka mea ia, Kua rite i ahau enei katoa no toku tamarikitanga ake.</verse>
        <verse osisID='Luke.18.22'>A, i te rongonga Ihu ki tenei, ka mea ki a ia, Kotahi te mea kahore ano i rite i a koe: hokona au mea katoa, ka tuwha atu ma nga mea rawakore, a e whai taonga koe ki te rangi: a haere mai i muri i ahau.</verse>
        <verse osisID='Luke.18.23'>Na ka rongo ia ki enei mea, ka pouri rawa; he nui hoki ona taonga.</verse>
        <verse osisID='Luke.18.24'>A ka kite a Ihu i a ia, ka mea, Ano te whakauaua o te tapoko o te hunga taonga ki te rangatiratanga o te Atua!</verse>
        <verse osisID='Luke.18.25'>Erangi hoki te haere o te kamera ra te kowhao o te ngira e takoto noa ana, he whakauaua rawa ia te tomo o te tangata taonga ki roto ki te rangatiratanga o te Atua.</verse>
        <verse osisID='Luke.18.26'>Na ka mea nga kaiwhakarongo, Ko wai ra e ora?</verse>
        <verse osisID='Luke.18.27'>Otira i mea ia, Ko nga mea e kore e taea e te tangata, ka taea e te Atua.</verse>
        <verse osisID='Luke.18.28'>A ka mea a Pita, Na, kua whakarerea nei e matou a matou nei mea, a kua aru i a koe.</verse>
        <verse osisID='Luke.18.29'>Na ka mea ia ki a ratou, He pono taku e mea nei ki a koutou, Kahore he tangata i whakarere, he whare, he wahine, he tuakana, he matua, he tamariki, i te whakaaro ki te rangatiratanga o te Atua,</verse>
        <verse osisID='Luke.18.30'>E kore e riro mai i a ia i tenei wa nga mea tini noa atu, a i te ao meake puta ko te ora tonu.</verse>
        <verse osisID='Luke.18.31'> A ka mau ia ki te tekau ma rua, ka mea ki a ratou, Na e haere ana tenei tatou ki Hiruharama, a ka rite katoa nga mea i tuhituhia e nga poropiti mo te Tama a te tangata.</verse>
        <verse osisID='Luke.18.32'>Ka tukua hoki ia ki nga tauiwi, ka tawaia, ka whakatupuria kinotia, ka tuwhaina:</verse>
        <verse osisID='Luke.18.33'>A ka oti ia te whiu, ka whakamatea: a i te toru o nga ra ka ara.</verse>
        <verse osisID='Luke.18.34'>A kihai ratou i matau ki tetahi o enei mea: he mea huna hoki i a ratou tenei kupu, kihai ratou i mohio ki nga mea i korerotia.</verse>
        <verse osisID='Luke.18.35'> A, i a ia e whakatata ana ki Heriko, tera tetahi matapo e noho ana i te taha o te huarahi e tono mea ana mana:</verse>
        <verse osisID='Luke.18.36'>A, i tona rongonga i te mano e haere ana, ka ui atu, He aha tenei?</verse>
        <verse osisID='Luke.18.37'>Ka mea ratou ki a ia, Ko Ihu o Nahareta e haere ana.</verse>
        <verse osisID='Luke.18.38'>Katahi ia ka karanga, ka mea, E Ihu, e te Tama a Rawiri, kia aroha ki ahau.</verse>
        <verse osisID='Luke.18.39'>Na ka riria ia e te hunga i haere i mua kia noho puku: heoi rahi noa ake tana karanga, E te Tama a Rawiri, kia aroha ki ahau.</verse>
        <verse osisID='Luke.18.40'>Na ka tu a Ihu, ka mea kia arahina mai ki a ia: a, no ka tata, ka ui ki a ia,</verse>
        <verse osisID='Luke.18.41'>Ka mea, Kia ahatia koe e ahau? Ka mea ia, E te Ariki, kia titiro ahau.</verse>
        <verse osisID='Luke.18.42'>Ka mea a Ihu ki a ia, Titiro: na tou whakapono koe i whakaora.</verse>
        <verse osisID='Luke.18.43'>A titiro tonu ake ia, a aru ana i a ia, me te whakakororia i te Atua: a, no te kitenga o te iwi katoa, ka whakamoemiti ki te Atua.</verse>
      </chapter>
      <chapter osisID='Luke.19'>
        <verse osisID='Luke.19.1'> A ka tomo ia, a tika ana ra waenganui o Heriko,</verse>
        <verse osisID='Luke.19.2'>Na ko tetahi tangata, ko Hakiaha te ingoa i huaina ai, he rangatira pupirikana, he tangata taonga ano:</verse>
        <verse osisID='Luke.19.3'>I whai ia kia kite i a Ihu he pehea ranei ia: heoi kihai i taea ia i te mano, he tangata poto hoki.</verse>
        <verse osisID='Luke.19.4'>Na ka oma ia ki mua, a kake ana ki tetahi hokamora, kia kite i a ia: meake hoki ia tika ra reira.</verse>
        <verse osisID='Luke.19.5'>A, no ka tae a Ihu ki taua wahi, ka titiro ake, ka mea ki a ia, E Hakiaha, kia hohoro te heke iho; me noho hoki ahau ki tou whare aianei.</verse>
        <verse osisID='Luke.19.6'>A hohoro tonu tona heke iho, a ka koa ki a ia hei manuhiri mana.</verse>
        <verse osisID='Luke.19.7'>A, i to ratou kitenga, ka amuamu katoa, ka mea, Kua riro ia ki te tangata hara noho ai.</verse>
        <verse osisID='Luke.19.8'>Na ka tu a Hakiaha, ka mea ki te Ariki, E te Ariki, na e hoatu ana e ahau te hawhe o aku taonga ki te hunga rawakore; a, ki te mea kua riro he mai i ahau te mea a tetahi, ka takiwhatia e ahau taku utu.</verse>
        <verse osisID='Luke.19.9'>Na ko te meatanga a Ihu ki a ia, Nonaianei te ora i tae mai ai ki tenei whare, he tama nei hoki ia na Aperahama.</verse>
        <verse osisID='Luke.19.10'>I haere mai hoki te Tama a te tangata ki te rapu, ki te whakaora i te mea i ngaro.</verse>
        <verse osisID='Luke.19.11'> A, i a ratou e whakarongo ana ki enei mea, ka korerotia ano e ia tetahi kupu whakarite, no te mea e tata ana ia ki Hiruharama, e mea ana hoki ratou, ko taua wa pu ano whakakitea ai te rangatiratanga o te Atua.</verse>
        <verse osisID='Luke.19.12'>Na reira ia ka mea, I haere tetahi rangatira nui ki tetahi whenua mamao, kia riro mai i a ia tetahi rangatiratanga, ka hoki mai ai.</verse>
        <verse osisID='Luke.19.13'>Kotahi tekau ana pononga i karangatia e ia, kotahi tekau nga pauna i hoatu e ia ki a ratou, ka mea ki a ratou, Mahia enei, kia hoki mai ra ano ahau.</verse>
        <verse osisID='Luke.19.14'>Otira i kino tona iwi ki a ia, ka tono karere i muri i a ia, ka mea, E kore matou e pai ki tenei hei kingi mo matou.</verse>
        <verse osisID='Luke.19.15'>A, i tona hokinga mai, kua riro mai hoki i a ia te rangatiratanga, ka mea kia karangatia ki a ia aua pononga, i hoatu nei e ia te moni ki a ratou, kia kite ai ia i ta tetahi, i ta tetahi i mahi ai.</verse>
        <verse osisID='Luke.19.16'>Ka tae mai to mua, ka mea, E te ariki, ka ngahuru nga pauna kua mahia ki tau pauna.</verse>
        <verse osisID='Luke.19.17'>Ka mea ia ki a ia, Ka pai, e te pononga pai: pono tonu tau mahi i te mea nohinohi rawa, na, hei rangatira koe mo nga pa kotahi tekau.</verse>
        <verse osisID='Luke.19.18'>A, ko te haerenga mai o te tuarua, ka mea, E te ariki, e rima nga pauna kua mahia ki tau pauna.</verse>
        <verse osisID='Luke.19.19'>Ka mea ia ki tenei, Hei rangatira ano koe mo nga pa e rima.</verse>
        <verse osisID='Luke.19.20'>Na, ko te haerenga mai o tetahi, ka mea, E te ariki, na, tau pauna: i te rongoa hoki i ahau i roto i te tauera:</verse>
        <verse osisID='Luke.19.21'>I mataku hoki ahau i a koe, no te mea he tangata uaua koe: e tango ana koe i te mea kihai i whakatakotoria iho e koe, e kokoti ana i te mea kihai i ruia e koe.</verse>
        <verse osisID='Luke.19.22'>Na, ko tana meatanga ki a ia, Kei ta tou mangai he whakaheanga maku i a koe, e te pononga kino. I mohio koe he tangata uaua ahau, e tango ana i te mea kihai i whakatakotoria e ahau, e kokoti ana i te mea kihai i ruia e ahau:</verse>
        <verse osisID='Luke.19.23'>He aha koe te hoatu ai i taku moni ki te peeke, penei kua riro mai taua mea i ahau, me ona hua ano, i toku taenga mai?</verse>
        <verse osisID='Luke.19.24'>Na ka mea ia ki te hunga e tu tata ana, Tangohia te pauna i a ia, hoatu hoki ki tera i nga pauna kotahi tekau.</verse>
        <verse osisID='Luke.19.25'>Ka mea ratou ki a ia, E te ariki kotahi nei tekau ana pauna.</verse>
        <verse osisID='Luke.19.26'>Ko taku kupu hoki tenei ki a koutou, Ki te whai mea tetahi, ka hoatu ano ki a ia; ki te kahore he mea a tetahi, ko ana mea ake ka tangohia i a ia.</verse>
        <verse osisID='Luke.19.27'>Tena ko aua hoariri oku kihai nei i pai ki ahau hei kingi mo ratou, arahina mai ki konei, ka patu ki toku aroaro.</verse>
        <verse osisID='Luke.19.28'> A, no ka mutu enei korero, ka turia atu e ia ki mua, ka haere ki Hiruharama.</verse>
        <verse osisID='Luke.19.29'>A, no ka tata ia ki Petapaki, ki Petani, ki te maunga e kiia nei ko to nga Oriwa, na tokorua ana akonga i tonoa e ia.</verse>
        <verse osisID='Luke.19.30'>I mea ia, Haere korua ki te kainga e anga mai ana ki a korua; a, no ka tomo atu, ka kite korua i tetahi kuao kaihe e here ana, he mea kahore ano i nohoia noatia e te tangata: wetekina, arahina mai.</verse>
        <verse osisID='Luke.19.31'>Ki te mea hoki tetahi ki a korua, He aha i wetekina ai e korua? kia penei ta korua ki atu, E mea ana te Ariki ki a ia mona.</verse>
        <verse osisID='Luke.19.32'>Na, haere atu ana te hunga i tonoa, rokohanga atu, rite tonu ki tana i korero ai ki a raua.</verse>
        <verse osisID='Luke.19.33'>Na, i a raua e wewete ana i te kuao, ka mea ona rangatira ki a raua, He aha korua ka wewete ai i te kuao na?</verse>
        <verse osisID='Luke.19.34'>Na ko ta raua meatanga atu, E mea ana te Ariki ki a ia mona.</verse>
        <verse osisID='Luke.19.35'>Na ka arahina ia ki a Ihu: a panga iho e raua o raua kakahu ki runga ki te kuao, whakanohoia ana a Ihu ki runga.</verse>
        <verse osisID='Luke.19.36'>A, i a ia e haere ana, ka wharikitia o ratou kakahu ki te huarahi.</verse>
        <verse osisID='Luke.19.37'>A, i a ia e whakatata ana ki te heketanga o Maunga Oriwa, ka koa te huihui katoa o nga akonga, ka anga ka whakamoemiti ki te Atua, he nui hoki te reo, mo nga merekara katoa i kite ai ratou;</verse>
        <verse osisID='Luke.19.38'>Ka mea, Ka whakapaingia te Kingi e haere mai ana i runga i te ingoa o te Ariki: he rongo mau ki runga ki te rangi, he kororia ki runga rawa.</verse>
        <verse osisID='Luke.19.39'>Na ka mea etahi o nga Parihi i roto i te mano ki a ia, E te Kaiwhakaako, riria au akonga.</verse>
        <verse osisID='Luke.19.40'>Na ka whakahoki ia, ka mea, Ko taku kupu tenei ki a koutou, me i noho puku enei, kua karanga ake nga kamaka.</verse>
        <verse osisID='Luke.19.41'> A, no ka tata ia, ka kite i te pa, ka tangihia e ia.</verse>
        <verse osisID='Luke.19.42'>Ka mea ia, Me i mohio koe, a koe ano, ahakoa i tenei ra nei ano ou, ki nga mea e mau ai tou rongo! ko tenei kua huna atu i ou kanohi.</verse>
        <verse osisID='Luke.19.43'>Tera hoki e tae mai nga ra ki a koe, e hanga ai e ou hoariri he parepare mou a taka noa, a ka karapotia koe, ka kopania hoki i nga taha katoa.</verse>
        <verse osisID='Luke.19.44'>A ka whakahoroa koe ki raro, me au tamariki i roto i a koe; e kore ano e waiho tetahi kamaka i runga i tetahi kamaka i roto i a koe; no te mea kihai koe i matau ki te wa i tirohia ai koe.</verse>
        <verse osisID='Luke.19.45'>A ka tomo ia ki te temepara, ka anga ka pei ki waho i te hunga i reira e hoko ana.</verse>
        <verse osisID='Luke.19.46'>Ka mea ki a ratou, Kua oti te tuhituhi, Ko toku whare hei whare inoi: a kua meinga nei e koutou hei ana mo nga kaipahua.</verse>
        <verse osisID='Luke.19.47'>A whakaako ana ia i te temepara i ia ra, i a ra. Otiia ka rapu nga tohunga nui me nga karaipi me nga rangatira o te iwi kia whakangaromia ia;</verse>
        <verse osisID='Luke.19.48'>Heoi kihai i kitea ta ratou e mea ai: no te mea e u ana nga tangata katoa ki a ia, e whakarongo ana.</verse>
      </chapter>
      <chapter osisID='Luke.20'>
        <verse osisID='Luke.20.1'> A i tetahi o aua ra, i a ia e whakaako ana i te iwi i roto i te temepara, e kauwhau ana i te rongopai, ka tae mai nga tohunga nui, nga karaipi, me nga kaumatua ki a ia,</verse>
        <verse osisID='Luke.20.2'>Ka korero ki a ia, ka mea, Korerotia mai ki a matou te mana i mea ai koe i enei mea? na wai hoki i hoatu tena mana ki a koe?</verse>
        <verse osisID='Luke.20.3'>Ka whakahoki ia, ka mea ki a ratou, Maku hoki e ui ki a koutou kia kotahi kupu; ma koutou e mea mai ki ahau:</verse>
        <verse osisID='Luke.20.4'>Ko te iriiringa a Hoani, no te rangi ranei, no te tangata ranei?</verse>
        <verse osisID='Luke.20.5'>A ka korero ratou ki a ratou ano, ka mea, Ki te mea tatou, No te rangi; ka mea mai ia, Ha, he aha koutou te whakapono ai ki a ia?</verse>
        <verse osisID='Luke.20.6'>A ki te mea tatou, No te tangata; ka akina tatou e te iwi katoa ki te kamaka: e whakapono ana hoki ratou he poropiti a Hoani</verse>
        <verse osisID='Luke.20.7'>Na ka whakahokia e ratou, E kore e kitea no hea ranei.</verse>
        <verse osisID='Luke.20.8'>Na ko te meatanga a Ihu ki a ratou, E kore ano e korerotia e ahau ki a koutou te mana i mea ai ahau i enei mea.</verse>
        <verse osisID='Luke.20.9'> Na ka anga ia ka korero i tenei kupu whakarite ki te iwi; I whakatokia tetahi mara waina e tetahi tangata, a tukua ana ki nga kaimahi, a haere ana ki tawhiti, a maha noa nga ra.</verse>
        <verse osisID='Luke.20.10'>A i te po i tika ai ka tonoa e ia he pononga ki nga kaimahi, kia hoatu ai e ratou ki a ia etahi o nga hua o te mara waina: otira ka whiua ia e nga kaimahi, whakahokia kautia ana.</verse>
        <verse osisID='Luke.20.11'>Na ka tonoa ano e ia tetahi atu pononga: a ka whiua ano ia e ratou, ka tukinotia, whakahokia kautia ana.</verse>
        <verse osisID='Luke.20.12'>Na ka tonoa ano hoki tetahi e ia, te tuatoru: a tukitukia ana ia e ratou, maka ana ki waho.</verse>
        <verse osisID='Luke.20.13'>Na ka mea te rangatira o te mara waina, Me pehea ahau? Ka tonoa e ahau taku tama, taku e aroha nei: tera pea ratou e hopohopo ki a ia.</verse>
        <verse osisID='Luke.20.14'>Otira, no te kitenga o nga kaimahi i a ia, ka korerorero ki a ratou ano, ka mea, Ko te rangatira tenei mona te kainga: tena, tatou ka whakamate i a ia, kia riro mai ai te kainga i a tatou.</verse>
        <verse osisID='Luke.20.15'>Na maka ana ia ki waho o te mara waina, whakamatea iho. Na ka aha te rangatira o te mara waina ki a ratou?</verse>
        <verse osisID='Luke.20.16'>Ka haere ia, ka whakangaro i aua kaimahi, ka hoatu te mara waina ki etahi atu. A ka rongo ratou, ka mea, Kauaka.</verse>
        <verse osisID='Luke.20.17'>Ka titiro ia ki a ratou, ka mea, He aha ra tenei kua oti nei te tuhituhi, Ko te kohatu i kapea e nga kaihanga, kua meinga tenei hei mo te kokonga?</verse>
        <verse osisID='Luke.20.18'>Na, ki te hinga tetahi ki runga ki tenei kohatu, mongamonga noa; ki te hinga tenei kohatu ki runga ki tetahi, ngotangota noa ia, ano he puehu.</verse>
        <verse osisID='Luke.20.19'>Na ka whai nga tohunga nui me nga karaipi kia hopukia ia i taua wa ano; ka mataku ratou i te iwi: i mohio hoki ratou i korerotia e ia tenei kupu whakarite mo ratou.</verse>
        <verse osisID='Luke.20.20'> Na ka ata tirohia ia e ratou, ka tonoa mai he kaiwhakarongo, ano te ahua kei to te hunga tika, hei hopu mo tana korero, kia tukua ai ia ki te rangatiratanga, ki te kaha o te kawana.</verse>
        <verse osisID='Luke.20.21'>A ka ui ratou ki a ia, ka mea, E te Kaiwhakaako, e mohio ana matou he tika tau e korero nei, e whakaako nei, e kore ano e manakohia e koe te kanohi tangata, engari e whakaako pono ana koe i te huarahi o te Atua:</verse>
        <verse osisID='Luke.20.22'>He mea tika ranei te hoatu takoha e matou ki a Hiha, kahore ranei?</verse>
        <verse osisID='Luke.20.23'>Otira i kitea e ia to ratou hianga, a ka mea kia ratou, He aha koutou ka whakamatautau nei i ahau?</verse>
        <verse osisID='Luke.20.24'>Kia kite ahau i tetahi pene. No wai tona ahua me te tuhituhinga? Na ka whakahoki ratou, ka mea, No Hiha.</verse>
        <verse osisID='Luke.20.25'>Katahi ia ka mea ki a ratou, hoatu rapea ki a Hiha nga mea a Hiha, ki te Atua ano nga mea a te Atua.</verse>
        <verse osisID='Luke.20.26'>Heoi kihai i taea e ratou te hopu i tetahi korero ana i te aroaro o te iwi: na ka miharo ratou ki tana kupu, a whakarongo kau ana.</verse>
        <verse osisID='Luke.20.27'> Na ka tae mai etahi o nga Haruki e mea nei kahore he aranga; ka ui ki a ia,</verse>
        <verse osisID='Luke.20.28'>Ka mea, E te Kaiwhakaako, i tuhituhi a Mohi ki a matou, Ki te mate te tuakana o tetahi tangata, he wahine ano tana, a ka mate urikore ia, me tango te wahine e tona teina, ka whakatupu uri ai mo tona tuakana.</verse>
        <verse osisID='Luke.20.29'>Na, tokowhitu taua whanau; ka tango to mua i te wahine, a mate urikore ana.</verse>
        <verse osisID='Luke.20.30'>Na ka tango te tuarua i te wahine, a ka mate urikore ano ia.</verse>
        <verse osisID='Luke.20.31'>Na ka tango te tuatoru i a ia; penei ano nga tokowhitu: kahore a ratou tamariki i waiho ai, a mate iho ratou.</verse>
        <verse osisID='Luke.20.32'>Na muri iho i te katoa ka mate hoki te wahine.</verse>
        <verse osisID='Luke.20.33'>Na, i te aranga, ma wai o ratou te wahine? he wahine hoki ia na te tokowhitu.</verse>
        <verse osisID='Luke.20.34'>Ka whakahoki a Ihu, ka mea ki a ratou, E marena ana, e hoatu ana ki te marena, nga tamariki o tenei ao:</verse>
        <verse osisID='Luke.20.35'>Tena ko te hunga e paingia ana kia whiwhi ki tera ao, ki te aranga ano i roto i te hunga mate, e kore e marena, e kore ano e hoatu ki te marena:</verse>
        <verse osisID='Luke.20.36'>E kore ano ratou e ahei kia mate: e rite ana hoki ki nga anahera; he tama hoki ratou na te Atua, he tama na te aranga.</verse>
        <verse osisID='Luke.20.37'>Na, ko te aranga o te hunga mate, kua whakakitea mai tena e Mohi i tana mo te rakau, i karangatia ai te Ariki ko te Atua o Aperahama, ko te Atua o Ihaka, ko te Atua o Hakopa.</verse>
        <verse osisID='Luke.20.38'>Na ehara ia i te Atua no te hunga mate, engari no te hunga ora: e ora katoa ana hoki i roto i a ia.</verse>
        <verse osisID='Luke.20.39'> Na ka whakahoki etahi o nga karaipi ka mea, E te Kaiwhakaako, he pai tau korero.</verse>
        <verse osisID='Luke.20.40'>Kihai hoki ratou i maia ki te ui ano ki a ia i tetahi mea.</verse>
        <verse osisID='Luke.20.41'>Na ka mea ia ki a ratou, na te aha ratou i mea ai he tama na Rawiri a te Karaiti?</verse>
        <verse osisID='Luke.20.42'>Kua mea nei a Rawiri i te pukapuka o nga waiata, I mea te Ariki ki toku Ariki, hei toku matau koe noho ai,</verse>
        <verse osisID='Luke.20.43'>Kia meinga ra ano e ahau ou hoariri hei turanga waewae mou.</verse>
        <verse osisID='Luke.20.44'>Na ka kiia ia e Rawiri he Ariki, a he pehea i tama ai ki a ia?</verse>
        <verse osisID='Luke.20.45'>A, i te iwi katoa e whakarongo ana, ka mea ia ki ana akonga,</verse>
        <verse osisID='Luke.20.46'>Kia tupato ki nga karaipi, ko ta ratou nei e rawe ai ko nga kakahu roroa ina haereere ratou, e matenui ana ki nga ohatanga i nga kainga hokohoko, me nga nohoanga rangatira i nga whare karakia me nga nohoanga rangatira i nga hakari:</verse>
        <verse osisID='Luke.20.47'>Pau ake hoki i a ratou nga whare o nga pouaru, e inoi roa ana hoki, he ahua kau: nui rawa te he e tau ki a ratou.</verse>
      </chapter>
      <chapter osisID='Luke.21'>
        <verse osisID='Luke.21.1'> Na ka titiro ake ia, ka kite i te hunga taonga, e maka ana i a ratou moni hoatu noa ki te takotoranga moni.</verse>
        <verse osisID='Luke.21.2'>A ka kite ia i tetahi pouaru rawakore, e maka ana i nga moni nohinohi rawa e rua ki reira.</verse>
        <verse osisID='Luke.21.3'>Na ka mea ia, He pono taku e mea nei ki a koutou, nui ke ta tenei pouaru rawakore i maka ai i a ratou katoa:</verse>
        <verse osisID='Luke.21.4'>Ko ratou katoa hoki e maka ana ko tetahi wahi o a ratou mea hira noa atu ki roto ki nga moni tuku noa, ko ia o tona rawakoretanga e maka ana i tona oranga katoa.</verse>
        <verse osisID='Luke.21.5'> A i etahi e korero ana ki te temepara, ka oti nei te whakapaipai ki nga kohatu papai, ki nga whakahere, ka mea ia,</verse>
        <verse osisID='Luke.21.6'>Na, ko enei mea e kite nei koutou, tera e tae mai nga ra e kore ai e toe tetahi kohatu i runga i tetahi kohatu, engari ka whakahoroa.</verse>
        <verse osisID='Luke.21.7'>Na ka ui ratou ki a ia, ka mea, E te Kaiwhakaako, ko a hea enei mea? he aha hoki te tohu ina tata enei mea te puta?</verse>
        <verse osisID='Luke.21.8'>A ka mea ia, Kia mahara kei mamingatia koutou: he tokomaha hoki e haere mai i runga i toku ingoa, e mea, Ko ahau ia: kua tata te taima: na, kei whai i muri i a ratou.</verse>
        <verse osisID='Luke.21.9'>Na ka rongo koutou ki nga taua ki nga whakaoho, kaua e mataku: kua takoto hoki te tikanga mo enei mea kia matua puta mai; taihoa ia te mutunga.</verse>
        <verse osisID='Luke.21.10'>Katahi ia ka mea ki a ratou, Ka whakatika tetahi iwi ki tetahi iwi, tetahi rangatiratanga ki tetahi rangatiratanga;</verse>
        <verse osisID='Luke.21.11'>Tera hoki e puta nga ru nunui, a i nga tini wahi ka pa te matekai me nga mate uruta; me nga mea whakamataku hoki, me nga tohu nunui o te rangi.</verse>
        <verse osisID='Luke.21.12'>A ko mua ake i enei mea katoa pa ai o ratou ringa ki a koutou, tukino ai i a koutou, tuku ai i a koutou ki nga whare whakawa, ki nga whare herehere, me te arahi i a koutou ki nga kingi, ki nga kawana, mo toku ingoa.</verse>
        <verse osisID='Luke.21.13'>A ka waiho ki a koutou hei tohu whakaatu.</verse>
        <verse osisID='Luke.21.14'>Na whakatatutia iho ki o koutou ngakau, kia kaua e whakaaroa wawetia ta koutou kupu e whakahoki atu ai:</verse>
        <verse osisID='Luke.21.15'>Maku hoki e hoatu ki a koutou he mangai, he matauranga, e kore e taea te whakakahore, te pehi, e o koutou hoa whawhai katoa.</verse>
        <verse osisID='Luke.21.16'>A ka tukua atu koutou e nga matua, e nga teina, e nga whanaunga, e nga hoa; ka whakamatea ano etahi o koutou.</verse>
        <verse osisID='Luke.21.17'>Ka kino ano nga tangata katoa ki a koutou, he whakaaro ki toku ingoa.</verse>
        <verse osisID='Luke.21.18'>Otiia e kore e ngaro tetahi makawe o o koutou upoko.</verse>
        <verse osisID='Luke.21.19'>Ma te manawanui e mau ai o koutou wairua.</verse>
        <verse osisID='Luke.21.20'> Otira ka kite koutou i Hiruharama e karapotia ana e nga taua, ko reira koutou mohio ai, kua tata tona whakangaromanga.</verse>
        <verse osisID='Luke.21.21'>Hei reira kia oma te hunga i Huria ki nga maunga; me te hunga i waenganui ona kia haere atu ki waho; kei haere hoki ki reira te hunga i nga tuawhenua.</verse>
        <verse osisID='Luke.21.22'>Ko nga ra hoki enei o te rapunga utu, e rite ai nga mea katoa kua oti te tuhituhi.</verse>
        <verse osisID='Luke.21.23'>Otira, aue te mate o te hunga e hapu ana, o nga mea e whangai ana ki te u, i aua ra! e nui hoki te aitua ki te whenua, me te riri ki tenei iwi.</verse>
        <verse osisID='Luke.21.24'>A ka hinga ratou i te mata o te hoari, ka riro parau ki nga iwi katoa: a ka takahia Hiruharama e nga tauiwi, kia rite ra ano nga wa o nga tauiwi.</verse>
        <verse osisID='Luke.21.25'>A ka whai tohu te ra, te marama, me nga whetu, a ki runga ki te whenua he pawera no nga tauiwi, he tumatatenga ki te haruru o te moana, o te ngaru;</verse>
        <verse osisID='Luke.21.26'>Ka whiti nga tangata i te mataku, i te manawapa ki nga mea e puta mai ana ki te ao: e ngaueue hoki nga mea kaha o nga rangi.</verse>
        <verse osisID='Luke.21.27'>KO reira ratou kite ai i te Tama a te tangata e haere mai ana i runga i te kapua, me te kaha, me te kororia nui.</verse>
        <verse osisID='Luke.21.28'>A, no ka timata enei mea te puta, titiro ake, kia ara hoki o koutou matenga; ka tata hoki to koutou whakaoranga.</verse>
        <verse osisID='Luke.21.29'> Na ka korerotia e ia tetahi kupu whakarite ki a ratou; Titiro ki te piki, ki nga rakau katoa;</verse>
        <verse osisID='Luke.21.30'>I te mea e pihi ana, na ka kite koutou, ka matau noa ake, kua tata te raumati.</verse>
        <verse osisID='Luke.21.31'>Waihoki, ko koutou, ina kite i enei mea e puta ana, ka matau kua tata te rangatiratanga o te Atua.</verse>
        <verse osisID='Luke.21.32'>He pono taku e mea nei ki a koutou, E kore rawa e pahemo tenei whakatupuranga, kia puta ra ano enei mea katoa.</verse>
        <verse osisID='Luke.21.33'>E pahemo te rangi me te whenua; ko aku kupu ia e kore e pahemo.</verse>
        <verse osisID='Luke.21.34'>Otira kia tupato ki a koutou ano, kei taimaha o koutou ngakau i te kakai, i te haurangi, i nga raruraru o te ao, a ka puta whakarere mai taua ra, ano he reti, ki a koutou:</verse>
        <verse osisID='Luke.21.35'>Ka puta hoki ki nga tangata katoa e noho ana i te mata o te whenua katoa.</verse>
        <verse osisID='Luke.21.36'>Mo konei ra kia mataara, i nga wa katoa kia inoi tonu, kia paingia ai koutou kia mawhiti i enei mea katoa meake nei puta, kia tu hoki i te aroaro o te Tama a te tangata.</verse>
        <verse osisID='Luke.21.37'>A i ia ra e whakaako ana ia i roto i te temepara; a ia ia po e haere ana, ka noho i te maunga e kiia nei ko te maunga o nga Oriwa.</verse>
        <verse osisID='Luke.21.38'>A i te atatu ka haere mai nga tangata ki a ia ki te temepara, ki te whakarongo ki a ia.</verse>
      </chapter>
      <chapter osisID='Luke.22'>
        <verse osisID='Luke.22.1'> Na kua tata te hakari taro rewenakore e kiia nei ko te kapenga.</verse>
        <verse osisID='Luke.22.2'>A ka rapu nga tohunga nui me nga karaipi ki te pehea e whakamate ai ratou i a ia: i mataku hoki ratou i te iwi.</verse>
        <verse osisID='Luke.22.3'>Na ka uru a hatana ki a Hura, tona ingoa nei ko Ikariote, ko ia nei tetahi o te tekau ma rua.</verse>
        <verse osisID='Luke.22.4'>A ka haere ia, ka korero ki nga tohunga nui, ki nga rangatira hoia me pehea e tukua ai ia e ia ki a ratou.</verse>
        <verse osisID='Luke.22.5'>A ka hari ratou, ka whakaae kia hoatu he moni ki a ia.</verse>
        <verse osisID='Luke.22.6'>Na ka whakaae ia, ka rapu i te wa pai hei tukunga i a ia ki a ratou i te mea e ngaro atu ana te mano.</verse>
        <verse osisID='Luke.22.7'> Na ka taka mai te ra o te taro rewenakore i tika nei kia patua te kapenga.</verse>
        <verse osisID='Luke.22.8'>Ka tonoa e ia a Pita raua ko Hoani ka mea, Tikina, taka te kapenga ma tatou, kia kai ai tatou.</verse>
        <verse osisID='Luke.22.9'>Na ka mea raua ki a ia, Ko hea koe pai ai kia taka e maua?</verse>
        <verse osisID='Luke.22.10'>Ka mea ia ki a raua, na, ka tomo korua ki te pa, ka tutaki he tangata ki a korua e mau ana i te kahaka wai; e aru korua i a ia ki te whare e tomo ai ia.</verse>
        <verse osisID='Luke.22.11'>Ka ki atu ki te tangata i te whare, E mea ana te Kaiwhakaako ki a koe, Kei hea te ruma e kai ai matou ko aku akonga i te kapenga?</verse>
        <verse osisID='Luke.22.12'>A ka whakaaturia e ia ki a korua he ruma nui i runga, oti rawa te whariki: me taka e korua ki reira.</verse>
        <verse osisID='Luke.22.13'>Na haere ana raua, a rokohanga atu rite tonu ki tana i korero ai ki a raua: a taka ana e raua te kapenga.</verse>
        <verse osisID='Luke.22.14'>A ka rite te haora, ka noho ia, ratou ko nga apotoro kotahi tekau ma rua.</verse>
        <verse osisID='Luke.22.15'>Na ka mea ia ki a ratou, Nui atu toku hiahia kia kai tahi tatou i tenei kapenga, i te mea kahore ano ahau i mate noa:</verse>
        <verse osisID='Luke.22.16'>Ko taku kupu hoki tenei ki a koutou, E kore ahau e kai i tenei a muri ake nei, kia tino rite ra ano i te rangatiratanga o te Atua.</verse>
        <verse osisID='Luke.22.17'>Na ka mau ia ki te kapu, ka mutu te whakawhetai, ka mea ia, Tangohia tenei, tuwhaina ma koutou:</verse>
        <verse osisID='Luke.22.18'>Ko taku kupu hoki tenei ki a koutou, E kore ahau e inu i te hua o te waina, kia tae mai ra ano te rangatiratanga o te Atua.</verse>
        <verse osisID='Luke.22.19'>Na ka mau ia ki te taro, ka mutu te whakawhetai, ka whawhati, ka hoatu e ia ki a ratou, ka mea, Ko toku tinana tenei e hoatu ana mo koutou: meinga tenei hei whakamahara ki ahau.</verse>
        <verse osisID='Luke.22.20'>I peratia ano hoki te kapu, i muri iho i te hapa, a i mea ia, Ko te kawenata hou tenei kapu i runga i oku toto e ringihia nei mo koutou.</verse>
        <verse osisID='Luke.22.21'> Otira, tenei kei ahau nei, kei te tepu, te ringa o te kaituku i ahau.</verse>
        <verse osisID='Luke.22.22'>E haere ana hoki ra te Tama a te tangata, e pera ana me te mea i whakaritea: otira, aue mo te tangata e tukua ai ia!</verse>
        <verse osisID='Luke.22.23'>Na ka anga ratou ka rapu ki a ratou ano, ma wai o ratou tenei e mea.</verse>
        <verse osisID='Luke.22.24'>A ka ara ano he tautohe a ratou, ko wai o ratou e meinga ko te tangata tino nui.</verse>
        <verse osisID='Luke.22.25'>Na ka mea ia ki a ratou, Ko nga kingi o nga tauiwi e whakarangatira ana ki a ratou; ko te hunga whai mana ki runga i a ratou ka kiia, He hunga atawhai.</verse>
        <verse osisID='Luke.22.26'>Otiia kaua koutou e pera: engari kia rite ki to muri te mea nui o koutou: kia rite ano te tino tangata ki te kaimahi.</verse>
        <verse osisID='Luke.22.27'>Ko wai hoki te mea nui, ko ia e noho ana ki te kai, ko te kaimahi ranei? ehara ranei i te tangata e noho ana ki te kai? tenei raia ahau i roto i a koutou te rite nei ki te kaimahi.</verse>
        <verse osisID='Luke.22.28'>Otira ko koutou te hunga i noho tahi tonu me ahau i oku whakamatautauranga;</verse>
        <verse osisID='Luke.22.29'>A ka whakarite ahau i te rangatiratanga mo koutou, i te pera me ta toku Matua i whakarite ai moku:</verse>
        <verse osisID='Luke.22.30'>Kia kai ai, kia inu ai koutou ki taku tepu i toku rangatiratanga; a ka noho koutou ki runga ki nga torona, whakawa ai i nga iwi kotahi tekau ma rua o Iharaira.</verse>
        <verse osisID='Luke.22.31'>E Haimona, e Haimona, na, kua inoi a Hatana kia riro koe i a ia, kia tataritia ai koe e ia, ano he witi:</verse>
        <verse osisID='Luke.22.32'>Otiia kua inoi ahau mou, kei hemo tou whakapono: a, kite tahuri mai ano koe, whakakahangia ou teina.</verse>
        <verse osisID='Luke.22.33'>Na ka mea tera ki a ia, E te Ariki, e pai ana ahau kia haere hei hoa mou ki te whare herehere, ki te mate hoki.</verse>
        <verse osisID='Luke.22.34'>Ano ra ko ia, Tenei taku kupu ki a koe, e Pita, e kore te tikaokao e tangi aianei, ka toru au whakakahoretanga i tou matau ki ahau.</verse>
        <verse osisID='Luke.22.35'>A ka mea ia ki a ratou, I taku tononga i a koutou, kahore he peke moni, kahore he putea, kahore he hu, i hapa ranei koutou i tetahi mea? Ka mea ratou, Kahore.</verse>
        <verse osisID='Luke.22.36'>Ano ra ko ia ki a ratou, Tena ko tenei ki te mea he peke moni ta tetahi, mauria atu, me te putea ano: me ia hoki kahore ana hoari, hokona atu tona kakahu, ka hoko mai ai i tetahi.</verse>
        <verse osisID='Luke.22.37'>Ko taku kupu hoki tenei ki a koutou, Ko te tikanga tenei, kia rite i ahau te mea kua oti nei te tuhituhi, ara, Kua huihuia ia ki te hunga hara: he tutukitanga hoki to nga mea moku.</verse>
        <verse osisID='Luke.22.38'>Na ka mea ratou, E te Ariki, na, e rua enei hoari. ka mea ia ki a ratou, Kati ano.</verse>
        <verse osisID='Luke.22.39'> Na ka puta atu ia, ka haere ki Maunga Oriwa, ko tana hanga hoki tera; me te aru ano ana akonga i a ia.</verse>
        <verse osisID='Luke.22.40'>A, i ia i taua wahi, ka mea ia ki a ratou, Me inoi kei uru koutou ki te whakamatautauranga.</verse>
        <verse osisID='Luke.22.41'>Na ka mawehe atu ia i a ratou, kei to te taunga kamaka te matara, a ka tuku i ona turi ka inoi,</verse>
        <verse osisID='Luke.22.42'>Ka mea, E Pa, ki te pai koe, tangohia atu tenei kapu i ahau: otira kauaka e waiho i taku e pai ai, engari i tau.</verse>
        <verse osisID='Luke.22.43'>Na ka puta mai ki a ia tetahi anahera i te rangi, e whakakaha ana i a ia.</verse>
        <verse osisID='Luke.22.44'>A, i te oke o tona wairua, ka hohonu ake tana inoi: ko tona kakawa ka pena i te tepe toto e turuturu iho ana ki te whenua.</verse>
        <verse osisID='Luke.22.45'>Na ka ara ia i te inoi, a ka tae ki ana akonga, rokohanga atu e moe ana ratou, he ngakau pouri hoki.</verse>
        <verse osisID='Luke.22.46'>Na ko tana meatanga ki a ratou, He aha koutou ka moe ai? Whakatika ki te inoi, kei uru koutou ki te whakamatautauranga.</verse>
        <verse osisID='Luke.22.47'> I a ia e korero ana, na, ko te huihuinga tangata, a ko tera e huaina ra ko Hura, ko tetahi o te tekau ma rua, e haere ana i mua i a ratou; a ka whakatata ia ki a Ihu ki te kihi i a ia.</verse>
        <verse osisID='Luke.22.48'>Ano ra ko Ihu ki a ia, E Hura, he kihi tau hei tuku mo te Tama a te tangata?</verse>
        <verse osisID='Luke.22.49'>A, no te kitenga o te hunga i tona taha i nga mea tera e tupono, ka mea ratou, E te Ariki, me patu ranei e matou ki te hoari?</verse>
        <verse osisID='Luke.22.50'>Na haua iho e tetahi o ratou te pononga a te tohunga nui, poroa ana tona taringa matau.</verse>
        <verse osisID='Luke.22.51'>Na ka oho a Ihu, ka mea, Kati ra i tenei. Whakapakia ana tona taringa, na kua ora.</verse>
        <verse osisID='Luke.22.52'>Katahi a Ihu ka mea ki nga tohunga nui, ki nga rangatira o te temepara, ki nga kaumatua, i haere atu ki a ia, He tahae ahau i haere mai ai koutou me nga hoari, me nga patu?</verse>
        <verse osisID='Luke.22.53'>I ahau e noho ana i a koutou i te temepara i ia ra, i ia ra, kihai i totoro mai o koutou ringa ki ahau: otira no koutou tenei haora, ko te kaihanga hoki o te pouri.</verse>
        <verse osisID='Luke.22.54'> Na ka hopukina ia e ratou, ka arahina atu, a kawea ana ki roto ki te whare o te tino tohunga. Ko Pita ia i aru mai i tawhiti.</verse>
        <verse osisID='Luke.22.55'>A, no ka oti i a ratou he kapura te tahu ki waenga marae, i a ratou e noho tahi ana, ka noho hoki a Pita i waenganui o ratou.</verse>
        <verse osisID='Luke.22.56'>Na ka kitea ia e tetahi kotiro, i a ia e noho ana i te marama o te kapura; a matatau tonu te titiro ki a ia, ka mea, I a ia ano hoki tenei.</verse>
        <verse osisID='Luke.22.57'>Na ka whakakahore ia ki a ia, ka mea, E ko, kahore ahau e mohio ki a ia.</verse>
        <verse osisID='Luke.22.58'>A taro kau iho ka kite tetahi atu i a ia, ka mea, No ratou hoki koe. Na ka mea a Pita, E mara, kahore.</verse>
        <verse osisID='Luke.22.59'>A, me te mea kotahi te haora i muri iho, ka tohe ano tetahi atu, ka mea, He pono i a ia ano hoki tenei: no Kariri hoki.</verse>
        <verse osisID='Luke.22.60'>A ka mea a Pita, E mara, kahore ahau e matau ki tau e mea na. A i reira pu ano, i a ia e korero ana, ka tangi te tikaokao.</verse>
        <verse osisID='Luke.22.61'>Na ka tahuri te Ariki, ka titiro ki a Pita A ka mahara a Pita ki te kupu a te Ariki, ki tana meatanga ki a ia, E kore e tangi te tikaokao, ka toru au whakakahoretanga i ahau.</verse>
        <verse osisID='Luke.22.62'>Na haere atu ana a Pita ki waho, a nui atu tona tangi.</verse>
        <verse osisID='Luke.22.63'> Na ka taunu nga kaipupuri o Ihu ki a ia, ka whiu i a ia.</verse>
        <verse osisID='Luke.22.64'>Ka koparea ona kanohi, a ka ui ratou ki a ia, ka mea, Poropiti mai, na wai koe i papaki?</verse>
        <verse osisID='Luke.22.65'>He maha hoki era atu kupu kino i korero ai ratou ki a ia.</verse>
        <verse osisID='Luke.22.66'>A, i te aonga tonutanga o te ra, ka huihui nga kaumatua o te iwi, nga tohunga nui, me nga karaipi, a arahina atu ana ia ki to ratou runanga, ka mea ratou,</verse>
        <verse osisID='Luke.22.67'>Ki te mea ko te Karaiti koe, korerotia mai ki a matou. Ano ra ko ia ki a ratou, Ki te korerotia e ahau ki a koutou, e kore koutou e whakapono;</verse>
        <verse osisID='Luke.22.68'>Ki te ui ahau, e kore koutou e whakahoki kupu mai ki ahau.</verse>
        <verse osisID='Luke.22.69'>Haere ake nei ka noho te Tama a te tangata ki matau o te kaha o te Atua.</verse>
        <verse osisID='Luke.22.70'>Na ka mea ratou katoa, Ko te Tama ranei koe a te Atua? Ano ra ko ia ki a ratou, Kua korerotia mai na e koutou ko ahau ia.</verse>
        <verse osisID='Luke.22.71'>Na ka mea ratou, hei aha ake he kaiwhakaatu ma tatou? kua rongo nei hoki tatou i ta tona mangai.</verse>
      </chapter>
      <chapter osisID='Luke.23'>
        <verse osisID='Luke.23.1'> Katahi ka whakatika to ratou huihui katoa, a arahina ana ia ki a Pirato.</verse>
        <verse osisID='Luke.23.2'>Na ka anga ratou ka whakapa he ki a ia, ka mea, Kua mau i a matou tenei tangata e kukume ke ana i te iwi, e mea ana kia kaua e hoatu te takoha ki a Hiha, e ki ana he kingi ia, ko te Karaiti.</verse>
        <verse osisID='Luke.23.3'>Na ka ui a Pirato ki a ia, ka mea, Ko koe ranei te kingi o nga Hurai? Ka whakahoki ia ki a ia, ka mea, Kua korerotia mai na e koe.</verse>
        <verse osisID='Luke.23.4'>Na ko te meatanga a Pirato ki nga tohunga nui, ki nga mano, kahore tetahi he o tenei tangata i mau i ahau.</verse>
        <verse osisID='Luke.23.5'>A nui atu ta ratou tohe, ka mea, E whakatutehu ana ia i te iwi, e whakaako ana puta noa i Huria, timata mai i Kariri a tae noa mai ki konei.</verse>
        <verse osisID='Luke.23.6'>I te rongonga ia o Pirato ki Kariri, ka ui, No Kariri ranei tenei tangata?</verse>
        <verse osisID='Luke.23.7'>A, i tona mohiotanga no te rangatiratanga ia o Herora, ka tonoa ia ki a Herora, i Hiruharama hoki ia i aua ra.</verse>
        <verse osisID='Luke.23.8'>Na, i te kitenga o Herora i a Ihu, nui rawa tona hari; kua roa ia e hiahia ana kia kite i a ia, he maha hoki nga mea i rangona e ia mona; na ka tumanako ia kia kite i tetahi merekara e meinga ana e ia.</verse>
        <verse osisID='Luke.23.9'>Na he maha nga kupu i ui ai ia ki a ia; heoi kahore kau he kupu i whakahokia e ia.</verse>
        <verse osisID='Luke.23.10'>Na tu ana nga tohunga nui me nga karaipi, kaha rawa hoki ta ratou whakapa he ki a ia.</verse>
        <verse osisID='Luke.23.11'>Na ka whakakorekore a Herora ratou ko ana hoia ki a ia, ka taunu, a ka oti ia te whakakakahu ki te kahu whakapaipai, ka whakahokia atu ki a Pirato.</verse>
        <verse osisID='Luke.23.12'>I taua rangi ano ka houhia te rongo a Pirato raua ko Herora: i mua hoki e mauahara ana ki a raua.</verse>
        <verse osisID='Luke.23.13'> Na ka karangatia e Pirato nga tohunga nui, nga rangatira, me te iwi ano,</verse>
        <verse osisID='Luke.23.14'>Ka mea ia ki a ratou, kua kawea mai nei e koutou tenei tangata ki ahau, me te ki ano kei te kukume ke ia i te iwi: a ka oti nei ia te uiui e ahau i to koutou aroaro, na, kihai i mau i ahau tetahi he o tenei tangata i roto i nga mea i whakapangia nei e koutou ki a ia.</verse>
        <verse osisID='Luke.23.15'>A kihai ano hoki a Herora: nana ia i whakahoki mai ki a tatou, na, kahore ana mahi e tika ai kia mate ia.</verse>
        <verse osisID='Luke.23.16'>Na, me whiu ia e ahau, ka tuku atu ai.</verse>
        <verse osisID='Luke.23.17'>Kua takoto hoki te tikanga kia tukua atu tetahi ki a ratou i te hakari.</verse>
        <verse osisID='Luke.23.18'>Na ka panui ratou ki te karanga, ka mea, Whakamatea tenei, ko Parapa te tuku mai ki a matou:</verse>
        <verse osisID='Luke.23.19'>Ko tenei hoki i maka ki te whare herehere mo te nananga i nana ai ia i roto i te pa, mo te patu tangata.</verse>
        <verse osisID='Luke.23.20'>Na ka mea atu ano a Pirato, he mea hoki nana kia tukua a Ihu;</verse>
        <verse osisID='Luke.23.21'>Heoi hamama ana ratou, mea ana, Ripekatia ia, ripekatia.</verse>
        <verse osisID='Luke.23.22'>Ka mea ano ia ki a ratou, ko te toru o nga meatanga, he aha ra te kino i meinga e tenei tangata? Kahore ano i mau i ahau tetahi he ona e mate ai: maku ia e whiu, ka tuku atu ai.</verse>
        <verse osisID='Luke.23.23'>Otira nui atu o ratou reo ki te tohe, e tono ana kia ripekatia ia. A riro rawa i ta o ratou reo.</verse>
        <verse osisID='Luke.23.24'>Na ka whakaotia e Pirato kia waiho i ta ratou i tono ai.</verse>
        <verse osisID='Luke.23.25'>Na ka tukua ano ki a ratou te tangata i maka ki te whare herehere mo te nananga, mo te patu tangata, ta ratou hoki i tono ai; ko Ihu ia i tukua ki ta ratou i pai ai.</verse>
        <verse osisID='Luke.23.26'> A i a ratou e arahi ana i a ia, ka mau ratou ki tetahi tangata o Hairini, ki a Haimona, e haere mai ana i nga whenua, a utaina ana ki a ia te ripeka, kia amohia i muri i a Ihu.</verse>
        <verse osisID='Luke.23.27'>Na he nui te huihuinga o te iwi i aru i a ia, me nga wahine hoki e tangi ana, e aue ana ki a ia.</verse>
        <verse osisID='Luke.23.28'>Na ka tahuri a Ihu ki a ratou, ka mea, E nga tamahine o Hiruharama, kaua e tangi ki ahau, engari me tangi ki a koutou ano, ki a koutou tamariki.</verse>
        <verse osisID='Luke.23.29'>Tera hoki e puta nga ra e mea ai ratou, Koa tonu nga pakoko, me nga kopu kahore i whanau, me nga u kahore i ngotea.</verse>
        <verse osisID='Luke.23.30'>Ko reira timata ai ratou te mea ki nga maunga, Horo iho ki runga ki a matou: ki nga pukepuke hoki, Hipokina matou.</verse>
        <verse osisID='Luke.23.31'>Ki te meinga hoki enei mea e ratou i te rakau e kaimata ana, ko te aha e meatia i te rakau ka maroke?</verse>
        <verse osisID='Luke.23.32'> Na tera atu etahi tokorua, he hunga mahi kino, e arahina ngatahitia ana me ia kia whakamatea.</verse>
        <verse osisID='Luke.23.33'>A ka tae ratou ki te wahi e kiia nei ko te Angaanga, ka ripekatia ia ki reira, me aua kaimahi kino, kotahi ki matau, kotahi ki maui.</verse>
        <verse osisID='Luke.23.34'>Na ka mea a Ihu, E Pa, houhia te rongo ki a ratou: kahore hoki ratou e mohio ki ta ratou e mea nei. A wehewehea ana ona kakahu e ratou he mea maka ki te rota.</verse>
        <verse osisID='Luke.23.35'>Me te tu ano te iwi matakitaki ai. Ko nga rangatira hoki ka tawai ki a ia, ka mea, Ko era atu i whakaorangia e ia; mana ano ia e whakaora, ki te mea ia ko te Karaiti a te Atua, ko tana i whiriwhiri ai.</verse>
        <verse osisID='Luke.23.36'>Ko nga hoia etahi i taunu ki a ia, ka haere mai me te kawe mai he winika ki a ia,</verse>
        <verse osisID='Luke.23.37'>Ka mea, Ki te mea ko koe te Kingi o nga Hurai, whakaora i a koe.</verse>
        <verse osisID='Luke.23.38'>A tera te mea i tuhituhia ki runga ake i a ia, KO TE KINGI TENEI O NGA HURAI.</verse>
        <verse osisID='Luke.23.39'>Na ko tetahi o nga kaimahi kino i whakairia ra i kohukohu ki a ia, i mea, Ki te mea ko te Karaiti koe, whakaorangia koe, maua hoki.</verse>
        <verse osisID='Luke.23.40'>Na ka whakahoki tetahi, ka riri ki a ia, ka mea, E kore ranei koe e wehi ki te Atua, kei tenei mate tahi nei hoki koe?</verse>
        <verse osisID='Luke.23.41'>Ka tika raia to taua; ka whiwhi hoki taua ki nga mea e tika ana mo a taua hanga: ko tenei ia kahore ana mahi he.</verse>
        <verse osisID='Luke.23.42'>Na ko tana meatanga ki a Ihu, E te Ariki, kia mahara koe ki ahau ina haere mai koe i runga i tou rangatiratanga.</verse>
        <verse osisID='Luke.23.43'>Ano ra ko Ihu ki a ia, he pono taku e mea nei ki a koe, Ko aianei koe noho ai ki ahau ki Pararaiha.</verse>
        <verse osisID='Luke.23.44'> Na kua tata ki te ono o nga haora, a ka pouri a runga o te whenua katoa, tae noa ki te iwa o nga haora.</verse>
        <verse osisID='Luke.23.45'>I pouri hoki te ra, a i wahia te arai o te whare tapu i waenganui pu.</verse>
        <verse osisID='Luke.23.46'>A nui atu te reo o Ihu ki te karanga; i mea ia, E Pa, tenei toku wairua ka tukua atu nei ki ou ringa: ka mutu enei kupu, ka hemo ia.</verse>
        <verse osisID='Luke.23.47'>A, i te kitenga o te keneturio i taua mea, ka whakakororia ia i te Atua, ka mea, he pono he tangata tika tenei.</verse>
        <verse osisID='Luke.23.48'>Me te hunga katoa hoki i huihui mai ki te matakitaki, i to ratou kitenga i aua mea i meatia ra, ka patuki i o ratou uma, a hoki ana.</verse>
        <verse osisID='Luke.23.49'>A ko te hunga katoa i mohio ki a ia, ratou ko nga wahine i aru mai i a ia i Kariri, i tu mai i tawhiti, matakitaki ai ki enei mea.</verse>
        <verse osisID='Luke.23.50'> Na tera tetahi tangata, ko Hohepa te ingoa, he tangata noho runanga; he tangata pai, he tangata tika:</verse>
        <verse osisID='Luke.23.51'>Kihai ia i whakaae ki to ratou whakaaro, ki ta ratou mahi; no Arimatia ia, no tetahi pa o nga Hurai: a he tangata ia e tatari ana ki te rangatiratanga o te Atua.</verse>
        <verse osisID='Luke.23.52'>I haere ia ki a Pirato, a tonoa ana e ia te tinana o Ihu.</verse>
        <verse osisID='Luke.23.53'>Na, ka tangohia iho e ia taua tinana, a takaia ana ki te rinena, ka waiho ki te rua i haua ki roto ki te kohatu, kahore hoki i takoto noa tetahi tangata ki reira.</verse>
        <verse osisID='Luke.23.54'>Na ko te ra takanga hakari ia, a meake puao te hapati.</verse>
        <verse osisID='Luke.23.55'>I aru ano nga wahine i haere tahi mai nei me ia i Kariri, a kite ana i te urupa, i te whakatakotoranga ano o tona tinana.</verse>
        <verse osisID='Luke.23.56'>Na ka hoki ratou, ka mahi i nga mea kakara, i nga hinu. A noho ana i te hapati, he whakaaro hoki ki te ture.</verse>
      </chapter>
      <chapter osisID='Luke.24'>
        <verse osisID='Luke.24.1'> Na i te ra tuatahi o te wiki, i te tino ata po, ka haere mai ratou ki te urupa, me te mau mai i nga mea kakara kua mahia nei e ratou.</verse>
        <verse osisID='Luke.24.2'>A rokohanga atu e ratou kua hurihia te kamaka i te urupa.</verse>
        <verse osisID='Luke.24.3'>A ka tomo ratou ki roto; kihai i kitea te tinana o te Ariki, o Ihu.</verse>
        <verse osisID='Luke.24.4'>Na, i a ratou e pokaikaha ana ki tenei, na, tu ana nga tangata tokorua i o ratou taha, uira tonu nga kakahu.</verse>
        <verse osisID='Luke.24.5'>Na, i a ratou e mataku ana, e kupapa iho ana o ratou kanohi ki te whenua, ka mea raua ki a ratou, he aha koutou ka rapu ai i te tangata ora i roto i te hunga mate?</verse>
        <verse osisID='Luke.24.6'>Kahore ia i konei, engari kua ara: kia mahara ki tana i mea ai ki a koutou i a ia ano i Kariri,</verse>
        <verse osisID='Luke.24.7'>Ki tana meatanga, Kua takoto te tikanga kia tukua te Tama a te tangata ki nga ringa o te hunga hara, kia ripekatia, a i te toru o nga ra ka ara.</verse>
        <verse osisID='Luke.24.8'>Na ka mahara ratou ki ana kupu;</verse>
        <verse osisID='Luke.24.9'>A hoki mai ana i te urupa, ka korero i enei mea katoa ki te tekau ma tahi, ki a ratou ko era atu katoa.</verse>
        <verse osisID='Luke.24.10'>Na ko Meri Makarini ratou ko Hoana, ko Meri whaea o Hemi, ko o ratou hoa wahine, nga kaikorero i enei mea ki nga apotoro.</verse>
        <verse osisID='Luke.24.11'>A ko te ahua o aua kupu ki ta ratou whakaaro he mea tito noa; kihai i whakaponohia e ratou.</verse>
        <verse osisID='Luke.24.12'>Katahi ka whakatika a Pita, ka oma ki te urupa: a, ko tona pikonga iho ka kite, ko nga kakahu takai anake e takoto ana; a hoki ana ki tona whare me te miharo ano i roto i a ia ki taua mea i meatia.</verse>
        <verse osisID='Luke.24.13'> Na tokorua o ratou e haere ana i taua ra ki tetahi kainga, e ono tekau paronga te matara i Hiruharama, ko Emauha te ingoa.</verse>
        <verse osisID='Luke.24.14'>E korerorero ana hoki raua tetahi ki tetahi ki enei mea katoa i meinga.</verse>
        <verse osisID='Luke.24.15'>A, i a raua e korerorero ana, e uiui ana ki a raua, na ko Ihu, ko ia tonu, kua whakatata, a haere tahi ana me raua.</verse>
        <verse osisID='Luke.24.16'>I puritia hoki o raua kanohi, i kore ai raua e mohio ki a ia.</verse>
        <verse osisID='Luke.24.17'>Na ka mea ia ki a raua, he aha enei kupu e korero nei korua ki a korua, i a korua e haere nei? Na ka tu raua, kihai i korikori, me te ahua pouri.</verse>
        <verse osisID='Luke.24.18'>Na ka whakahoki tetahi, ko Kereopa te ingoa, ka mea ki a ia, I Hiruharama koe e noho ana, a ko koe anake kahore i mohio ki nga mea kua meinga nei ki reira i enei ra?</verse>
        <verse osisID='Luke.24.19'>Ka mea ia ki a raua, Ki ehea mea? Ka mea raua ki a ia, Ki nga mea o Ihu o Nahareta, he poropiti hoki ia, he kaha tana mahi, tana kupu, i te aroaro o te Atua, o te iwi katoa:</verse>
        <verse osisID='Luke.24.20'>Ki tona hoatutanga e nga tohunga nui, e o matou rangatira hoki, kia tukua ki te mate, a ripekatia ana ia.</verse>
        <verse osisID='Luke.24.21'>I tumanako ano matou ki a ia, mana e whakaora a Iharaira. Na i te taha o enei mea katoa, ko te toru tenei o nga ra i meinga ai enei mea.</verse>
        <verse osisID='Luke.24.22'>A miharo noa iho matou ki etahi wahine o matou, i haere i te atatu ki te urupa;</verse>
        <verse osisID='Luke.24.23'>Heoi, i te korenga i kitea e ratou tona tinana, ka hoki mai, ka mea, i kitea ano e ratou he putanga anahera, e ki ana mai kei te ora ia.</verse>
        <verse osisID='Luke.24.24'>Na ka haere atu etahi o o maua hoa ki te urupa, a rokohanga atu, rite tonu ki ta nga wahine i korero ai: otira kihai ia i kitea.</verse>
        <verse osisID='Luke.24.25'>Na ko tana meatanga ki a raua, E te hunga whakaarokore, ngakau puhoi ki te whakapono ki nga mea katoa i korero ai nga poropiti:</verse>
        <verse osisID='Luke.24.26'>Kahore ianei i takoto te tikanga kia pa enei mea ki a te Karaiti, kia tomo ia ki tona kororia?</verse>
        <verse osisID='Luke.24.27'>Na ka timata ia ki ta Mohi, ki ta nga poropiti katoa, whakaaturia ana ki a raua nga mea mona o nga karaipiture katoa.</verse>
        <verse osisID='Luke.24.28'>A ka tata ki te kainga i haere ai raua: na ka ahu atu ia, me te mea e haere tonu ana ia.</verse>
        <verse osisID='Luke.24.29'>Na ka tohe raua ki a ia, ka mea, E noho ki a maua: kua ahiahi hoki, kua titaha te ra. Na ka tomo atu ia, ka noho ki a raua.</verse>
        <verse osisID='Luke.24.30'>A, i tona nohoanga iho ki a raua ki te kai, ka mau ia ki te taro, ka whakapai, ka whawhati, a hoatu ana ki a raua.</verse>
        <verse osisID='Luke.24.31'>Na kua kite o raua kanohi, a ka mohio ki a ia; a ngaro whakarere atu ia i a raua.</verse>
        <verse osisID='Luke.24.32'>A ka mea raua ki a raua, Kihai koia o taua ngakau i mumura i roto i a taua, i a ia e korero ana ki a taua i te ara, e whakaatu ana i nga karaipiture ki a taua?</verse>
        <verse osisID='Luke.24.33'>Na ka whakatika raua i taua haora ano, a hoki ana ki Hiruharama, a rokohanga atu kua huihui te tekau ma tahi me o ratou hoa,</verse>
        <verse osisID='Luke.24.34'>E mea ana, Koia rawa ano! kua ara te Ariki, kua puta ki a Haimona.</verse>
        <verse osisID='Luke.24.35'>Na ka korerotia e raua nga meatanga i te ara, to raua mohiotanga hoki ki a ia i te whatiwhatinga o te taro.</verse>
        <verse osisID='Luke.24.36'> A, i a raua e korero ana i enei mea, na tera ia tu ana i waenganui o ratou, mea ana ki a ratou, Kia tau te rangimarie ki a koutou.</verse>
        <verse osisID='Luke.24.37'>Otira koera ana ratou, wehi ana; i mahara hoki he wairua ta ratou i kite ai.</verse>
        <verse osisID='Luke.24.38'>Na ko tana meatanga ki a ratou, He aha koutou ka pororaru ai? na te aha hoki i puta ake ai nga whakaaroaronga i roto i o koutou ngakau?</verse>
        <verse osisID='Luke.24.39'>Tirohia oku ringa me oku waewae, ko ahau tonu tenei: whawhakia ahau, kia kite ai koutou; kahore hoki o te wairua kikokiko, wheua ranei, penei i oku e kitea mai na e koutou.</verse>
        <verse osisID='Luke.24.40'>A, no ka korerotia e ia tenei, ka whakakitea e ia ki a ratou ona ringa me ona waewae.</verse>
        <verse osisID='Luke.24.41'>A, i a ratou kahore nei i whakapono i te hari, e miharo ana hoki, ka mea ia ki a ratou, he kai ranei ta koutou kei konei?</verse>
        <verse osisID='Luke.24.42'>Na ka hoatu e ratou ki a ia tetahi ika, he mea tunutunu, me te honi.</verse>
        <verse osisID='Luke.24.43'>Na ka tango ia, a kainga ana e ia i to ratou aroaro.</verse>
        <verse osisID='Luke.24.44'>I mea ano ia ki a ratou, Ko nga kupu enei i korero ai ahau ki a koutou, i ahau ano i a koutou, me whakarite nga mea katoa kua oti te tuhituhi i roto i te ture a Mohi, i nga poropiti, i nga waiata, moku.</verse>
        <verse osisID='Luke.24.45'>Katahi ia ka whakamakoha i o ratou hinengaro, kia matau ai ki nga karaipiture,</verse>
        <verse osisID='Luke.24.46'>Ka mea ki a ratou, Ko te mea tenei i tuhituhia, ko te tikanga ano tenei, ko te Karaiti kia whakamamaetia, kia ara ano i te hunga mate i te toru o nga ra:</verse>
        <verse osisID='Luke.24.47'>Kia kauwhautia hoki te ripeneta me te murunga hara i runga i tona ingoa ki nga tauiwi katoa; ki Hiruharama timata ai.</verse>
        <verse osisID='Luke.24.48'>Na ko koutou hei kaiwhakaatu mo enei mea.</verse>
        <verse osisID='Luke.24.49'>Nana, maku e tuku ki a koutou te mea i korerotia i mua e toku Matua: otiia e noho koutou ki te pa, ki Hiruharama, kia whiwhi ra ano ki te kaha i runga.</verse>
        <verse osisID='Luke.24.50'> Na arahina ana ratou e ia ki waho, ki Petani, na kua ara ona ringa, whakapaingia ana ratou e ia.</verse>
        <verse osisID='Luke.24.51'>A, i a ia e whakapai ana i a ratou, ka mawehe atu ia i a ratou, kahakina atu ana ki te rangi.</verse>
        <verse osisID='Luke.24.52'>Na ka koropiko ratou ki a ia, a hoki ana ki Hiruharama, he nui hoki te koa:</verse>
        <verse osisID='Luke.24.53'>A noho tonu ai ratou i te temepara, me te whakapai ki te Atua. Amine.</verse>
      </chapter>
    </div></osisText>
</osis>