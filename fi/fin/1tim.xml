<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='fin' xml:lang='fi'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='fin'>
        <title>Finish Version</title>
        <contributor>
  		The Unbound Bible
  		Biola University: Administrative Computing
  		13800 Biola Ave.
  		La Mirada, CA 90639
  		United States of America
  		562-903-4722 
  	</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>
  		Finnish Bible
  		PYHŽ RAAMATTU
  		(C) 1933, 1938
  		Vanha Testamentti XI 1933 Uusi Testamentti XII 1938
  	</description>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>fin</identifier>
        <source>ftp://unboundftp.biola.edu/pub/finnish1938_utf8.zip</source>
        <language type='IETF'>fi</language>
        <relation/>
        <coverage>provide the bible to the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='1Tim'>
      <chapter osisID='1Tim.1'>
        <verse osisID='1Tim.1.1'>Paavali, Kristuksen Jeesuksen apostoli, Jumalan, meidän vapahtajamme, ja Kristuksen Jeesuksen, meidän toivomme, asettama,</verse>
        <verse osisID='1Tim.1.2'>Timoteukselle, oikealle pojallensa uskossa. Armo, laupeus ja rauha Isältä Jumalalta ja Kristukselta Jeesukselta, meidän Herraltamme!</verse>
        <verse osisID='1Tim.1.3'>Niinkuin minä Makedoniaan lähtiessäni kehoitin sinua jäämään Efesoon, käskeäksesi eräitä kavahtamaan, etteivät vieraita oppeja opettaisi</verse>
        <verse osisID='1Tim.1.4'>eivätkä puuttuisi taruihin ja loppumattomiin sukuluetteloihin, jotka pikemmin edistävät turhaa mietiskelyä kuin Jumalan armotaloutta, joka perustuu uskoon, niin kehoitan nytkin.</verse>
        <verse osisID='1Tim.1.5'>Mutta käskyn päämäärä on rakkaus, joka tulee puhtaasta sydämestä ja hyvästä omastatunnosta ja vilpittömästä uskosta.</verse>
        <verse osisID='1Tim.1.6'>Muutamat ovat hairahtuneet niistä pois ja poikenneet turhiin jaarituksiin,</verse>
        <verse osisID='1Tim.1.7'>tahtoen olla lainopettajia, vaikka eivät ymmärrä, mitä puhuvat ja minkä varmaksi väittävät.</verse>
        <verse osisID='1Tim.1.8'>Mutta me tiedämme, että laki on hyvä, kun sitä lain mukaisesti käytetään</verse>
        <verse osisID='1Tim.1.9'>ja tiedetään, että lakia ei ole pantu vanhurskaalle, vaan laittomille ja niskoitteleville, jumalattomille ja syntisille, epähurskaille ja epäpyhille, isänsä tappajille ja äitinsä tappajille, murhamiehille,</verse>
        <verse osisID='1Tim.1.10'>haureellisille, miehimyksille, ihmiskauppiaille, valhettelijoille, valapattoisille ja kaikelle muulle, mikä on tervettä oppia vastaan -</verse>
        <verse osisID='1Tim.1.11'>autuaan Jumalan kirkkauden evankeliumin mukaisesti, joka on minulle uskottu.</verse>
        <verse osisID='1Tim.1.12'>Minä kiitän häntä, joka minulle on voimaa antanut, Kristusta Jeesusta, meidän Herraamme, siitä, että hän katsoi minut uskolliseksi ja asetti palvelukseensa</verse>
        <verse osisID='1Tim.1.13'>minut, entisen pilkkaajan ja vainoojan ja väkivallantekijän. Mutta minä sain laupeuden, koska olin tehnyt sitä tietämättömänä, epäuskossa;</verse>
        <verse osisID='1Tim.1.14'>ja meidän Herramme armo oli ylen runsas, vaikuttaen uskoa ja rakkautta, joka on Kristuksessa Jeesuksessa.</verse>
        <verse osisID='1Tim.1.15'>Varma on se sana ja kaikin puolin vastaanottamisen arvoinen, että Kristus Jeesus on tullut maailmaan syntisiä pelastamaan, joista minä olen suurin.</verse>
        <verse osisID='1Tim.1.16'>Mutta sentähden minä sain laupeuden, että Jeesus Kristus minussa ennen muita osoittaisi kaiken pitkämielisyytensä, esikuvaksi niille, jotka tulevat uskomaan häneen, itsellensä iankaikkiseksi elämäksi.</verse>
        <verse osisID='1Tim.1.17'>Mutta iankaikkiselle kuninkaalle, katoamattomalle, näkymättömälle, ainoalle Jumalalle, kunnia ja kirkkaus aina ja iankaikkisesti! Amen.</verse>
        <verse osisID='1Tim.1.18'>Tämän käskyn minä annan sinun toimitettavaksesi, poikani Timoteus, aikaisempien, sinusta lausuttujen ennustusten mukaisesti, että niiden nojalla taistelisit jalon taistelun,</verse>
        <verse osisID='1Tim.1.19'>säilyttäen uskon ja hyvän omantunnon, jonka eräät ovat hyljänneet ja uskossaan haaksirikkoon joutuneet.</verse>
        <verse osisID='1Tim.1.20'>Niitä ovat Hymeneus ja Aleksander, jotka minä olen antanut saatanan haltuun, kuritettaviksi, etteivät enää pilkkaisi.</verse>
      </chapter>
      <chapter osisID='1Tim.2'>
        <verse osisID='1Tim.2.1'>Minä kehoitan siis ennen kaikkea anomaan, rukoilemaan, pitämään esirukouksia ja kiittämään kaikkien ihmisten puolesta,</verse>
        <verse osisID='1Tim.2.2'>kuningasten ja kaiken esivallan puolesta, että saisimme viettää rauhallista ja hiljaista elämää kaikessa jumalisuudessa ja kunniallisuudessa.</verse>
        <verse osisID='1Tim.2.3'>Sillä se on hyvää ja otollista Jumalalle, meidän vapahtajallemme,</verse>
        <verse osisID='1Tim.2.4'>joka tahtoo, että kaikki ihmiset pelastuisivat ja tulisivat tuntemaan totuuden.</verse>
        <verse osisID='1Tim.2.5'>Sillä yksi on Jumala, yksi myös välimies Jumalan ja ihmisten välillä, ihminen Kristus Jeesus,</verse>
        <verse osisID='1Tim.2.6'>joka antoi itsensä lunnaiksi kaikkien edestä, josta todistus oli annettava aikanansa,</verse>
        <verse osisID='1Tim.2.7'>ja sitä varten minä olen saarnaajaksi ja apostoliksi asetettu - minä puhun totta, en valhettele - pakanain opettajaksi uskossa ja totuudessa.</verse>
        <verse osisID='1Tim.2.8'>Minä tahdon siis, että miehet rukoilevat, joka paikassa kohottaen pyhät kädet ilman vihaa ja epäilystä;</verse>
        <verse osisID='1Tim.2.9'>niin myös, että naiset ovat säädyllisessä puvussa, kaunistavat itseään kainosti ja siveästi, ei palmikoiduilla hiuksilla, ei kullalla, ei helmillä eikä kallisarvoisilla vaatteilla,</verse>
        <verse osisID='1Tim.2.10'>vaan hyvillä teoilla, niinkuin sopii naisille, jotka tunnustautuvat jumalaapelkääviksi.</verse>
        <verse osisID='1Tim.2.11'>Oppikoon nainen hiljaisuudessa, kaikin puolin alistuvaisena;</verse>
        <verse osisID='1Tim.2.12'>mutta minä en salli, että vaimo opettaa, enkä että hän vallitsee miestänsä, vaan eläköön hän hiljaisuudessa.</verse>
        <verse osisID='1Tim.2.13'>Sillä Aadam luotiin ensin, sitten Eeva;</verse>
        <verse osisID='1Tim.2.14'>eikä Aadamia petetty, vaan nainen petettiin ja joutui rikkomukseen.</verse>
        <verse osisID='1Tim.2.15'>Mutta hän on pelastuva lastensynnyttämisen kautta, jos hän pysyy uskossa ja rakkaudessa ja pyhityksessä ynnä siveydessä.</verse>
      </chapter>
      <chapter osisID='1Tim.3'>
        <verse osisID='1Tim.3.1'>Varma on tämä sana: jos joku pyrkii seurakunnan kaitsijan virkaan, niin hän haluaa jaloon toimeen.</verse>
        <verse osisID='1Tim.3.2'>Niin tulee siis seurakunnan kaitsijan olla nuhteeton, yhden vaimon mies, raitis, maltillinen, säädyllinen, vieraanvarainen, taitava opettamaan,</verse>
        <verse osisID='1Tim.3.3'>ei juomari, ei tappelija, vaan lempeä, ei riitaisa, ei rahanahne,</verse>
        <verse osisID='1Tim.3.4'>vaan sellainen, joka oman kotinsa hyvin hallitsee ja kaikella kunniallisuudella pitää lapsensa kuuliaisina;</verse>
        <verse osisID='1Tim.3.5'>sillä jos joku ei osaa hallita omaa kotiansa, kuinka hän voi pitää huolta Jumalan seurakunnasta?</verse>
        <verse osisID='1Tim.3.6'>Älköön hän olko äsken kääntynyt, ettei hän paisuisi ja joutuisi perkeleen tuomion alaiseksi.</verse>
        <verse osisID='1Tim.3.7'>Ja hänellä tulee myös olla hyvä todistus ulkopuolella olevilta, ettei hän joutuisi häväistyksen alaiseksi eikä perkeleen paulaan.</verse>
        <verse osisID='1Tim.3.8'>Niin myös seurakuntapalvelijain tulee olla arvokkaita, ei kaksikielisiä, ei paljon viinin nauttijoita, ei häpeällisen voiton pyytäjiä,</verse>
        <verse osisID='1Tim.3.9'>vaan sellaisia, jotka pitävät uskon salaisuuden puhtaassa omassatunnossa.</verse>
        <verse osisID='1Tim.3.10'>Mutta heitäkin koeteltakoon ensin, sitten palvelkoot, jos ovat nuhteettomat.</verse>
        <verse osisID='1Tim.3.11'>Samoin tulee vaimojen olla arvokkaita, ei panettelijoita, vaan raittiita, uskollisia kaikessa.</verse>
        <verse osisID='1Tim.3.12'>Seurakuntapalvelija olkoon yhden vaimon mies, lapsensa ja kotinsa hyvin hallitseva.</verse>
        <verse osisID='1Tim.3.13'>Sillä ne, jotka ovat hyvin palvelleet, saavuttavat itselleen kunnioitettavan aseman ja suuren pelottomuuden uskossa, Kristuksessa Jeesuksessa.</verse>
        <verse osisID='1Tim.3.14'>Vaikka toivon pian pääseväni sinun tykösi, kirjoitan sinulle tämän,</verse>
        <verse osisID='1Tim.3.15'>että, jos viivyn, tietäisit, miten tulee olla Jumalan huoneessa, joka on elävän Jumalan seurakunta, totuuden pylväs ja perustus.</verse>
        <verse osisID='1Tim.3.16'>Ja tunnustetusti suuri on jumalisuuden salaisuus: Hän, joka on ilmestynyt lihassa, vanhurskautunut Hengessä, näyttäytynyt enkeleille, saarnattu pakanain keskuudessa, uskottu maailmassa, otettu ylös kirkkauteen.</verse>
      </chapter>
      <chapter osisID='1Tim.4'>
        <verse osisID='1Tim.4.1'>Mutta Henki sanoo selvästi, että tulevina aikoina moniaat luopuvat uskosta ja noudattavat villitseviä henkiä ja riivaajien oppeja</verse>
        <verse osisID='1Tim.4.2'>valheenpuhujain ulkokultaisuuden vaikutuksesta, joiden omatunto on poltinraudalla merkitty</verse>
        <verse osisID='1Tim.4.3'>ja jotka kieltävät menemästä naimisiin ja nauttimasta ruokia, mitkä Jumala on luonut niiden nautittavaksi kiitoksella, jotka uskovat ja ovat tulleet totuuden tuntemaan.</verse>
        <verse osisID='1Tim.4.4'>Sillä kaikki, minkä Jumala on luonut, on hyvää, eikä mikään ole hyljättävää, kun se kiitoksella vastaanotetaan;</verse>
        <verse osisID='1Tim.4.5'>sillä se pyhitetään Jumalan sanalla ja rukouksella.</verse>
        <verse osisID='1Tim.4.6'>Kun tätä veljille opetat, niin olet hyvä Kristuksen Jeesuksen palvelija, joka ravitset itseäsi uskon ja sen hyvän opin sanoilla, jota olet noudattanut.</verse>
        <verse osisID='1Tim.4.7'>Mutta epäpyhiä ämmäin taruja karta ja harjoita itseäsi jumalisuuteen.</verse>
        <verse osisID='1Tim.4.8'>Sillä ruumiillisesta harjoituksesta on hyötyä vain vähään; mutta jumalisuudesta on hyötyä kaikkeen, koska sillä on elämän lupaus, sekä nykyisen että tulevaisen.</verse>
        <verse osisID='1Tim.4.9'>Varma on se sana ja kaikin puolin vastaanottamisen arvoinen.</verse>
        <verse osisID='1Tim.4.10'>Sillä siksi me vaivaa näemme ja kilvoittelemme, että olemme panneet toivomme elävään Jumalaan, joka on kaikkien ihmisten vapahtaja, varsinkin uskovien.</verse>
        <verse osisID='1Tim.4.11'>Tätä käske ja opeta.</verse>
        <verse osisID='1Tim.4.12'>Älköön kukaan nuoruuttasi katsoko ylen, vaan ole sinä uskovaisten esikuva puheessa, vaelluksessa, rakkaudessa, uskossa, puhtaudessa.</verse>
        <verse osisID='1Tim.4.13'>Lue, kehoita ja opeta ahkerasti, kunnes minä tulen.</verse>
        <verse osisID='1Tim.4.14'>Älä laiminlyö armolahjaa, joka sinussa on ja joka sinulle annettiin profetian kautta, vanhinten pannessa kätensä sinun päällesi.</verse>
        <verse osisID='1Tim.4.15'>Harrasta näitä, elä näissä, että edistymisesi olisi kaikkien nähtävissä.</verse>
        <verse osisID='1Tim.4.16'>Valvo itseäsi ja opetustasi, ole siinä kestävä; sillä jos sen teet, olet pelastava sekä itsesi että ne, jotka sinua kuulevat.</verse>
      </chapter>
      <chapter osisID='1Tim.5'>
        <verse osisID='1Tim.5.1'>Älä nuhtele kovasti vanhaa miestä, vaan neuvo niinkuin isää, nuorempia niinkuin veljiä,</verse>
        <verse osisID='1Tim.5.2'>vanhoja naisia niinkuin äitejä, nuorempia niinkuin sisaria, kaikessa puhtaudessa.</verse>
        <verse osisID='1Tim.5.3'>Kunnioita leskiä, jotka ovat oikeita leskiä.</verse>
        <verse osisID='1Tim.5.4'>Mutta jos jollakin leskellä on lapsia tai lapsenlapsia, oppikoot nämä ensin hurskaasti hoitamaan omaa perhekuntaansa ja maksamaan, mitä ovat velkaa vanhemmilleen, sillä se on otollista Jumalan edessä.</verse>
        <verse osisID='1Tim.5.5'>Oikea leski ja yksinäiseksi jäänyt panee toivonsa Jumalaan ja anoo ja rukoilee alinomaa, yötä päivää;</verse>
        <verse osisID='1Tim.5.6'>mutta hekumoitseva on jo eläessään kuollut.</verse>
        <verse osisID='1Tim.5.7'>Teroita tätäkin, että he olisivat nuhteettomat.</verse>
        <verse osisID='1Tim.5.8'>Mutta jos joku ei pidä huolta omaisistaan ja varsinkaan ei perhekuntalaisistaan, niin hän on kieltänyt uskon ja on uskotonta pahempi.</verse>
        <verse osisID='1Tim.5.9'>Luetteloon otettakoon ainoastaan semmoinen leski, joka ei ole kuuttakymmentä vuotta nuorempi ja joka on ollut yhden miehen vaimo,</verse>
        <verse osisID='1Tim.5.10'>josta on todistettu, että hän on tehnyt hyviä töitä, on lapsia kasvattanut, vieraita holhonnut, pyhien jalkoja pessyt, ahdistettuja auttanut ja kaiken hyvän tekemistä harrastanut.</verse>
        <verse osisID='1Tim.5.11'>Mutta nuoret lesket hylkää; sillä kun he himokkaiksi käyden vieraantuvat Kristuksesta, tahtovat he mennä naimisiin,</verse>
        <verse osisID='1Tim.5.12'>ja ovat tuomion alaisia, koska ovat ensimmäisen uskonsa hyljänneet.</verse>
        <verse osisID='1Tim.5.13'>He oppivat kylää kierrellessään vielä laiskoiksikin, eikä ainoastaan laiskoiksi, vaan myös juoruisiksi ja monitouhuisiksi ja sopimattomia puhumaan.</verse>
        <verse osisID='1Tim.5.14'>Minä tahdon sentähden, että nuoret lesket menevät naimisiin, synnyttävät lapsia, hoitavat kotiansa eivätkä anna vastustajalle mitään aihetta solvaamiseen.</verse>
        <verse osisID='1Tim.5.15'>Sillä muutamat ovat jo kääntyneet pois seuraamaan saatanaa.</verse>
        <verse osisID='1Tim.5.16'>Jos jollakin uskovaisella naisella on leskiä, niin pitäköön niistä huolen, älköönkä seurakuntaa rasitettako, että se voisi pitää huolta oikeista leskistä.</verse>
        <verse osisID='1Tim.5.17'>Vanhimpia, jotka seurakuntaa hyvin hoitavat, pidettäköön kahdenkertaisen kunnian ansainneina, varsinkin niitä, jotka sanassa ja opetuksessa työtä tekevät.</verse>
        <verse osisID='1Tim.5.18'>Sillä Raamattu sanoo: "Älä sido puivan härän suuta", ja: "Työmies on palkkansa ansainnut".</verse>
        <verse osisID='1Tim.5.19'>Älä ota huomioosi syytettä vanhinta vastaan, ellei ole kahta tai kolmea todistajaa.</verse>
        <verse osisID='1Tim.5.20'>Syntiä tekeviä nuhtele kaikkien kuullen, että muutkin pelkäisivät.</verse>
        <verse osisID='1Tim.5.21'>Minä vannotan sinua Jumalan ja Kristuksen Jeesuksen ja valittujen enkelien edessä, että noudatat tätä, tekemättä ennakolta päätöstä ja ketään suosimatta.</verse>
        <verse osisID='1Tim.5.22'>Älä ole liian kerkeä panemaan käsiäsi kenenkään päälle, äläkä antaudu osalliseksi muiden synteihin. Pidä itsesi puhtaana.</verse>
        <verse osisID='1Tim.5.23'>Älä enää juo vain vettä, vaan käytä vähän viiniä vatsasi tähden ja usein uudistuvien vaivojesi vuoksi.</verse>
        <verse osisID='1Tim.5.24'>Muutamien ihmisten synnit ovat ilmeiset ja joutuvat ennen tuomittaviksi, toisten taas seuraavat jäljestäpäin;</verse>
        <verse osisID='1Tim.5.25'>samoin myös hyvät teot ovat ilmeiset, eivätkä nekään, jotka eivät ole ilmeisiä, voi salassa pysyä.</verse>
      </chapter>
      <chapter osisID='1Tim.6'>
        <verse osisID='1Tim.6.1'>Kaikki, jotka ovat orjina ikeen alla, pitäkööt isäntiänsä kaikkea kunnioitusta ansaitsevina, ettei Jumalan nimi ja oppi tulisi häväistyksi.</verse>
        <verse osisID='1Tim.6.2'>Mutta ne, joilla on uskovaiset isännät, älkööt pitäkö heitä vähemmässä arvossa sentähden, että he ovat veljiä, vaan palvelkoot heitä sitä mieluummin, koska he ovat uskovia ja rakastettuja ja harrastavat hyväntekemistä. Tätä opeta ja tähän kehoita.</verse>
        <verse osisID='1Tim.6.3'>Jos joku muuta oppia opettaa eikä pitäydy meidän Herramme Jeesuksen Kristuksen terveisiin sanoihin eikä siihen oppiin, joka on jumalisuuden mukainen,</verse>
        <verse osisID='1Tim.6.4'>niin hän on paisunut eikä ymmärrä mitään, vaan on riitakysymyksien ja sanakiistojen kipeä, joista syntyy kateutta, riitaa, herjauksia, pahoja epäluuloja,</verse>
        <verse osisID='1Tim.6.5'>alituisia kinastuksia niiden ihmisten kesken, jotka ovat turmeltuneet mieleltään ja totuuden menettäneet ja jotka pitävät jumalisuutta keinona voiton saamiseen.</verse>
        <verse osisID='1Tim.6.6'>Ja suuri voitto onkin jumalisuus yhdessä tyytyväisyyden kanssa.</verse>
        <verse osisID='1Tim.6.7'>Sillä me emme ole maailmaan mitään tuoneet, emme myös voi täältä mitään viedä;</verse>
        <verse osisID='1Tim.6.8'>mutta kun meillä on elatus ja vaatteet, niin tyytykäämme niihin.</verse>
        <verse osisID='1Tim.6.9'>Mutta ne, jotka rikastua tahtovat, lankeavat kiusaukseen ja paulaan ja moniin mielettömiin ja vahingollisiin himoihin, jotka upottavat ihmiset turmioon ja kadotukseen.</verse>
        <verse osisID='1Tim.6.10'>Sillä rahan himo on kaiken pahan juuri; sitä haluten monet ovat eksyneet pois uskosta ja lävistäneet itsensä monella tuskalla.</verse>
        <verse osisID='1Tim.6.11'>Mutta sinä, Jumalan ihminen, pakene semmoista, ja tavoita vanhurskautta, jumalisuutta, uskoa, rakkautta, kärsivällisyyttä, hiljaisuutta.</verse>
        <verse osisID='1Tim.6.12'>Kilvoittele hyvä uskon kilvoitus, tartu kiinni iankaikkiseen elämään, johon olet kutsuttu ja johon hyvällä tunnustuksella olet tunnustautunut monen todistajan edessä.</verse>
        <verse osisID='1Tim.6.13'>Jumalan edessä, joka kaikki eläväksi tekee, ja Kristuksen Jeesuksen edessä, joka Pontius Pilatuksen edessä todisti, tunnustaen hyvän tunnustuksen, minä kehoitan sinua,</verse>
        <verse osisID='1Tim.6.14'>että tahrattomasti ja moitteettomasti pidät käskyn meidän Herramme Jeesuksen Kristuksen ilmestymiseen saakka,</verse>
        <verse osisID='1Tim.6.15'>jonka aikanansa on antava meidän nähdä se autuas ja ainoa valtias, kuningasten Kuningas ja herrain Herra,</verse>
        <verse osisID='1Tim.6.16'>jolla ainoalla on kuolemattomuus; joka asuu valkeudessa, mihin ei kukaan taida tulla; jota yksikään ihminen ei ole nähnyt eikä voi nähdä - hänen olkoon kunnia ja iankaikkinen valta. Amen.</verse>
        <verse osisID='1Tim.6.17'>Kehoita niitä, jotka nykyisessä maailmanajassa ovat rikkaita, etteivät ylpeilisi eivätkä panisi toivoansa epävarmaan rikkauteen, vaan Jumalaan, joka runsaasti antaa meille kaikkea nautittavaksemme,</verse>
        <verse osisID='1Tim.6.18'>kehoita heitä, että tekevät hyvää, hyvissä töissä rikastuvat, ovat anteliaita ja omastansa jakelevat,</verse>
        <verse osisID='1Tim.6.19'>kooten itsellensä aarteen, hyvän perustuksen tulevaisuuden varalle, että saisivat todellisen elämän.</verse>
        <verse osisID='1Tim.6.20'>Oi Timoteus, talleta se, mikä sinulle on uskottu, ja vältä tiedon nimellä kulkevan valhetiedon epäpyhiä ja tyhjiä puheita ja vastaväitteitä,</verse>
        <verse osisID='1Tim.6.21'>johon tunnustautuen muutamat ovat uskosta hairahtuneet. Armo olkoon teidän kanssanne!</verse>
      </chapter>
    </div></osisText>
</osis>