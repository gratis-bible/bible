<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='fin' xml:lang='fi'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='fin'>
        <title>Finish Version</title>
        <contributor>
  		The Unbound Bible
  		Biola University: Administrative Computing
  		13800 Biola Ave.
  		La Mirada, CA 90639
  		United States of America
  		562-903-4722 
  	</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>
  		Finnish Bible
  		PYHŽ RAAMATTU
  		(C) 1933, 1938
  		Vanha Testamentti XI 1933 Uusi Testamentti XII 1938
  	</description>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>fin</identifier>
        <source>ftp://unboundftp.biola.edu/pub/finnish1938_utf8.zip</source>
        <language type='IETF'>fi</language>
        <relation/>
        <coverage>provide the bible to the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Job'>
      <chapter osisID='Job.1'>
        <verse osisID='Job.1.1'>Uusin maassa oli mies, jonka nimi oli Job. Tämä mies oli nuhteeton ja  rehellinen, pelkäsi Jumalaa ja karttoi pahaa.</verse>
        <verse osisID='Job.1.2'>Hänelle syntyi seitsemän poikaa ja kolme tytärtä.</verse>
        <verse osisID='Job.1.3'>Ja karjaa hänellä oli seitsemäntuhatta lammasta, kolmetuhatta  kamelia, viisisataa härkäparia ja viisisataa aasintammaa sekä ylen  paljon palvelijoita. Tämä mies oli kaikista Idän miehistä mahtavin.</verse>
        <verse osisID='Job.1.4'>Hänen pojillansa oli tapana laittaa pitoja, kullakin oli pidot  talossaan vuoropäivänänsä; he lähettivät silloin sanan ja kutsuivat  kolme sisartansa syömään ja juomaan kanssansa.</verse>
        <verse osisID='Job.1.5'>Mutta kun pitopäivät olivat kiertonsa kiertäneet, lähetti Job sanan  ja pyhitti heidät; hän nousi varhain aamulla ja uhrasi polttouhreja,  yhtä monta kuin heitä oli. Sillä Job ajatteli: "Ehkä poikani ovat  tehneet syntiä ja sydämessään luopuneet Jumalasta". Näin Job teki aina.</verse>
        <verse osisID='Job.1.6'>Mutta kun eräänä päivänä Jumalan pojat tulivat ja asettuivat Herran  eteen, tuli myöskin saatana heidän joukossansa.</verse>
        <verse osisID='Job.1.7'>Niin Herra kysyi saatanalta: "Mistä sinä tulet?" Saatana vastasi  Herralle ja sanoi: "Maata kiertämästä ja siellä kuljeksimasta".</verse>
        <verse osisID='Job.1.8'>Niin Herra sanoi saatanalle: "Oletko pannut merkille palvelijaani  Jobia? Sillä ei ole maan päällä hänen vertaistansa; hän on nuhteeton ja  rehellinen mies, pelkää Jumalaa ja karttaa pahaa."</verse>
        <verse osisID='Job.1.9'>Saatana vastasi Herralle ja sanoi: "Suottako Job pelkää Jumalaa?</verse>
        <verse osisID='Job.1.10'>Olethan itse kaikilta puolin suojannut hänet, hänen talonsa ja  kaiken, mitä hänellä on; olet siunannut hänen kättensä työn, ja hänen  karjalaumansa ovat levinneet ympäri maata.</verse>
        <verse osisID='Job.1.11'>Mutta ojennapa kätesi ja koske kaikkeen, mitä hänellä on: varmaan  hän kiroaa sinua vasten kasvojasi."</verse>
        <verse osisID='Job.1.12'>Niin Herra sanoi saatanalle: "Katso, kaikki, mitä hänellä on, olkoon  sinun käsissäsi; älä vain koske kädelläsi häneen itseensä". Ja saatana  meni pois Herran edestä.</verse>
        <verse osisID='Job.1.13'>Kun sitten eräänä päivänä hänen poikansa ja tyttärensä söivät ja  joivat viiniä vanhimman veljensä talossa,</verse>
        <verse osisID='Job.1.14'>tuli sanansaattaja Jobin luo ja sanoi: "Raavailla kynnettiin, ja  aasintammat kävivät niiden vieressä laitumella;</verse>
        <verse osisID='Job.1.15'>niin sabalaiset hyökkäsivät ja ryöstivät ne ja surmasivat palvelijat  miekan terällä. Vain minä yksin pelastuin kertomaan tämän sinulle."</verse>
        <verse osisID='Job.1.16'>Hänen vielä puhuessaan tuli toinen ja sanoi: "Jumalan tuli iski alas  taivaasta, sytytti palamaan lampaat ja palvelijat ja kulutti heidät.  Vain minä yksin pelastuin kertomaan tämän sinulle."</verse>
        <verse osisID='Job.1.17'>Hänen vielä puhuessaan tuli taas toinen ja sanoi: "Kaldealaiset  asettuivat kolmeen joukkoon ja karkasivat kamelien kimppuun, ryöstivät  ne ja surmasivat palvelijat miekan terällä. Vain minä yksin pelastuin  kertomaan tämän sinulle."</verse>
        <verse osisID='Job.1.18'>Hänen vielä puhuessaan tuli taas toinen ja sanoi: "Poikasi ja  tyttäresi söivät ja joivat viiniä vanhimman veljensä talossa;</verse>
        <verse osisID='Job.1.19'>katso, silloin suuri tuulispää tuli tuolta puolen erämaan ja iski  talon neljään nurkkaan, ja se luhistui nuorukaisten päälle, niin että he  kuolivat. Vain minä yksin pelastuin kertomaan tämän sinulle."</verse>
        <verse osisID='Job.1.20'>Silloin Job nousi, repäisi viittansa ja leikkasi hiuksensa,  heittäytyi maahan ja rukoili.</verse>
        <verse osisID='Job.1.21'>Ja hän sanoi: "Alastonna minä tulin äitini kohdusta, ja alastonna  minä sinne palajan. Herra antoi, ja Herra otti; kiitetty olkoon Herran  nimi."</verse>
        <verse osisID='Job.1.22'>Kaikessa tässä Job ei tehnyt syntiä eikä puhunut nurjasti Jumalaa  vastaan.</verse>
      </chapter>
      <chapter osisID='Job.2'>
        <verse osisID='Job.2.1'>Ja kun eräänä päivänä Jumalan pojat tulivat ja asettuivat Herran  eteen, tuli myöskin saatana heidän joukossansa ja asettui Herran eteen.</verse>
        <verse osisID='Job.2.2'>Niin Herra kysyi saatanalta: "Mistä sinä tulet?" Saatana vastasi  Herralle ja sanoi: "Maata kiertämästä ja siellä kuljeksimasta".</verse>
        <verse osisID='Job.2.3'>Niin Herra sanoi saatanalle: "Oletko pannut merkille palvelijaani  Jobia? Sillä ei ole maan päällä hänen vertaistansa; hän on nuhteeton ja  rehellinen mies, pelkää Jumalaa ja karttaa pahaa. Vielä hän pysyy  hurskaudessansa, ja sinä olet yllyttänyt minut häntä vastaan, tuhoamaan  hänet syyttömästi."</verse>
        <verse osisID='Job.2.4'>Saatana vastasi Herralle ja sanoi: "Nahka nahasta; ja kaikki, mitä  ihmisellä on, hän antaa hengestänsä.</verse>
        <verse osisID='Job.2.5'>Mutta ojennapa kätesi ja koske hänen luihinsa ja lihaansa: varmaan  hän kiroaa sinua vasten kasvojasi."</verse>
        <verse osisID='Job.2.6'>Herra sanoi saatanalle: "Katso, hän olkoon sinun käsissäsi; säästä  kuitenkin hänen henkensä".</verse>
        <verse osisID='Job.2.7'>Niin saatana meni pois Herran edestä ja löi Jobiin pahoja paiseita,  kantapäästä kiireeseen asti.</verse>
        <verse osisID='Job.2.8'>Ja tämä otti saviastian sirun, sillä kaapiakseen itseänsä, ja istui  tuhkaläjään.</verse>
        <verse osisID='Job.2.9'>Niin hänen vaimonsa sanoi hänelle: "Vieläkö pysyt hurskaudessasi?  Kiroa Jumala ja kuole."</verse>
        <verse osisID='Job.2.10'>Mutta hän vastasi hänelle: "Sinä puhut niinkuin mikäkin houkka  nainen. Otammehan vastaan Jumalalta hyvää, emmekö ottaisi vastaan  pahaakin?" Kaikessa tässä Job ei tehnyt syntiä huulillansa.</verse>
        <verse osisID='Job.2.11'>Kun Jobin kolme ystävää kuuli kaiken onnettomuuden, joka häntä oli  kohdannut, tulivat he kukin kotipaikastansa: teemanilainen Elifas,  suuhilainen Bildad ja naemalainen Soofar; ja he sopivat keskenänsä ja  menivät surkuttelemaan ja lohduttamaan häntä.</verse>
        <verse osisID='Job.2.12'>Mutta kun he jonkun matkan päässä nostivat silmänsä, eivät he enää  voineet tuntea häntä; niin he korottivat äänensä ja itkivät, repäisivät  kukin viittansa ja viskasivat tomua taivasta kohti päittensä päälle.</verse>
        <verse osisID='Job.2.13'>Sitten he istuivat hänen kanssaan maassa seitsemän päivää ja  seitsemän yötä, eikä kukaan heistä puhunut sanaakaan hänelle, sillä he  näkivät, että hänen tuskansa oli ylen suuri.</verse>
      </chapter>
      <chapter osisID='Job.3'>
        <verse osisID='Job.3.1'>Senjälkeen Job avasi suunsa ja kirosi syntymäpäivänsä;</verse>
        <verse osisID='Job.3.2'>Job lausui ja sanoi:</verse>
        <verse osisID='Job.3.3'>"Kadotkoon se päivä, jona minä synnyin, ja se yö, joka sanoi: 'Poika  on siinnyt'.</verse>
        <verse osisID='Job.3.4'>Se päivä muuttukoon pimeydeksi; älköön Jumala korkeudessa sitä  kysykö, älköönkä valonsäde sille paistako.</verse>
        <verse osisID='Job.3.5'>Omistakoon sen pimeys ja pilkkopimeä, pilvi laskeutukoon sen päälle,  peljästyttäkööt sitä päivänpimennykset.</verse>
        <verse osisID='Job.3.6'>Sen yön ryöstäköön pimeys; älköön se iloitko vuoden päivien parissa,  älköön tulko kuukausien lukuun.</verse>
        <verse osisID='Job.3.7'>Katso, hedelmätön olkoon se yö, älköön siinä riemuhuuto raikuko.</verse>
        <verse osisID='Job.3.8'>Kirotkoot sen päivänmanaajat, ne, jotka saavat hereille Leviatanin.</verse>
        <verse osisID='Job.3.9'>Pimentykööt sen kointähdet, odottakoon se valoa, joka ei tule, älköön  se aamuruskon silmäripsiä nähkö,</verse>
        <verse osisID='Job.3.10'>koska se ei sulkenut minulta kohdun ovia eikä kätkenyt vaivaa minun  silmiltäni.</verse>
        <verse osisID='Job.3.11'>Miksi en kuollut heti äidin helmaan, miksi en menehtynyt kohdusta  tullessani?</verse>
        <verse osisID='Job.3.12'>Miksi olivat minua vastaanottamassa polvet, minkätähden rinnat  imeäkseni?</verse>
        <verse osisID='Job.3.13'>Sillä makaisinhan rauhassa silloin, nukkuisin ja saisin levätä</verse>
        <verse osisID='Job.3.14'>kuningasten ja maan neuvosmiesten kanssa, jotka ovat rakentaneet  itselleen pyramiideja,</verse>
        <verse osisID='Job.3.15'>päämiesten kanssa, joilla on ollut kultaa, jotka ovat täyttäneet  talonsa hopealla;</verse>
        <verse osisID='Job.3.16'>tahi olisin olematon niinkuin maahan kätketty keskoinen, niinkuin  sikiöt, jotka eivät ole päivänvaloa nähneet.</verse>
        <verse osisID='Job.3.17'>Siellä lakkaavat jumalattomat raivoamasta, siellä saavat uupuneet  levätä;</verse>
        <verse osisID='Job.3.18'>kaikki vangit ovat rauhassa, eivät kuule käskijän ääntä.</verse>
        <verse osisID='Job.3.19'>Yhtäläiset ovat siellä pieni ja suuri, orja on vapaa herrastansa.</verse>
        <verse osisID='Job.3.20'>Miksi hän antaa vaivatulle valoa ja elämää murhemielisille,</verse>
        <verse osisID='Job.3.21'>jotka odottavat kuolemaa, eikä se tule, jotka etsivät sitä enemmän  kuin aarretta,</verse>
        <verse osisID='Job.3.22'>jotka iloitsisivat riemastuksiin asti, riemuitsisivat, jos  löytäisivät haudan -</verse>
        <verse osisID='Job.3.23'>miehelle, jonka tie on ummessa, jonka Jumala on  aitaukseen sulkenut?</verse>
        <verse osisID='Job.3.24'>Sillä huokaukseni on tullut minun leiväkseni, valitukseni valuu kuin  vesi.</verse>
        <verse osisID='Job.3.25'>Sillä mitä minä kauhistuin, se minua kohtasi, ja mitä minä pelkäsin,  se minulle tapahtui.</verse>
        <verse osisID='Job.3.26'>Ennenkuin tyynnyin, rauhan ja levon sain, tuli tuska jälleen."</verse>
      </chapter>
      <chapter osisID='Job.4'>
        <verse osisID='Job.4.1'>Silloin teemanilainen Elifas lausui ja sanoi:</verse>
        <verse osisID='Job.4.2'>"Ethän pane pahaksesi, jos sinulle puhutaan? Kuka voi vaitikaan olla?</verse>
        <verse osisID='Job.4.3'>Katso, monta sinä olet ojentanut, ja hervonneita käsiä olet  vahvistanut;</verse>
        <verse osisID='Job.4.4'>sanasi ovat nostaneet kompastunutta, ja rauenneita polvia olet  voimistanut.</verse>
        <verse osisID='Job.4.5'>Mutta nyt, kun itseäsi kova kohtaa, sinä tuskastut, kun se sinuun  sattuu, sinä kauhistut.</verse>
        <verse osisID='Job.4.6'>Eikö jumalanpelkosi ole sinun uskalluksesi ja nuhteeton vaelluksesi  sinun toivosi?</verse>
        <verse osisID='Job.4.7'>Ajattele, kuka viaton on koskaan hukkunut, ja missä ovat rehelliset  joutuneet perikatoon?</verse>
        <verse osisID='Job.4.8'>Minkä minä olen nähnyt, niin ne, jotka vääryyttä kyntävät ja turmiota  kylvävät, ne sitä niittävätkin.</verse>
        <verse osisID='Job.4.9'>Jumalan henkäyksestä he hukkuvat, hänen vihansa hengestä he häviävät.</verse>
        <verse osisID='Job.4.10'>Leijonan ärjyntä, jalopeuran ääni vaiennetaan, ja nuorten leijonain  hampaat murskataan;</verse>
        <verse osisID='Job.4.11'>jalopeura menehtyy saaliin puutteesta, ja naarasleijonan pennut  hajaantuvat.</verse>
        <verse osisID='Job.4.12'>Ja minulle tuli salaa sana, korvani kuuli kuiskauksen,</verse>
        <verse osisID='Job.4.13'>kun ajatukset liikkuivat öisissä näyissä, kun raskas uni oli  vallannut ihmiset.</verse>
        <verse osisID='Job.4.14'>Pelko ja vavistus yllättivät minut, peljästyttivät kaikki minun  luuni.</verse>
        <verse osisID='Job.4.15'>Tuulen henkäys hiveli kasvojani, ihoni karvat nousivat pystyyn.</verse>
        <verse osisID='Job.4.16'>Siinä seisoi - sen näköä en erottanut - haamu minun silmäini edessä;  minä kuulin kuiskaavan äänen:</verse>
        <verse osisID='Job.4.17'>'Onko ihminen vanhurskas Jumalan edessä, onko mies Luojansa edessä  puhdas?</verse>
        <verse osisID='Job.4.18'>Katso, palvelijoihinsakaan hän ei luota, enkeleissäänkin hän  havaitsee vikoja;</verse>
        <verse osisID='Job.4.19'>saati niissä, jotka savimajoissa asuvat, joiden perustus on maan  tomussa! He rusentuvat kuin koiperhonen;</verse>
        <verse osisID='Job.4.20'>ennenkuin aamu ehtooksi muuttuu, heidät muserretaan.  Kenenkään  huomaamatta he hukkuvat ainiaaksi.</verse>
        <verse osisID='Job.4.21'>Eikö niin: heidän telttanuoransa irroitetaan, ja he kuolevat,  viisaudesta osattomina.'"</verse>
      </chapter>
      <chapter osisID='Job.5'>
        <verse osisID='Job.5.1'>"Huuda vain! Onko ketään, joka sinulle vastaisi, ja kenenkä pyhän  puoleen kääntyisit?</verse>
        <verse osisID='Job.5.2'>Mielettömän tappaa suuttumus, tyhmän surmaa kiivaus.</verse>
        <verse osisID='Job.5.3'>Minä näin mielettömän juurtuvan, mutta äkkiä sain huutaa hänen  asuinsijansa kirousta.</verse>
        <verse osisID='Job.5.4'>Hänen lapsensa ovat onnesta kaukana, heitä poljetaan portissa, eikä  auttajaa ole.</verse>
        <verse osisID='Job.5.5'>Ja minkä he ovat leikanneet, syö nälkäinen - ottaa sen vaikka  orjantappuroista - ja janoiset tavoittelevat heidän tavaraansa.</verse>
        <verse osisID='Job.5.6'>Sillä onnettomuus ei kasva tomusta, eikä vaiva verso maasta,</verse>
        <verse osisID='Job.5.7'>vaan ihminen syntyy vaivaan, ja kipinät, liekin lapset, lentävät  korkealle.</verse>
        <verse osisID='Job.5.8'>Mutta minä ainakin etsisin Jumalaa ja asettaisin asiani Jumalan  eteen,</verse>
        <verse osisID='Job.5.9'>hänen, joka tekee suuria, tutkimattomia tekoja, ihmeitä ilman määrää,</verse>
        <verse osisID='Job.5.10'>joka antaa sateen maan päälle ja lähettää vettä vainioille,</verse>
        <verse osisID='Job.5.11'>että hän korottaisi alhaiset ja surevaiset kohoaisivat onneen.</verse>
        <verse osisID='Job.5.12'>Hän tekee kavalain hankkeet tyhjiksi, niin ettei mikään menesty  heidän kättensä alla,</verse>
        <verse osisID='Job.5.13'>hän vangitsee viisaat heidän viekkauteensa; ovelain juonet  raukeavat:</verse>
        <verse osisID='Job.5.14'>päivällä he joutuvat pimeään ja hapuilevat keskipäivällä niinkuin  yöllä.</verse>
        <verse osisID='Job.5.15'>Mutta köyhän hän pelastaa heidän suunsa miekasta, auttaa väkevän  kädestä.</verse>
        <verse osisID='Job.5.16'>Ja niin on vaivaisella toivo, mutta vääryyden täytyy sulkea suunsa.</verse>
        <verse osisID='Job.5.17'>Katso, autuas se ihminen, jota Jumala rankaisee! Älä siis pidä  halpana Kaikkivaltiaan kuritusta.</verse>
        <verse osisID='Job.5.18'>Sillä hän haavoittaa, ja hän sitoo; lyö murskaksi, mutta hänen  kätensä myös parantavat.</verse>
        <verse osisID='Job.5.19'>Kuudesta hädästä hän sinut pelastaa, ja seitsemässä ei onnettomuus  sinua kohtaa.</verse>
        <verse osisID='Job.5.20'>Nälänhädässä hän vapahtaa sinut kuolemasta ja sodassa miekan  terästä.</verse>
        <verse osisID='Job.5.21'>Kielen ruoskalta sinä olet turvassa, etkä pelkää, kun hävitys tulee.</verse>
        <verse osisID='Job.5.22'>Hävitykselle ja kalliille ajalle sinä naurat, etkä metsän petoja  pelkää.</verse>
        <verse osisID='Job.5.23'>Sillä kedon kivien kanssa sinä olet liitossa, ja metsän pedot elävät  rauhassa sinun kanssasi.</verse>
        <verse osisID='Job.5.24'>Saat huomata, että majasi on rauhoitettu, ja kun tarkastat  asuinsijaasi, et sieltä mitään kaipaa.</verse>
        <verse osisID='Job.5.25'>Ja saat huomata, että sinun sukusi on suuri ja vesasi runsaat kuin  ruoho maassa.</verse>
        <verse osisID='Job.5.26'>Ikäsi kypsyydessä sinä menet hautaan, niinkuin lyhde korjataan  ajallansa.</verse>
        <verse osisID='Job.5.27'>Katso, tämän olemme tutkineet, ja niin se on; kuule se, ja ota  sinäkin siitä vaari."</verse>
      </chapter>
      <chapter osisID='Job.6'>
        <verse osisID='Job.6.1'>Job vastasi ja sanoi:</verse>
        <verse osisID='Job.6.2'>"Oi, jospa minun suruni punnittaisiin ja kova onneni pantaisiin sen  kanssa vaakaan!</verse>
        <verse osisID='Job.6.3'>Sillä se on nyt raskaampi kuin meren hiekka; sentähden menevät sanani  harhaan.</verse>
        <verse osisID='Job.6.4'>Sillä Kaikkivaltiaan nuolet ovat sattuneet minuun; minun henkeni juo  niiden myrkkyä. Jumalan kauhut ahdistavat minua.</verse>
        <verse osisID='Job.6.5'>Huutaako villiaasi vihannassa ruohikossa, ammuuko härkä rehuviljansa  ääressä?</verse>
        <verse osisID='Job.6.6'>Käykö äitelää syöminen ilman suolaa, tahi onko makua  munanvalkuaisessa?</verse>
        <verse osisID='Job.6.7'>Sieluni ei tahdo koskea sellaiseen, se on minulle kuin saastainen  ruoka.</verse>
        <verse osisID='Job.6.8'>Oi, jospa minun pyyntöni täyttyisi ja Jumala toteuttaisi minun  toivoni!</verse>
        <verse osisID='Job.6.9'>Jospa Jumala suvaitsisi musertaa minut, ojentaa kätensä ja katkaista  elämäni langan!</verse>
        <verse osisID='Job.6.10'>Niin olisi vielä lohdutuksenani - ja ilosta minä hypähtäisin  säälimättömän tuskan alla - etten ole kieltänyt Pyhän sanoja.</verse>
        <verse osisID='Job.6.11'>Mikä on minun voimani, että enää toivoisin, ja mikä on loppuni, että  tätä kärsisin?</verse>
        <verse osisID='Job.6.12'>Onko minun voimani vahva kuin kivi, onko minun ruumiini vaskea?</verse>
        <verse osisID='Job.6.13'>Eikö minulla ole enää mitään apua, onko pelastus minusta karkonnut?</verse>
        <verse osisID='Job.6.14'>Tuleehan ystävän olla laupias nääntyvälle, vaikka tämä olisikin  hyljännyt Kaikkivaltiaan pelon.</verse>
        <verse osisID='Job.6.15'>Minun veljeni ovat petolliset niinkuin vesipuro, niinkuin sadepurot,  jotka juoksevat kuiviin.</verse>
        <verse osisID='Job.6.16'>Ne ovat jääsohjusta sameat, niihin kätkeytyy lumi;</verse>
        <verse osisID='Job.6.17'>auringon paahtaessa ne ehtyvät, ne häviävät paikastansa helteen  tullen.</verse>
        <verse osisID='Job.6.18'>Niiden juoksun urat mutkistuvat, ne haihtuvat tyhjiin ja katoavat.</verse>
        <verse osisID='Job.6.19'>Teeman karavaanit tähystelivät, Seban matkueet odottivat niitä;</verse>
        <verse osisID='Job.6.20'>he joutuivat häpeään, kun niihin luottivat, pettyivät perille  tullessansa.</verse>
        <verse osisID='Job.6.21'>Niin te olette nyt tyhjän veroiset: te näette kauhun ja peljästytte.</verse>
        <verse osisID='Job.6.22'>Olenko sanonut: 'Antakaa minulle ja suorittakaa tavaroistanne lahjus  minun puolestani,</verse>
        <verse osisID='Job.6.23'>pelastakaa minut vihollisen vallasta ja lunastakaa minut  väkivaltaisten käsistä'?</verse>
        <verse osisID='Job.6.24'>Opettakaa minua, niin minä vaikenen; neuvokaa minulle, missä olen  erehtynyt.</verse>
        <verse osisID='Job.6.25'>Kuinka tehoaakaan oikea puhe! Mutta mitä merkitsee teidän  nuhtelunne?</verse>
        <verse osisID='Job.6.26'>Aiotteko nuhdella sanoja? Tuultahan ovat epätoivoisen sanat.</verse>
        <verse osisID='Job.6.27'>Orvostakin te heittäisitte arpaa ja hieroisitte kauppaa  ystävästänne.</verse>
        <verse osisID='Job.6.28'>Mutta suvaitkaa nyt kääntyä minuun; minä totisesti en valhettele  vasten kasvojanne.</verse>
        <verse osisID='Job.6.29'>Palatkaa, älköön vääryyttä tapahtuko; palatkaa, vielä minä olen  oikeassa siinä.</verse>
        <verse osisID='Job.6.30'>Olisiko minun kielelläni vääryys? Eikö suulakeni tuntisi, mikä  turmioksi on?"</verse>
      </chapter>
      <chapter osisID='Job.7'>
        <verse osisID='Job.7.1'>"Eikö ihmisen olo maan päällä ole sotapalvelusta, eivätkö hänen  päivänsä ole niinkuin palkkalaisen päivät?</verse>
        <verse osisID='Job.7.2'>Hän on orjan kaltainen, joka halajaa varjoon, ja niinkuin  palkkalainen, joka odottaa palkkaansa.</verse>
        <verse osisID='Job.7.3'>Niin olen minä perinyt kurjuuden kuukaudet, ja vaivan yöt ovat minun  osakseni tulleet.</verse>
        <verse osisID='Job.7.4'>Maata mennessäni minä ajattelen: Milloinka saan nousta? Ilta venyy,  ja minä kyllästyn kääntelehtiessäni aamuhämärään asti.</verse>
        <verse osisID='Job.7.5'>Minun ruumiini verhoutuu matoihin ja tomukamaraan, minun ihoni  kovettuu ja märkii.</verse>
        <verse osisID='Job.7.6'>Päiväni kiitävät nopeammin kuin sukkula, ne katoavat  toivottomuudessa.</verse>
        <verse osisID='Job.7.7'>Muista, että minun elämäni on tuulen henkäys; minun silmäni ei enää  saa onnea nähdä.</verse>
        <verse osisID='Job.7.8'>Ken minut näki, sen silmä ei minua enää näe; sinun silmäsi etsivät  minua, mutta minua ei enää ole.</verse>
        <verse osisID='Job.7.9'>Pilvi häipyy ja menee menojaan; niin myös tuonelaan vaipunut ei  sieltä nouse.</verse>
        <verse osisID='Job.7.10'>Ei hän enää palaja taloonsa, eikä hänen asuinpaikkansa häntä enää  tunne.</verse>
        <verse osisID='Job.7.11'>Niin en minäkään hillitse suutani, minä puhun henkeni ahdistuksessa,  minä valitan sieluni murheessa.</verse>
        <verse osisID='Job.7.12'>Olenko minä meri tai lohikäärme, että asetat vartioston minua  vastaan?</verse>
        <verse osisID='Job.7.13'>Kun ajattelen: leposijani lohduttaa minua, vuoteeni huojentaa minun  tuskaani,</verse>
        <verse osisID='Job.7.14'>niin sinä kauhistutat minua unilla ja peljästytät minua näyillä.</verse>
        <verse osisID='Job.7.15'>Mieluummin tukehdun, mieluummin kuolen, kuin näin luurankona kidun.</verse>
        <verse osisID='Job.7.16'>Olen kyllästynyt, en tahdo elää iankaiken; anna minun olla rauhassa,  sillä tuulen henkäystä ovat minun päiväni.</verse>
        <verse osisID='Job.7.17'>Mikä on ihminen, että hänestä niin suurta lukua pidät ja että  kiinnität häneen huomiosi,</verse>
        <verse osisID='Job.7.18'>tarkastat häntä joka aamu, tutkit häntä joka hetki?</verse>
        <verse osisID='Job.7.19'>Etkö koskaan käännä pois katsettasi minusta, etkö hellitä minusta  sen vertaa, että saan sylkeni nielaistuksi?</verse>
        <verse osisID='Job.7.20'>Jos olenkin syntiä tehnyt, niin mitä olen sillä sinulle tehnyt, sinä  ihmisten vartioitsija? Minkätähden asetit minut maalitauluksesi, ja  minkätähden tulin itselleni taakaksi?</verse>
        <verse osisID='Job.7.21'>Minkätähden et anna rikostani anteeksi etkä poista pahaa tekoani?  Sillä nyt minä menen levolle maan tomuun, ja jos etsit minua, niin ei  minua enää ole."</verse>
      </chapter>
      <chapter osisID='Job.8'>
        <verse osisID='Job.8.1'>Sitten suuhilainen Bildad lausui ja sanoi:</verse>
        <verse osisID='Job.8.2'>"Kuinka kauan sinä senkaltaisia haastat ja suusi puheet ovat kuin  raju myrsky?</verse>
        <verse osisID='Job.8.3'>Jumalako vääristäisi oikeuden, Kaikkivaltiasko vääristäisi  vanhurskauden?</verse>
        <verse osisID='Job.8.4'>Jos lapsesi tekivät syntiä häntä vastaan, niin hän hylkäsi heidät  heidän rikoksensa valtaan.</verse>
        <verse osisID='Job.8.5'>Jos sinä etsit Jumalaa ja anot Kaikkivaltiaalta armoa,</verse>
        <verse osisID='Job.8.6'>jos olet puhdas ja rehellinen, silloin hän varmasti heräjää sinun  avuksesi ja asettaa entiselleen sinun vanhurskautesi asunnon.</verse>
        <verse osisID='Job.8.7'>Silloin sinun alkusi näyttää vähäiseltä, mutta loppuaikasi varttuu  ylen suureksi.</verse>
        <verse osisID='Job.8.8'>Sillä kysypä aikaisemmalta sukupolvelta, tarkkaa, mitä heidän isänsä  ovat tutkineet.</verse>
        <verse osisID='Job.8.9'>Mehän olemme eilispäivän lapsia emmekä mitään tiedä, päivämme ovat  vain varjo maan päällä.</verse>
        <verse osisID='Job.8.10'>He sinua opettavat ja sanovat sinulle, tuovat ilmi sanat  sydämestään:</verse>
        <verse osisID='Job.8.11'>'Kasvaako kaisla siinä, missä ei ole rämettä?  rehottaako ruoko  siinä, missä ei ole vettä?</verse>
        <verse osisID='Job.8.12'>Vielä vihreänä ollessaan, ennenaikaisena leikattavaksi, se kuivettuu  ennen kuin mikään muu heinä.</verse>
        <verse osisID='Job.8.13'>Niin käy kaikkien niiden, jotka unhottavat Jumalan, ja jumalattoman  toivo katoaa,</verse>
        <verse osisID='Job.8.14'>hänen, jonka uskallus on langan varassa, jonka turvana on  hämähäkinverkko.</verse>
        <verse osisID='Job.8.15'>Hän nojaa taloonsa, mutta se ei seiso, hän tarttuu siihen, mutta se  ei kestä.</verse>
        <verse osisID='Job.8.16'>Hän on rehevänä auringon paisteessa, ja hänen vesansa leviävät yli  puutarhan.</verse>
        <verse osisID='Job.8.17'>Hänen juurensa kietoutuvat kiviroukkioon, hän kiinnittää katseensa  kivitaloon.</verse>
        <verse osisID='Job.8.18'>Mutta kun Jumala hävittää hänet hänen paikastansa, niin se kieltää  hänet: En ole sinua koskaan nähnyt.</verse>
        <verse osisID='Job.8.19'>Katso, siinä oli hänen vaelluksensa ilo, ja tomusta kasvaa toisia.'</verse>
        <verse osisID='Job.8.20'>Katso, Jumala ei hylkää nuhteetonta eikä tartu pahantekijäin käteen.</verse>
        <verse osisID='Job.8.21'>Vielä hän täyttää sinun suusi naurulla ja huulesi riemulla.</verse>
        <verse osisID='Job.8.22'>Sinun vihamiehesi verhotaan häpeällä, ja jumalattomien majaa ei enää  ole."</verse>
      </chapter>
      <chapter osisID='Job.9'>
        <verse osisID='Job.9.1'>Job vastasi ja sanoi:</verse>
        <verse osisID='Job.9.2'>"Totisesti minä tiedän, että niin on; kuinka voisi ihminen olla  oikeassa Jumalaa vastaan!</verse>
        <verse osisID='Job.9.3'>Jos ihminen tahtoisi riidellä hänen kanssaan, ei hän voisi vastata  hänelle yhteen tuhannesta.</verse>
        <verse osisID='Job.9.4'>Hän on viisas mieleltään ja väkevä voimaltaan kuka on niskoitellut  häntä vastaan ja jäänyt rankaisematta?</verse>
        <verse osisID='Job.9.5'>Hän siirtää vuoret äkkiarvaamatta, hän kukistaa ne vihassansa;</verse>
        <verse osisID='Job.9.6'>hän järkyttää maan paikaltaan, ja sen patsaat vapisevat;</verse>
        <verse osisID='Job.9.7'>hän kieltää aurinkoa, ja se ei nouse, ja hän lukitsee tähdet  sinetillään;</verse>
        <verse osisID='Job.9.8'>hän yksinänsä levittää taivaat ja tallaa meren kuohun kukkuloita;</verse>
        <verse osisID='Job.9.9'>hän loi Seulaset ja Kalevanmiekan, Otavan ja eteläiset tähtitarhat;</verse>
        <verse osisID='Job.9.10'>hän tekee suuria, tutkimattomia tekoja, ihmeitä ilman määrää.</verse>
        <verse osisID='Job.9.11'>Katso, hän käy ohitseni, enkä minä häntä näe; hän liitää ohi, enkä  minä häntä huomaa.</verse>
        <verse osisID='Job.9.12'>Katso, hän tempaa saaliinsa, kuka voi häntä estää, kuka sanoa  hänelle: 'Mitä sinä teet?'</verse>
        <verse osisID='Job.9.13'>Jumala ei taltu vihastansa; hänen allensa vaipuvat Rahabin  auttajat.</verse>
        <verse osisID='Job.9.14'>Minäkö sitten voisin vastata hänelle, valita sanojani häntä vastaan?</verse>
        <verse osisID='Job.9.15'>Vaikka oikeassakin olisin, en saisi vastatuksi; minun täytyisi  tuomariltani armoa anoa.</verse>
        <verse osisID='Job.9.16'>Jos minä huutaisin ja hän minulle vastaisikin, en usko, että hän  ottaisi korviinsa huutoani,</verse>
        <verse osisID='Job.9.17'>hän, joka ajaa minua takaa myrskytuulessa ja lisää haavojeni lukua  syyttömästi,</verse>
        <verse osisID='Job.9.18'>joka ei anna minun vetää henkeäni, vaan täyttää minut katkeralla  tuskalla.</verse>
        <verse osisID='Job.9.19'>Jos väkevän voimaa kysytään, niin hän sanoo: 'Tässä olen!' mutta jos  oikeutta, niin: 'Kuka vetää minut tilille?'</verse>
        <verse osisID='Job.9.20'>Vaikka olisin oikeassa, niin oma suuni tuomitsisi minut syylliseksi;  vaikka olisin syytön, niin hän kuitenkin minut vääräksi tekisi.</verse>
        <verse osisID='Job.9.21'>Syytön minä olen. En välitä hengestäni, elämäni on minulle halpa.</verse>
        <verse osisID='Job.9.22'>Yhdentekevää kaikki; sentähden minä sanon: hän lopettaa niin  syyttömän kuin syyllisenkin.</verse>
        <verse osisID='Job.9.23'>Jos ruoska äkkiä surmaa, niin hän pilkkaa viattomain epätoivoa.</verse>
        <verse osisID='Job.9.24'>Maa on jätetty jumalattoman valtaan, hän peittää sen tuomarien  kasvot - ellei hän, kuka sitten?</verse>
        <verse osisID='Job.9.25'>Minun päiväni rientävät juoksijata nopeammin, pakenevat onnea  näkemättä,</verse>
        <verse osisID='Job.9.26'>ne kiitävät pois niinkuin ruokovenheet, niinkuin kotka, joka iskee  saaliiseen.</verse>
        <verse osisID='Job.9.27'>Jos ajattelen: tahdon unhottaa tuskani, muuttaa muotoni ja ilostua,</verse>
        <verse osisID='Job.9.28'>niin minä kauhistun kaikkia kipujani, tiedän, ettet julista minua  viattomaksi.</verse>
        <verse osisID='Job.9.29'>Syyllisenä täytyy minun olla; miksi turhaan itseäni vaivaan?</verse>
        <verse osisID='Job.9.30'>Jos vaikka lumessa peseytyisin ja puhdistaisin käteni lipeällä,</verse>
        <verse osisID='Job.9.31'>silloinkin sinä upottaisit minut likakuoppaan, niin että omat  vaatteeni minua inhoisivat.</verse>
        <verse osisID='Job.9.32'>Sillä ei ole hän ihminen niinkuin minä, voidakseni vastata hänelle  ja käydäksemme oikeutta keskenämme.</verse>
        <verse osisID='Job.9.33'>Ei ole meillä riidanratkaisijaa, joka laskisi kätensä meidän  molempien päälle</verse>
        <verse osisID='Job.9.34'>ja ottaisi hänen vitsansa pois minun päältäni, niin ettei hänen  kauhunsa peljättäisi minua;</verse>
        <verse osisID='Job.9.35'>silloin minä puhuisin enkä häntä pelkäisi, sillä ei ole mitään  sellaista tunnollani."</verse>
      </chapter>
      <chapter osisID='Job.10'>
        <verse osisID='Job.10.1'>"Minun sieluni on kyllästynyt elämään; minä päästän valitukseni  valloilleen ja puhun sieluni murheessa,</verse>
        <verse osisID='Job.10.2'>minä sanon Jumalalle: 'Älä tuomitse minua syylliseksi; ilmaise  minulle, miksi vaadit minua tilille.</verse>
        <verse osisID='Job.10.3'>Onko sinulla hyötyä siitä, että teet väkivaltaa, että oman käsialasi  hylkäät, mutta valaiset jumalattomain neuvoa?</verse>
        <verse osisID='Job.10.4'>Onko sinulla lihan silmät, katsotko, niinkuin ihminen katsoo?</verse>
        <verse osisID='Job.10.5'>Ovatko sinun päiväsi niinkuin ihmisen päivät, ovatko vuotesi niinkuin  miehen vuodet,</verse>
        <verse osisID='Job.10.6'>koska etsit vääryyttä minusta ja tutkit minun syntiäni,</verse>
        <verse osisID='Job.10.7'>vaikka tiedät, etten ole syyllinen ja ettei ole ketään, joka sinun  käsistäsi auttaa?'</verse>
        <verse osisID='Job.10.8'>Sinun kätesi ovat minut luoneet ja tehneet; yhtäkaikki minut perin  juurin tuhoat.</verse>
        <verse osisID='Job.10.9'>Muista, että sinä olet muovaillut minut niinkuin saven, ja nyt muutat  minut tomuksi jälleen.</verse>
        <verse osisID='Job.10.10'>Etkö sinä valanut minua niinkuin maitoa ja juoksuttanut niinkuin  juustoa?</verse>
        <verse osisID='Job.10.11'>Sinä puetit minut nahalla ja lihalla ja kudoit minut luista ja  jänteistä kokoon.</verse>
        <verse osisID='Job.10.12'>Elämän ja armon olet sinä minulle suonut, ja sinun huolenpitosi on  varjellut minun henkeni.</verse>
        <verse osisID='Job.10.13'>Mutta sinä kätkit sydämeesi tämän; minä tiedän, että tämä oli sinun  mielessäsi:</verse>
        <verse osisID='Job.10.14'>jos minä syntiä tein, niin sinä vartioitsit minua, ja minun  rikostani et antanut anteeksi.</verse>
        <verse osisID='Job.10.15'>Jos olisin syyllinen, niin voi minua! Ja vaikka olisin oikeassa, en  kuitenkaan voisi päätäni nostaa, häpeästä kylläisenä ja kurjuuttani  katsellen.</verse>
        <verse osisID='Job.10.16'>Jos minun pääni nousee, niin sinä ajat minua niinkuin leijona ja  teet yhä ihmeitäsi minua vastaan.</verse>
        <verse osisID='Job.10.17'>Sinä hankit yhä uusia todistajia minua vastaan, ja vihasi minuun  kasvaa, ja sinä tuot vereksiä joukkoja minun kimppuuni.</verse>
        <verse osisID='Job.10.18'>Miksi toit minut ilmoille äitini kohdusta? Jospa olisin kuollut,  ihmissilmän näkemätönnä!</verse>
        <verse osisID='Job.10.19'>Niin minä olisin, niinkuin minua ei olisi ollutkaan; minut olisi  kannettu äidin kohdusta hautaan.</verse>
        <verse osisID='Job.10.20'>Ovathan päiväni vähissä; hän antakoon minun olla rauhassa, hän  kääntyköön minusta pois, että hiukkasen ilostuisin,</verse>
        <verse osisID='Job.10.21'>ennenkuin lähden, ikinä palajamatta, pimeyden ja synkeyden maahan,</verse>
        <verse osisID='Job.10.22'>maahan, jonka pimeys on synkkä pilkkopimeä ja sekasorto ja jossa  valkeneminenkin on pimeyttä."</verse>
      </chapter>
      <chapter osisID='Job.11'>
        <verse osisID='Job.11.1'>Sitten naemalainen Soofar lausui ja sanoi:</verse>
        <verse osisID='Job.11.2'>"Jäisikö suulas puhe vastausta vaille, ja saisiko suupaltti olla  oikeassa?</verse>
        <verse osisID='Job.11.3'>Saattaisivatko jaarituksesi miehet vaikenemaan, niin että saisit  pilkata, kenenkään sinua häpeään häätämättä?</verse>
        <verse osisID='Job.11.4'>Sanoithan: 'Minun opetukseni on selkeä, ja minä olen puhdas sinun  silmissäsi'.</verse>
        <verse osisID='Job.11.5'>Mutta jospa Jumala puhuisi ja avaisi huulensa sinua vastaan</verse>
        <verse osisID='Job.11.6'>ja ilmaisisi sinulle viisauden salaisuudet, että hänellä on  ymmärrystä monin verroin! Silloin huomaisit, että Jumala on painanut  unhoon montakin pahaa tekoasi.</verse>
        <verse osisID='Job.11.7'>Sinäkö käsittäisit Jumalan tutkimattomuuden tahi pääsisit  Kaikkivaltiaan täydellisyydestä perille?</verse>
        <verse osisID='Job.11.8'>Se on korkea kuin taivas - mitä voit tehdä, syvempi kuin tuonela -  mitä voit ymmärtää?</verse>
        <verse osisID='Job.11.9'>Se on pitempi kuin maa ja laveampi kuin meri.</verse>
        <verse osisID='Job.11.10'>Jos hän liitää paikalle ja vangitsee ja kutsuu oikeuden kokoon, niin  kuka voi häntä estää?</verse>
        <verse osisID='Job.11.11'>Sillä hän tuntee valheen miehet, vääryyden hän näkee  tarkkaamattakin.</verse>
        <verse osisID='Job.11.12'>Onttopäinen mies voi viisastua ja villiaasin varsa ihmistyä.</verse>
        <verse osisID='Job.11.13'>Jos sinäkin valmistat sydämesi ja ojennat kätesi hänen puoleensa -</verse>
        <verse osisID='Job.11.14'>mutta jos kädessäsi on vääryys, heitä se kauas äläkä anna petoksen  asua majoissasi -</verse>
        <verse osisID='Job.11.15'>silloin saat kohottaa kasvosi ilman häpeän tahraa, olet kuin  vaskesta valettu etkä mitään pelkää.</verse>
        <verse osisID='Job.11.16'>Silloin unhotat onnettomuutesi, muistelet sitä kuin vettä, joka on  virrannut pois.</verse>
        <verse osisID='Job.11.17'>Elämäsi selkenee kirkkaammaksi keskipäivää, pimeänkin aika on  niinkuin aamunkoitto.</verse>
        <verse osisID='Job.11.18'>Silloin olet turvassa, sillä sinulla on toivo; tähystelet - käyt  turvallisesti levolle,</verse>
        <verse osisID='Job.11.19'>asetut makaamaan, kenenkään peljättämättä, ja monet etsivät sinun  suosiotasi.</verse>
        <verse osisID='Job.11.20'>Mutta jumalattomain silmät raukeavat; turvapaikka on heiltä mennyt,  ja heidän toivonsa on huokaus."</verse>
      </chapter>
      <chapter osisID='Job.12'>
        <verse osisID='Job.12.1'>Job vastasi ja sanoi:</verse>
        <verse osisID='Job.12.2'>"Totisesti, te yksin olette kansa, ja teidän mukananne kuolee  viisaus!</verse>
        <verse osisID='Job.12.3'>Onhan minullakin ymmärrystä yhtä hyvin kuin teillä; en ole minä teitä  huonompi, ja kuka ei moisia tietäisi?</verse>
        <verse osisID='Job.12.4'>Ystävänsä pilkkana on hän, jota Jumala kuuli, kun hän häntä huusi,  hurskas, nuhteeton on pilkkana.</verse>
        <verse osisID='Job.12.5'>Turvassa olevan mielestä sopii onnettomuudelle ylenkatse; se on  valmiina niille, joiden jalka horjuu.</verse>
        <verse osisID='Job.12.6'>Ja rauhassa ovat väkivaltaisten majat, turvassa ne, jotka ärsyttävät  Jumalaa, ne, jotka kantavat jumalansa kourassaan." -</verse>
        <verse osisID='Job.12.7'>"Mutta kysypä eläimiltä, niin ne opettavat sinua, ja taivaan  linnuilta, niin ne ilmoittavat sinulle;</verse>
        <verse osisID='Job.12.8'>tahi tutkistele maata, niin se opettaa sinua, ja meren kalat kertovat  sinulle.</verse>
        <verse osisID='Job.12.9'>Kuka kaikista näistä ei tietäisi, että Herran käsi on tämän tehnyt,</verse>
        <verse osisID='Job.12.10'>hänen, jonka kädessä on kaiken elävän sielu ja kaikkien  ihmisolentojen henki?" -</verse>
        <verse osisID='Job.12.11'>"Eikö korva koettele sanoja ja suulaki maista ruuan makua?"</verse>
        <verse osisID='Job.12.12'>"Vanhuksilla on viisautta, ja pitkä-ikäisillä ymmärrystä." -</verse>
        <verse osisID='Job.12.13'>"Jumalalla on viisaus ja voima, hänellä neuvo ja ymmärrys.</verse>
        <verse osisID='Job.12.14'>Jos hän repii maahan, niin ei rakenneta jälleen; kenen hän telkeää  sisälle, sille ei avata.</verse>
        <verse osisID='Job.12.15'>Katso, hän salpaa vedet, ja syntyy kuivuus; hän laskee ne irti, ja  ne mullistavat maan.</verse>
        <verse osisID='Job.12.16'>Hänen on väkevyys ja ymmärrys; hänen on niin eksynyt kuin  eksyttäjäkin.</verse>
        <verse osisID='Job.12.17'>Hän vie neuvosmiehet pois paljaiksi riistettyinä ja tekee tuomarit  tyhmiksi.</verse>
        <verse osisID='Job.12.18'>Kuningasten kurituksesta hän kirvoittaa ja köyttää köyden heidän  omiin vyötäisiinsä.</verse>
        <verse osisID='Job.12.19'>Hän vie papit pois paljaiksi riistettyinä, ja ikimahtavat hän  kukistaa.</verse>
        <verse osisID='Job.12.20'>Hän hämmentää luotettavain puheen ja ottaa pois vanhoilta taidon.</verse>
        <verse osisID='Job.12.21'>Hän vuodattaa ylenkatsetta ruhtinasten päälle ja aukaisee virtojen  padot.</verse>
        <verse osisID='Job.12.22'>Hän paljastaa syvyydet pimeyden peitosta ja tuo valoon pilkkopimeän.</verse>
        <verse osisID='Job.12.23'>Hän korottaa kansat, ja hän hävittää ne, hän laajentaa kansakunnat,  ja hän kuljettaa ne pois.</verse>
        <verse osisID='Job.12.24'>Maan kansan päämiehiltä hän ottaa ymmärryksen ja panee heidät  harhailemaan tiettömissä autioissa.</verse>
        <verse osisID='Job.12.25'>He haparoivat pimeässä valoa vailla, ja hän panee heidät  hoipertelemaan kuin juopuneet."</verse>
      </chapter>
      <chapter osisID='Job.13'>
        <verse osisID='Job.13.1'>"Katso, kaikkea tätä on silmäni nähnyt, korvani kuullut ja sitä  tarkannut.</verse>
        <verse osisID='Job.13.2'>Mitä te tiedätte, sen tiedän minäkin; en ole minä teitä huonompi.</verse>
        <verse osisID='Job.13.3'>Mutta minä mielin puhua Kaikkivaltiaalle, minä tahdon tuoda  todistukseni Jumalaa vastaan.</verse>
        <verse osisID='Job.13.4'>Sillä te laastaroitte valheella, olette puoskareita kaikki tyynni.</verse>
        <verse osisID='Job.13.5'>Jospa edes osaisitte visusti vaieta, niin se olisi teille viisaudeksi  luettava!</verse>
        <verse osisID='Job.13.6'>Kuulkaa siis, mitä minä todistan, ja tarkatkaa, mitä huuleni  väittävät vastaan.</verse>
        <verse osisID='Job.13.7'>Tahdotteko puolustaa Jumalaa väärällä puheella ja puhua vilppiä hänen  puolestaan;</verse>
        <verse osisID='Job.13.8'>tahdotteko olla puolueellisia hänen hyväksensä tahi ajaa Jumalan  asiaa?</verse>
        <verse osisID='Job.13.9'>Koituuko siitä silloin hyvää, kun hän käy teitä tutkimaan; tahi  voitteko pettää hänet, niinkuin ihminen petetään?</verse>
        <verse osisID='Job.13.10'>Hän teitä ankarasti rankaisee, jos salassa olette puolueellisia.</verse>
        <verse osisID='Job.13.11'>Eikö hänen korkeutensa peljästytä teitä ja hänen kauhunsa teitä  valtaa?</verse>
        <verse osisID='Job.13.12'>Tuhkalauselmia ovat teidän mietelauseenne, savivarustuksia silloin  teidän varustuksenne.</verse>
        <verse osisID='Job.13.13'>Vaietkaa, antakaa minun olla, niin minä puhun, käyköön minun miten  tahansa.</verse>
        <verse osisID='Job.13.14'>Miksi minä otan lihani hampaisiini ja panen henkeni kämmenelleni?</verse>
        <verse osisID='Job.13.15'>Katso, hän surmaa minut, en minä enää mitään toivo; tahdon vain  vaellustani puolustaa häntä vastaan.</verse>
        <verse osisID='Job.13.16'>Jo sekin on minulle voitoksi; sillä jumalaton ei voi käydä hänen  kasvojensa eteen.</verse>
        <verse osisID='Job.13.17'>Kuulkaa tarkasti minun puhettani, ja mitä minä lausun korvienne  kuullen.</verse>
        <verse osisID='Job.13.18'>Katso, olen ryhtynyt käymään oikeutta; minä tiedän, että olen  oikeassa.</verse>
        <verse osisID='Job.13.19'>Kuka saattaa käräjöidä minua vastaan? Silloin minä vaikenen ja  kuolen.</verse>
        <verse osisID='Job.13.20'>Kahta vain älä minulle tee, niin en lymyä sinun kasvojesi edestä:</verse>
        <verse osisID='Job.13.21'>ota pois kätesi minun päältäni, ja älköön kauhusi minua peljättäkö;</verse>
        <verse osisID='Job.13.22'>sitten haasta, niin minä vastaan, tahi minä puhun, ja vastaa sinä  minulle.</verse>
        <verse osisID='Job.13.23'>Mikä on minun pahain tekojeni ja syntieni luku?  Ilmaise minulle  rikkomukseni ja syntini.</verse>
        <verse osisID='Job.13.24'>Miksi peität kasvosi ja pidät minua vihollisenasi?</verse>
        <verse osisID='Job.13.25'>Lentävää lehteäkö peljätät, kuivunutta korttako vainoat,</verse>
        <verse osisID='Job.13.26'>koskapa määräät katkeruuden minun osakseni ja perinnökseni  nuoruuteni pahat teot,</verse>
        <verse osisID='Job.13.27'>koska panet jalkani jalkapuuhun, vartioitset kaikkia minun polkujani  ja piirrät rajan jalkapohjieni ääreen?" -</verse>
        <verse osisID='Job.13.28'>"Hän hajoaa kuin lahopuu, kuin koinsyömä vaate."</verse>
      </chapter>
      <chapter osisID='Job.14'>
        <verse osisID='Job.14.1'>"Ihminen, vaimosta syntynyt, elää vähän aikaa ja on täynnä  levottomuutta,</verse>
        <verse osisID='Job.14.2'>kasvaa kuin kukkanen ja lakastuu, pakenee kuin varjo eikä pysy.</verse>
        <verse osisID='Job.14.3'>Ja sellaista sinä pidät silmällä ja viet minut käymään oikeutta  kanssasi!</verse>
        <verse osisID='Job.14.4'>Syntyisikö saastaisesta puhdasta? Ei yhden yhtäkään.</verse>
        <verse osisID='Job.14.5'>Hänen päivänsä ovat määrätyt, ja hänen kuukausiensa luku on sinun  tiedossasi; sinä olet asettanut hänelle määrän, jonka ylitse hän ei  pääse.</verse>
        <verse osisID='Job.14.6'>Niin käännä katseesi pois hänestä, että hän pääsisi rauhaan ja että  hän saisi iloita niinkuin palkkalainen päivän päätettyään.</verse>
        <verse osisID='Job.14.7'>Onhan puullakin toivo: vaikka se maahan kaadetaan, kasvaa se  uudelleen, eikä siltä vesaa puutu.</verse>
        <verse osisID='Job.14.8'>Vaikka sen juuri vanhenee maassa ja sen kanto kuolee multaan,</verse>
        <verse osisID='Job.14.9'>niin se veden tuoksusta versoo jälleen ja tekee oksia niinkuin  istukas.</verse>
        <verse osisID='Job.14.10'>Mutta mies kun kuolee, makaa hän martaana; kun ihminen on henkensä  heittänyt, missä hän on sitten?</verse>
        <verse osisID='Job.14.11'>Vesi juoksee pois järvestä, ja joki tyhjenee ja kuivuu;</verse>
        <verse osisID='Job.14.12'>niin ihminen lepoon mentyänsä ei enää nouse.  Ennenkuin taivaat  katoavat, eivät he heräjä eivätkä havahdu unestansa.</verse>
        <verse osisID='Job.14.13'>Oi, jospa kätkisit minut tuonelaan, piilottaisit minut, kunnes  vihasi on asettunut, panisit minulle aikamäärän ja sitten muistaisit  minua!</verse>
        <verse osisID='Job.14.14'>Kun mies kuolee, virkoaako hän jälleen henkiin?  Minä vartoaisin  kaikki sotapalvelukseni päivät, kunnes pääsyvuoroni joutuisi.</verse>
        <verse osisID='Job.14.15'>Sinä kutsuisit, ja minä vastaisin sinulle, sinä ikävöitsisit kättesi  tekoa.</verse>
        <verse osisID='Job.14.16'>Silloin sinä laskisit minun askeleeni, et pitäisi vaaria minun  synnistäni;</verse>
        <verse osisID='Job.14.17'>rikokseni olisi sinetillä lukittuna kukkaroon, ja pahat tekoni sinä  peittäisit piiloon.</verse>
        <verse osisID='Job.14.18'>Mutta vuorikin vyöryy ja hajoaa, ja kallio siirtyy sijaltansa,</verse>
        <verse osisID='Job.14.19'>vesi kuluttaa kivet, ja rankkasade huuhtoo pois maan mullan; niin  sinä hävität ihmisen toivon.</verse>
        <verse osisID='Job.14.20'>Sinä masennat hänet iäksi, ja hän lähtee; sinä muutat hänen muotonsa  ja lähetät hänet menemään.</verse>
        <verse osisID='Job.14.21'>Kohoavatko hänen lapsensa kunniaan - ei hän sitä tiedä, vaipuvatko  vähäisiksi - ei hän heitä huomaa.</verse>
        <verse osisID='Job.14.22'>Hän tuntee vain oman ruumiinsa kivun, vain oman sielunsa murheen."</verse>
      </chapter>
      <chapter osisID='Job.15'>
        <verse osisID='Job.15.1'>Sitten teemanilainen Elifas lausui ja sanoi:</verse>
        <verse osisID='Job.15.2'>"Vastaako viisas tuulta pieksämällä, täyttääkö hän rintansa  itätuulella?</verse>
        <verse osisID='Job.15.3'>Puolustautuuko hän puheella, joka ei auta, ja sanoilla, joista ei ole  hyötyä?</verse>
        <verse osisID='Job.15.4'>Itse jumalanpelonkin sinä teet tyhjäksi ja rikot hartauden Jumalaa  rukoilevilta.</verse>
        <verse osisID='Job.15.5'>Sillä sinun pahuutesi panee sanat suuhusi, ja sinä valitset viekasten  kielen.</verse>
        <verse osisID='Job.15.6'>Oma suusi julistaa sinut syylliseksi, enkä minä; omat huulesi  todistavat sinua vastaan.</verse>
        <verse osisID='Job.15.7'>Sinäkö synnyit ihmisistä ensimmäisenä, luotiinko sinut ennenkuin  kukkulat?</verse>
        <verse osisID='Job.15.8'>Oletko sinä kuulijana Jumalan neuvottelussa ja anastatko viisauden  itsellesi?</verse>
        <verse osisID='Job.15.9'>Mitä sinä tiedät, jota me emme tietäisi? Mitä sinä ymmärrät, jota me  emme tuntisi?</verse>
        <verse osisID='Job.15.10'>Onpa meidänkin joukossamme harmaapää ja vanhus, isääsi iällisempi.</verse>
        <verse osisID='Job.15.11'>Vähäksytkö Jumalan lohdutuksia ja sanaa, joka sinua piteli  hellävaroin?</verse>
        <verse osisID='Job.15.12'>Miksi sydämesi tempaa sinut mukaansa, miksi pyörivät silmäsi,</verse>
        <verse osisID='Job.15.13'>niin että käännät kiukkusi Jumalaa vastaan ja syydät suustasi  sanoja?</verse>
        <verse osisID='Job.15.14'>Kuinka voisi ihminen olla puhdas, kuinka vaimosta syntynyt olla  vanhurskas!</verse>
        <verse osisID='Job.15.15'>Katso, pyhiinsäkään hän ei luota, eivät taivaatkaan ole puhtaat  hänen silmissänsä,</verse>
        <verse osisID='Job.15.16'>saati sitten ihminen, inhottava ja kelvoton, joka juo vääryyttä  niinkuin vettä.</verse>
        <verse osisID='Job.15.17'>Minä julistan sinulle, kuule minua, minä kerron, mitä olen nähnyt,</verse>
        <verse osisID='Job.15.18'>mitä viisaat ilmoittavat, salaamatta, mitä olivat isiltänsä saaneet,</verse>
        <verse osisID='Job.15.19'>niiltä, joille yksin maa oli annettuna ja joiden seassa ei  muukalainen liikkunut:</verse>
        <verse osisID='Job.15.20'>'Jumalattomalla on tuska koko elämänsä ajan, ne vähät vuodet, jotka  väkivaltaiselle on määrätty.</verse>
        <verse osisID='Job.15.21'>Kauhun äänet kuuluvat hänen korvissansa, keskellä rauhaakin hänet  yllättää hävittäjä.</verse>
        <verse osisID='Job.15.22'>Ei usko hän pääsevänsä pimeydestä, ja hän on miekalle määrätty.</verse>
        <verse osisID='Job.15.23'>Hän harhailee leivän haussa: missä sitä on? Hän tuntee, että hänen  vierellään on valmiina pimeyden päivä.</verse>
        <verse osisID='Job.15.24'>Tuska ja ahdistus kauhistuttavat häntä, masentavat hänet niinkuin  kuningas valmiina hyökkäykseen.</verse>
        <verse osisID='Job.15.25'>Koska hän ojensi kätensä Jumalaa vastaan ja pöyhkeili  Kaikkivaltiasta vastaan,</verse>
        <verse osisID='Job.15.26'>ryntäsi häntä vastaan niska jäykkänä, taajain kilvenkupurainsa  suojassa;</verse>
        <verse osisID='Job.15.27'>koska hän kasvatti ihraa kasvoihinsa ja teki lanteensa lihaviksi,</verse>
        <verse osisID='Job.15.28'>asui hävitetyissä kaupungeissa, taloissa, joissa ei ollut lupa asua,</verse>
        <verse osisID='Job.15.29'>jotka olivat määrätyt jäämään raunioiksi, sentähden hän ei rikastu,  eikä hänen omaisuutensa ole pysyväistä, eikä hänen viljansa notkistu  maata kohden.</verse>
        <verse osisID='Job.15.30'>Ei hän pääse pimeydestä; tulen liekki kuivuttaa hänen vesansa, ja  hän hukkuu hänen suunsa henkäyksestä.</verse>
        <verse osisID='Job.15.31'>Älköön hän turvatko turhuuteen - hän pettyy; sillä hänen voittonsa  on oleva turhuus.</verse>
        <verse osisID='Job.15.32'>Mitta täyttyy ennen aikojaan, eikä hänen lehvänsä vihannoi.</verse>
        <verse osisID='Job.15.33'>Hän on niinkuin viinipuu, joka pudottaa raakaleensa, niinkuin  öljypuu, joka varistaa kukkansa.</verse>
        <verse osisID='Job.15.34'>Sillä jumalattoman joukkio on hedelmätön, ja tuli kuluttaa  lahjustenottajan majat.</verse>
        <verse osisID='Job.15.35'>He kantavat tuhoa ja synnyttävät turmiota, ja heidän kohtunsa  valmistaa petosta.'"</verse>
      </chapter>
      <chapter osisID='Job.16'>
        <verse osisID='Job.16.1'>Job vastasi ja sanoi:</verse>
        <verse osisID='Job.16.2'>"Tuonkaltaista olen kuullut paljon; kurjia lohduttajia olette kaikki.</verse>
        <verse osisID='Job.16.3'>Eikö tule jo loppu tuulen pieksämisestä, vai mikä yllyttää sinua  vastaamaan?</verse>
        <verse osisID='Job.16.4'>Voisinhan minä myös puhua niinkuin tekin, jos te olisitte minun  sijassani; voisin sommitella sanoja teitä vastaan ja ilkkuen nyökytellä  teille päätäni,</verse>
        <verse osisID='Job.16.5'>rohkaista teitä suullani ja tuottaa huojennusta huulteni  lohduttelulla.</verse>
        <verse osisID='Job.16.6'>Jos puhun, ei tuskani helpota, ja jos lakkaan, lähteekö se sillä?</verse>
        <verse osisID='Job.16.7'>Mutta nyt hän on minut uuvuttanut. Sinä olet hävittänyt koko minun  joukkoni</verse>
        <verse osisID='Job.16.8'>ja olet minut kukistanut - siitä muka tuli todistaja - ja raihnauteni  nousi minua vastaan, syyttäen minua vasten silmiä.</verse>
        <verse osisID='Job.16.9'>Hänen vihansa raateli ja vainosi minua, hän kiristeli minulle  hampaitansa. Viholliseni hiovat katseitaan minua vastaan,</verse>
        <verse osisID='Job.16.10'>he avaavat minulle kitansa ja lyövät häväisten minua poskille;  kaikki he yhtyvät minua vastaan.</verse>
        <verse osisID='Job.16.11'>Jumala jättää minut poikaheittiöiden valtaan ja syöksee minut  jumalattomain käsiin.</verse>
        <verse osisID='Job.16.12'>Minä elin rauhassa, mutta hän peljätti minut, hän tarttui minua  niskaan ja murskasi minut. Hän asetti minut maalitaulukseen;</verse>
        <verse osisID='Job.16.13'>hänen nuolensa viuhuvat minun ympärilläni. Hän halkaisee munuaiseni  säälimättä, vuodattaa maahan minun sappeni.</verse>
        <verse osisID='Job.16.14'>Hän murtaa minuun aukon toisensa jälkeen ja ryntää kimppuuni kuin  soturi.</verse>
        <verse osisID='Job.16.15'>Minä ompelin säkin iholleni ja painoin sarveni tomuun.</verse>
        <verse osisID='Job.16.16'>Minun kasvoni punoittavat itkusta, ja silmäluomillani on pimeys,</verse>
        <verse osisID='Job.16.17'>vaikkei ole vääryyttä minun käsissäni ja vaikka minun rukoukseni on  puhdas.</verse>
        <verse osisID='Job.16.18'>Maa, älä peitä minun vertani, ja minun huudollani älköön olko  lepopaikkaa!</verse>
        <verse osisID='Job.16.19'>Katso, nytkin on minun todistajani taivaassa ja puolustajani  korkeudessa.</verse>
        <verse osisID='Job.16.20'>Ystäväni pitävät minua pilkkanansa - Jumalaan minun silmäni  kyynelöiden katsoo,</verse>
        <verse osisID='Job.16.21'>että hän hankkisi miehelle oikeuden Jumalaa vastaan ja ihmislapselle  hänen lähimmäistään vastaan.</verse>
        <verse osisID='Job.16.22'>Sillä vähän on vuosia edessäni enää, ja sitten menen tietä, jota en  palaja."</verse>
      </chapter>
      <chapter osisID='Job.17'>
        <verse osisID='Job.17.1'>"Minun henkeni on rikki raastettu, minun päiväni sammuvat, kalmisto  on minun osani.</verse>
        <verse osisID='Job.17.2'>Totisesti, pilkka piirittää minua ja silmäni täytyy yhä katsella  heidän ynseilyänsä.</verse>
        <verse osisID='Job.17.3'>Aseta puolestani pantti talteesi; kuka muu rupeaisi kättä lyöden  minun takaajakseni?</verse>
        <verse osisID='Job.17.4'>Sillä sinä olet sulkenut ymmärrykseltä heidän sydämensä; sentähden  sinä et päästä heitä voitolle.</verse>
        <verse osisID='Job.17.5'>Ystäviä kutsutaan osajaolle, mutta omilta lapsilta raukeavat silmät.</verse>
        <verse osisID='Job.17.6'>Minut on pantu kansoille sananlaskuksi; silmille syljettäväksi minä  olen tullut.</verse>
        <verse osisID='Job.17.7'>Minun silmäni on hämärtynyt surusta, ja kaikki minun jäseneni ovat  kuin varjo.</verse>
        <verse osisID='Job.17.8'>Tästä oikeamieliset hämmästyvät, ja viatonta kuohuttaa jumalattoman  meno.</verse>
        <verse osisID='Job.17.9'>Mutta hurskas pysyy tiellänsä, ja se, jolla on puhtaat kädet, kasvaa  voimassa.</verse>
        <verse osisID='Job.17.10'>Mutta te kaikki, tulkaa jälleen tänne; en löydä minä viisasta  joukostanne.</verse>
        <verse osisID='Job.17.11'>Päiväni ovat menneet, rauenneet ovat aivoitukseni, mitä sydämeni  ikävöitsi.</verse>
        <verse osisID='Job.17.12'>Yön he tekevät päiväksi; valo muka lähenee pimeydestä.</verse>
        <verse osisID='Job.17.13'>Jos kuinka toivon, on tuonela asuntoni; minä levitän vuoteeni  pimeyteen,</verse>
        <verse osisID='Job.17.14'>minä sanon haudalle: 'Sinä olet isäni', ja madoille: 'Äitini ja  sisareni'.</verse>
        <verse osisID='Job.17.15'>Missä on silloin minun toivoni, ja kuka saa minun toivoani katsella?</verse>
        <verse osisID='Job.17.16'>Ne astuvat alas tuonelan salpojen taa, kun yhdessä lepäämme  tomussa."</verse>
      </chapter>
      <chapter osisID='Job.18'>
        <verse osisID='Job.18.1'>Sitten suuhilainen Bildad lausui ja sanoi:</verse>
        <verse osisID='Job.18.2'>"Kuinka kauan te asetatte sanoille ansoja? Tulkaa järkiinne, sitten  puhelemme.</verse>
        <verse osisID='Job.18.3'>Miksi meitä pidetään elukkain veroisina, olemmeko teidän silmissänne  tylsät?</verse>
        <verse osisID='Job.18.4'>Sinä, joka raivossasi raatelet itseäsi - sinunko tähtesi jätettäisiin  maa autioksi ja kallio siirtyisi sijaltansa?</verse>
        <verse osisID='Job.18.5'>Ei, jumalattomain valo sammuu, eikä hänen tulensa liekki loista.</verse>
        <verse osisID='Job.18.6'>Valo pimenee hänen majassansa, ja hänen lamppunsa sammuu hänen päänsä  päältä.</verse>
        <verse osisID='Job.18.7'>Hänen väkevät askeleensa supistuvat ahtaalle, ja hänen oma neuvonsa  kaataa hänet maahan.</verse>
        <verse osisID='Job.18.8'>Sillä hänen omat jalkansa vievät hänet verkkoon, hän käyskentelee  katetun pyyntihaudan päällä.</verse>
        <verse osisID='Job.18.9'>Paula tarttuu hänen kantapäähänsä, ansa käy häneen kiinni;</verse>
        <verse osisID='Job.18.10'>hänelle on maahan kätketty pyydys, polulle häntä varten silmukka.</verse>
        <verse osisID='Job.18.11'>Kauhut peljättävät häntä kaikkialta ja ajavat häntä kintereillä  kiitäen.</verse>
        <verse osisID='Job.18.12'>Nälkäiseksi käy hänen vaivansa, ja turmio vartoo hänen kaatumistaan.</verse>
        <verse osisID='Job.18.13'>Hänen ruumiinsa jäseniä kalvaa, hänen jäseniänsä kalvaa kuoleman  esikoinen.</verse>
        <verse osisID='Job.18.14'>Hänet temmataan pois majastansa, turvastansa; hänet pannaan astumaan  kauhujen kuninkaan tykö.</verse>
        <verse osisID='Job.18.15'>Hänen majassansa asuu outoja, hänen asuinpaikallensa sirotetaan  tulikiveä.</verse>
        <verse osisID='Job.18.16'>Alhaalta kuivuvat hänen juurensa, ylhäältä kuihtuvat hänen oksansa.</verse>
        <verse osisID='Job.18.17'>Hänen muistonsa katoaa maasta, eikä hänen nimeänsä kadulla mainita.</verse>
        <verse osisID='Job.18.18'>Hänet sysätään valosta pimeyteen ja karkoitetaan maan piiristä.</verse>
        <verse osisID='Job.18.19'>Ei sukua, ei jälkeläistä ole hänellä kansansa seassa, eikä ketään  jää jäljelle hänen asuntoihinsa.</verse>
        <verse osisID='Job.18.20'>Lännen asujat hämmästyvät hänen tuhopäiväänsä, idän asujat valtaa  vavistus.</verse>
        <verse osisID='Job.18.21'>Näin käy väärintekijän huoneelle, näin sen asuinpaikalle, joka ei  Jumalasta välitä."</verse>
      </chapter>
      <chapter osisID='Job.19'>
        <verse osisID='Job.19.1'>Job vastasi ja sanoi:</verse>
        <verse osisID='Job.19.2'>"Kuinka kauan te vaivaatte minun sieluani ja runtelette minua  sanoillanne?</verse>
        <verse osisID='Job.19.3'>Jo kymmenenkin kertaa olette minua häväisseet, häpeämättä te minua  rääkkäätte.</verse>
        <verse osisID='Job.19.4'>Olenko todella hairahtunut, yöpyykö hairahdukseni minun luonani?</verse>
        <verse osisID='Job.19.5'>Tahi voitteko todella ylvästellä minua vastaan ja todistaa minun  ansainneen häpeäni?</verse>
        <verse osisID='Job.19.6'>Tietäkää siis, että Jumala on tehnyt minulle vääryyttä ja on kietonut  minut verkkoonsa.</verse>
        <verse osisID='Job.19.7'>Katso, minä huudan: 'Väkivaltaa!' enkä saa vastausta; huudan apua,  mutta ei ole mitään oikeutta.</verse>
        <verse osisID='Job.19.8'>Hän on aidannut tieni, niin etten pääse ylitse, ja on levittänyt  pimeyden poluilleni.</verse>
        <verse osisID='Job.19.9'>Hän on riisunut minulta kunniani ja ottanut kruunun minun päästäni.</verse>
        <verse osisID='Job.19.10'>Hän repi minut maahan joka puolelta, niin että olen mennyttä, ja hän  tempasi irti toivoni niinkuin puun.</verse>
        <verse osisID='Job.19.11'>Hän päästi vihansa syttymään minua vastaan ja piti minua  vihollisenansa.</verse>
        <verse osisID='Job.19.12'>Hänen sotajoukkonsa tulivat yhdessä ja tekivät tiensä minua vastaan  ja leiriytyivät minun majani ympärille.</verse>
        <verse osisID='Job.19.13'>Veljeni hän on minusta loitontanut; tuttavani ovat minusta aivan  vieraantuneet.</verse>
        <verse osisID='Job.19.14'>Läheiseni ovat minusta luopuneet, ja uskottuni ovat unhottaneet  minut.</verse>
        <verse osisID='Job.19.15'>Ne, jotka talossani majailevat, ja palvelijattareni pitävät minua  muukalaisena, minä olen tullut vieraaksi heidän silmissään.</verse>
        <verse osisID='Job.19.16'>Minä kutsun palvelijaani, eikä hän vastaa; minun suuni täytyy  nöyrästi rukoilla häntä.</verse>
        <verse osisID='Job.19.17'>Hengitykseni on vastenmielinen vaimolleni, hajuni on äitini pojista  ilkeä.</verse>
        <verse osisID='Job.19.18'>Poikasetkin halveksivat minua; kun nousen, niin he puhuvat minusta  pilkkojaan.</verse>
        <verse osisID='Job.19.19'>Kaikki seuratoverini inhoavat minua, ja ne, joita minä rakastin,  ovat kääntyneet minua vastaan.</verse>
        <verse osisID='Job.19.20'>Luuni ovat tarttuneet nahkaani, ihooni, eikä minusta ole enää kuin  ikenet jäljellä.</verse>
        <verse osisID='Job.19.21'>Armahtakaa minua, armahtakaa, te, minun ystäväni, sillä Jumalan käsi  on minuun koskenut.</verse>
        <verse osisID='Job.19.22'>Miksi vainoatte minua niinkuin Jumala, ettekä saa kylläänne minun  lihastani?</verse>
        <verse osisID='Job.19.23'>Oi, jospa minun sanani kirjoitettaisiin muistiin, jospa ne  piirrettäisiin kirjaan,</verse>
        <verse osisID='Job.19.24'>rautataltalla ja lyijyllä hakattaisiin kallioon ikuisiksi ajoiksi!</verse>
        <verse osisID='Job.19.25'>Mutta minä tiedän lunastajani elävän, ja viimeisenä hän on seisova  multien päällä.</verse>
        <verse osisID='Job.19.26'>Ja sittenkuin tämä nahka on yltäni raastettu ja olen ruumiistani  irti, saan minä nähdä Jumalan.</verse>
        <verse osisID='Job.19.27'>Hänet olen minä näkevä apunani; minun silmäni saavat nähdä hänet -  eikä vieraana. Munaskuuni hiukeavat sisimmässäni.</verse>
        <verse osisID='Job.19.28'>Kun sanotte: 'Kuinka vainoammekaan häntä!' - minusta muka löydetään  asian juuri -</verse>
        <verse osisID='Job.19.29'>niin peljätkää miekkaa, sillä viha on kohtaava  miekanalaisia pahoja töitä, tietääksenne, että tuomari on."</verse>
      </chapter>
      <chapter osisID='Job.20'>
        <verse osisID='Job.20.1'>Naemalainen Soofar lausui ja sanoi:</verse>
        <verse osisID='Job.20.2'>"Tuohon minun ajatukseni tuovat vastauksen, moisesta minun mieleni  kuohuu.</verse>
        <verse osisID='Job.20.3'>Häpäisevää nuhdetta täytyy minun kuulla, mutta minun ymmärrykseni  henki antaa minulle vastauksen.</verse>
        <verse osisID='Job.20.4'>Tuoko on sinulla tietoa ikiajoista asti, siitä saakka, kun ihminen  maan päälle pantiin?</verse>
        <verse osisID='Job.20.5'>Ei, vaan jumalattomain riemu loppuu lyhyeen, ja riettaan ilo on vain  silmänräpäys.</verse>
        <verse osisID='Job.20.6'>Vaikka hänen kopeutensa kohoaa taivaaseen ja hänen päänsä ulottuu  pilviin asti,</verse>
        <verse osisID='Job.20.7'>katoaa hän kuitenkin ainiaaksi oman likansa lailla; jotka näkivät  hänet, kysyivät: 'Missä hän on ?'</verse>
        <verse osisID='Job.20.8'>Niinkuin uni hän lentää pois, eikä häntä enää löydetä, ja hän häipyy  kuin öinen näky.</verse>
        <verse osisID='Job.20.9'>Silmä, joka häntä katseli, ei katsele häntä enää, eikä hänen  paikkansa häntä enää näe.</verse>
        <verse osisID='Job.20.10'>Hänen poikiensa täytyy hyvittää köyhät, hänen kättensä on annettava  pois hänen omaisuutensa.</verse>
        <verse osisID='Job.20.11'>Nuoruuden voimaa olivat täynnä hänen luunsa, mutta sen täytyi mennä  maata multaan hänen kanssansa.</verse>
        <verse osisID='Job.20.12'>Vaikka paha onkin makeaa hänen suussaan, niin että hän kätkee sen  kielensä alle,</verse>
        <verse osisID='Job.20.13'>säästää sitä eikä siitä luovu, vaan pidättää sitä keskellä  suulakeansa,</verse>
        <verse osisID='Job.20.14'>niin muuttuu tämä ruoka hänen sisässään, tulee kyykäärmeiden  kähyiksi hänen sisälmyksissänsä.</verse>
        <verse osisID='Job.20.15'>Hän nieli rikkautta, ja hänen täytyy se oksentaa pois, Jumala ajaa  sen ulos hänen vatsastansa.</verse>
        <verse osisID='Job.20.16'>Kyykäärmeiden myrkkyä hän imi, kyyn kieli hänet tappaa.</verse>
        <verse osisID='Job.20.17'>Ei hän saa ilokseen katsella puroja, ei hunaja- ja kermajokia ja  -virtoja.</verse>
        <verse osisID='Job.20.18'>Hänen on annettava pois hankkimansa, eikä hän saa sitä itse niellä;  ei ole hänen ilonsa hänen voittamansa rikkauden veroinen.</verse>
        <verse osisID='Job.20.19'>Sillä hän teki vaivaisille väkivaltaa ja heitti heidät siihen, hän  ryösti itselleen talon, eikä saa siinä rakennella.</verse>
        <verse osisID='Job.20.20'>Sillä hän ei tuntenut vatsansa ikinä tyytyvän, mutta ei pelastu hän  himotulla tavarallaan.</verse>
        <verse osisID='Job.20.21'>Ei mikään säilynyt hänen ahmailultaan, sentähden hänen onnensa ei  kestä.</verse>
        <verse osisID='Job.20.22'>Yltäkylläisyytensä runsaudessa on hänellä hätä, häneen iskevät  kaikki kurjien kourat.</verse>
        <verse osisID='Job.20.23'>Kun hän on täyttämässä vatsaansa, lähettää Jumala hänen kimppuunsa  vihansa hehkun ja antaa sen sataa hänen päällensä hänen syödessään.</verse>
        <verse osisID='Job.20.24'>Jos hän pakenee rautavaruksia, niin lävistää hänet vaskijousi;</verse>
        <verse osisID='Job.20.25'>kun hän vetää ulos selästään nuolen, käy hänen sappensa lävitse  miekan salama. Kauhut valtaavat hänet,</verse>
        <verse osisID='Job.20.26'>kaikki pimeys on varattu hänen aarteilleen. Hänet kuluttaa tuli,  joka palaa lietsomatta, se syö, mitä on säilynyt hänen majassansa.</verse>
        <verse osisID='Job.20.27'>Taivas paljastaa hänen pahat tekonsa, maa nousee häntä vastaan.</verse>
        <verse osisID='Job.20.28'>Minkä hänen talonsa tuotti, menee menojaan vihan päivänä niinkuin  tulvavedet.</verse>
        <verse osisID='Job.20.29'>Tämä on jumalattoman ihmisen osa Jumalalta, perintöosa, jonka Jumala  hänelle määrää."</verse>
      </chapter>
      <chapter osisID='Job.21'>
        <verse osisID='Job.21.1'>Job vastasi ja sanoi:</verse>
        <verse osisID='Job.21.2'>"Kuulkaa, kuulkaa minun sanojani ja suokaa minulle se lohdutus!</verse>
        <verse osisID='Job.21.3'>Kärsikää minua, että saan puhua. Kun olen puhunut, pilkatkaa sitten.</verse>
        <verse osisID='Job.21.4'>Ihmisiäkö vastaan minä valitan? Tahi kuinka en kävisi  kärsimättömäksi?</verse>
        <verse osisID='Job.21.5'>Kääntykää minuun, niin tyrmistytte ja panette kätenne suullenne.</verse>
        <verse osisID='Job.21.6'>Kun käyn ajattelemaan, niin kauhistun, ja vavistus valtaa ruumiini:</verse>
        <verse osisID='Job.21.7'>Miksi jumalattomat saavat elää, vanheta, jopa voimassa vahvistua?</verse>
        <verse osisID='Job.21.8'>Heidän sukunsa on vankkana heidän edessään, heidän jälkeläisensä  heidän silmäinsä alla.</verse>
        <verse osisID='Job.21.9'>Heidän kotinsa ovat rauhassa, kauhuista kaukana; ei satu heihin  Jumalan vitsa.</verse>
        <verse osisID='Job.21.10'>Hänen sonninsa polkee eikä turhaan, hänen lehmänsä poikii eikä  kesken.</verse>
        <verse osisID='Job.21.11'>Poikansa he laskevat ulos niinkuin lammaslauman, heidän lapsensa  hyppelevät leikiten.</verse>
        <verse osisID='Job.21.12'>He virittävät laulujaan vaskirummun ja kanteleen kaikuessa ja  iloitsevat huilun soidessa.</verse>
        <verse osisID='Job.21.13'>He viettävät päivänsä onnessa, mutta äkkiä heidät säikähytetään alas  tuonelaan.</verse>
        <verse osisID='Job.21.14'>Ja kuitenkin he sanoivat Jumalalle: 'Mene pois meidän luotamme,  sinun teistäsi emme tahdo tietää.</verse>
        <verse osisID='Job.21.15'>Mikä on Kaikkivaltias, että häntä palvelisimme? Ja mitä hyötyä  meillä on siitä, että häntä rukoilemme?'</verse>
        <verse osisID='Job.21.16'>Katso, heidän onnensa ei ole heidän omassa kädessänsä. Jumalattomain  neuvo olkoon minusta kaukana.</verse>
        <verse osisID='Job.21.17'>Kuinkapa usein jumalattomain lamppu sammuu ja heidät yllättää heidän  turmionsa? Kuinkapa usein hän jakelee arpaosat vihassansa?</verse>
        <verse osisID='Job.21.18'>Ovatko he niinkuin tuulen vietävät oljet, niinkuin akanat, jotka  tuulispää tempaa mukaansa?</verse>
        <verse osisID='Job.21.19'>Jumala muka säästää hänen lapsilleen hänen onnettomuutensa.  Kostakoon hän hänelle itselleen, niin että hän sen tuntee.</verse>
        <verse osisID='Job.21.20'>Nähköön hän perikatonsa omin silmin, juokoon itse Kaikkivaltiaan  vihan.</verse>
        <verse osisID='Job.21.21'>Sillä mitä hän välittää perheestänsä, jälkeensä jäävistä, kun hänen  kuukausiensa luku on täysi!</verse>
        <verse osisID='Job.21.22'>Onko opetettava ymmärrystä Jumalalle, hänelle, joka taivaallisetkin  tuomitsee?</verse>
        <verse osisID='Job.21.23'>Toinen kuolee täydessä onnessansa, kaikessa rauhassa ja levossa;</verse>
        <verse osisID='Job.21.24'>hänen astiansa ovat maitoa täynnä, ja hänen luunsa juotetaan  ytimellä.</verse>
        <verse osisID='Job.21.25'>Toinen kuolee katkeralla mielellä, saamatta onnea maistaa.</verse>
        <verse osisID='Job.21.26'>Yhdessä he panevat maata multaan, ja madot peittävät heidät.</verse>
        <verse osisID='Job.21.27'>Katso, minä tunnen teidän ajatuksenne ja juonet, joilla mielitte  sortaa minut.</verse>
        <verse osisID='Job.21.28'>Kun sanotte: 'Missä on nyt mahtimiehen talo, missä maja, jossa  jumalattomat asuivat?'</verse>
        <verse osisID='Job.21.29'>niin ettekö ole kysyneet maita kulkeneilta? Ette voi kieltää, mitä  he ovat todeksi nähneet,</verse>
        <verse osisID='Job.21.30'>että paha säästetään onnettomuuden päivältä, vihan päivältä hänet  saatetaan suojaan.</verse>
        <verse osisID='Job.21.31'>Kuka puhuu hänelle vasten kasvoja hänen vaelluksestaan, kuka kostaa  hänelle, mitä hän on tehnyt?</verse>
        <verse osisID='Job.21.32'>Hänet saatetaan kalmistoon, ja hänen hautakumpuansa vaalitaan.</verse>
        <verse osisID='Job.21.33'>Kepeät ovat hänelle laakson turpeet. Kaikki ihmiset seuraavat hänen  jäljessänsä, niinkuin epälukuiset ovat kulkeneet hänen edellänsä.</verse>
        <verse osisID='Job.21.34'>Kuinka tuotte minulle niin turhaa lohdutusta? Entä vastauksenne -  niistä jää pelkkä petollisuus jäljelle."</verse>
      </chapter>
      <chapter osisID='Job.22'>
        <verse osisID='Job.22.1'>Teemanilainen Elifas lausui ja sanoi:</verse>
        <verse osisID='Job.22.2'>"Taitaako ihminen hyödyttää Jumalaa? Ei, vaan ainoastaan itseään  hyödyttää ymmärtäväinen.</verse>
        <verse osisID='Job.22.3'>Onko Kaikkivaltiaalla etua siitä, jos olet vanhurskas, tahi voittoa  siitä, jos vaellat nuhteetonna?</verse>
        <verse osisID='Job.22.4'>Jumalanpelostasiko hän sinua rankaisee ja käy kanssasi oikeutta?</verse>
        <verse osisID='Job.22.5'>Eikö pahuutesi ole suuri ja sinun pahat tekosi loppumattomat?</verse>
        <verse osisID='Job.22.6'>Sillä otithan veljiltäsi pantin syyttä ja riistit vaatteet  alastomilta.</verse>
        <verse osisID='Job.22.7'>Et antanut nääntyvälle vettä juoda, ja nälkäiseltä kielsit leivän.</verse>
        <verse osisID='Job.22.8'>Kovakouraisen omaksi tuli maa, ja vain korkea-arvoinen sai siinä  asua.</verse>
        <verse osisID='Job.22.9'>Lesket sinä lähetit luotasi tyhjin käsin, ja orpojen käsivarret  murskattiin.</verse>
        <verse osisID='Job.22.10'>Sentähden paulat nyt sinua ympäröivät, ja äkillinen peljästys  kauhistuttaa sinut -</verse>
        <verse osisID='Job.22.11'>vai etkö näe pimeyttä? - ja vesitulva peittää sinut.</verse>
        <verse osisID='Job.22.12'>Eikö Jumala ole korkea kuin taivas? Katso, kuinka korkealla on  tähtien päälaki.</verse>
        <verse osisID='Job.22.13'>Ja niin sinä sanot: 'Mitäpä Jumala tietää? Voiko hän tuomita  synkkäin pilvien takaa?</verse>
        <verse osisID='Job.22.14'>Pilvet ovat hänellä verhona, niin ettei hän näe; ja taivaanrannalla  hän käyskentelee.'</verse>
        <verse osisID='Job.22.15'>Tahdotko seurata iänikuista polkua, jota pahantekijät vaelsivat,</verse>
        <verse osisID='Job.22.16'>ne, jotka kukistettiin ennen aikojaan ja joiden perustuksen virta  huuhtoi pois,</verse>
        <verse osisID='Job.22.17'>jotka sanoivat Jumalalle: 'Poistu meistä. Mitä voisi Kaikkivaltias  meille tehdä?'</verse>
        <verse osisID='Job.22.18'>Ja kuitenkin hän oli täyttänyt heidän talonsa hyvyydellä. Mutta  minusta on kaukana jumalattomain neuvo.</verse>
        <verse osisID='Job.22.19'>Hurskaat näkevät sen ja iloitsevat, ja viaton pilkkaa heitä:</verse>
        <verse osisID='Job.22.20'>'Totisesti, vastustajamme ovat hävinneet, ja mitä heistä jäi,  kulutti tuli'.</verse>
        <verse osisID='Job.22.21'>Tee siis sovinto ja elä rauhassa hänen kanssaan, niin saavutat  onnen.</verse>
        <verse osisID='Job.22.22'>Ota opetusta hänen suustaan ja kätke hänen sanansa sydämeesi.</verse>
        <verse osisID='Job.22.23'>Kun palajat Kaikkivaltiaan tykö, niin tulet raketuksi, jos karkoitat  vääryyden majastasi kauas,</verse>
        <verse osisID='Job.22.24'>viskaat kulta-aarteesi tomuun ja Oofirin kullan joen kivien  joukkoon.</verse>
        <verse osisID='Job.22.25'>Jos Kaikkivaltias tulee sinun kulta-aarteeksesi, sinun  hopeaharkoiksesi,</verse>
        <verse osisID='Job.22.26'>silloin on ilosi oleva Kaikkivaltiaassa, ja sinä nostat kasvosi  Jumalan puoleen.</verse>
        <verse osisID='Job.22.27'>Kun rukoilet häntä, niin hän kuulee sinua, ja sinä saat täyttää  lupauksesi.</verse>
        <verse osisID='Job.22.28'>Jos mitä päätät, niin se sinulle onnistuu, ja sinun teillesi loistaa  valo.</verse>
        <verse osisID='Job.22.29'>Jos tie painuu alaspäin, niin sinä sanot: 'Ylös!' ja hän auttaa  nöyrtyväistä.</verse>
        <verse osisID='Job.22.30'>Hän pelastaa senkin, joka ei ole viaton; sinun kättesi puhtauden  tähden hän pelastuu."</verse>
      </chapter>
      <chapter osisID='Job.23'>
        <verse osisID='Job.23.1'>Job vastasi ja sanoi:</verse>
        <verse osisID='Job.23.2'>"Tänäänkin on valitukseni niskoittelua! Minun käteni on raskas  huokaukseni tähden.</verse>
        <verse osisID='Job.23.3'>Oi, jospa tietäisin, kuinka löytää hänet, jospa pääsisin hänen  asunnolleen!</verse>
        <verse osisID='Job.23.4'>Minä esittäisin hänelle riita-asian ja täyttäisin suuni todisteilla.</verse>
        <verse osisID='Job.23.5'>Tahtoisinpa tietää, mitä hän minulle vastaisi, ja kuulla, mitä hän  minulle sanoisi.</verse>
        <verse osisID='Job.23.6'>Riitelisikö hän kanssani suurella voimallansa? Ei, hän vain tarkkaisi  minua.</verse>
        <verse osisID='Job.23.7'>Silloin käräjöisi hänen kanssaan rehellinen mies, ja minä pelastuisin  tuomaristani ainiaaksi.</verse>
        <verse osisID='Job.23.8'>Katso, minä menen itään, mutta ei ole hän siellä; menen länteen, enkä  häntä huomaa;</verse>
        <verse osisID='Job.23.9'>jos hän pohjoisessa toimii, en häntä erota, jos hän kääntyy etelään,  en häntä näe.</verse>
        <verse osisID='Job.23.10'>Sillä hän tietää, kussa minä kuljen. Jos hän tutkisi minut, kullan  kaltaisena minä selviäisin.</verse>
        <verse osisID='Job.23.11'>Hänen askeleissaan on minun jalkani pysynyt, hänen tietänsä olen  noudattanut siltä poikkeamatta.</verse>
        <verse osisID='Job.23.12'>Hänen huultensa käskystä en ole luopunut, hänen suunsa sanat minä  olen kätkenyt tarkemmin kuin omat päätökseni.</verse>
        <verse osisID='Job.23.13'>Mutta hän pysyy samana, kuka voi häntä estää? Mitä hän tahtoo, sen  hän tekee.</verse>
        <verse osisID='Job.23.14'>Niin, hän antaa täydellisesti minulle määrätyn osan, ja sellaista on  hänellä vielä tallella paljon.</verse>
        <verse osisID='Job.23.15'>Sentähden valtaa minut kauhu hänen kasvojensa edessä; kun sitä  ajattelen, peljästyn häntä.</verse>
        <verse osisID='Job.23.16'>Jumala on lannistanut minun rohkeuteni, Kaikkivaltias on minut  kauhistuttanut.</verse>
        <verse osisID='Job.23.17'>Sillä en menehdy pimeän tähden, en oman itseni tähden, jonka pimeys  peittää."</verse>
      </chapter>
      <chapter osisID='Job.24'>
        <verse osisID='Job.24.1'>"Miksi ei Kaikkivaltias ole varannut tuomion aikoja, ja miksi eivät  saa ne, jotka hänet tuntevat, nähdä hänen päiviänsä?</verse>
        <verse osisID='Job.24.2'>Jumalattomat siirtävät rajoja, ryöstävät laumoja ja laskevat ne  laitumelle.</verse>
        <verse osisID='Job.24.3'>Orpojen aasin he vievät, ottavat pantiksi lesken lehmän.</verse>
        <verse osisID='Job.24.4'>He työntävät tieltä köyhät, kaikkien maan kurjain täytyy piileskellä.</verse>
        <verse osisID='Job.24.5'>Katso, nämä ovat kuin villiaasit erämaassa: lähtevät työhönsä  saalista etsien, aro on heidän lastensa leipä.</verse>
        <verse osisID='Job.24.6'>Kedolta he korjaavat rehuviljaa ruuakseen, ja jumalattoman  viinitarhasta he kärkkyvät tähteitä.</verse>
        <verse osisID='Job.24.7'>Alastomina, ilman vaatteita, he viettävät yönsä, eikä heillä ole  peittoa kylmässä.</verse>
        <verse osisID='Job.24.8'>He ovat likomärkiä vuorilla vuotavasta sateesta, ja vailla suojaa he  syleilevät kalliota.</verse>
        <verse osisID='Job.24.9'>Äidin rinnoilta riistetään orpo, ja kurjalta otetaan pantti.</verse>
        <verse osisID='Job.24.10'>He kuljeskelevat alastomina, ilman vaatteita, ja nälkäisinä he  kantavat lyhteitä.</verse>
        <verse osisID='Job.24.11'>Jumalattomain muuritarhoissa he pusertavat öljyä, he polkevat  viinikuurnaa ja ovat itse janoissansa.</verse>
        <verse osisID='Job.24.12'>Kaupungista kuuluu miesten voihkina, ja haavoitettujen sielu huutaa;  mutta Jumala ei piittaa nurjuudesta.</verse>
        <verse osisID='Job.24.13'>Nuo ovat valon vihaajia, eivät tunne sen teitä eivätkä pysy sen  poluilla.</verse>
        <verse osisID='Job.24.14'>Ennen päivän valkenemista nousee murhaaja, tappaa kurjan ja köyhän;  ja yöllä hän hiipii kuin varas.</verse>
        <verse osisID='Job.24.15'>Avionrikkojan silmä tähyilee hämärää, hän arvelee: 'Ei yksikään  silmä minua näe', ja hän panee peiton kasvoillensa.</verse>
        <verse osisID='Job.24.16'>He murtautuvat pimeässä taloihin, päivällä he sulkeutuvat sisään,  tahtomatta tietää valosta.</verse>
        <verse osisID='Job.24.17'>Sillä pimeys on heille kaikille aamun vertainen, koska pimeyden  kauhut ovat heille tutut." -</verse>
        <verse osisID='Job.24.18'>"Hän kiitää pois vetten viemänä,  kirottu on hänen peltopalstansa maassa, hän ei enää poikkea viinimäkien  tielle.</verse>
        <verse osisID='Job.24.19'>Kuivuus ja kuumuus ahmaisevat lumiveden, samoin tuonela ne, jotka  syntiä tekevät.</verse>
        <verse osisID='Job.24.20'>Äidin kohtu unhottaa hänet, madot syövät hänet herkkunaan, ei häntä  enää muisteta; niin murskataan vääryys kuin puu.</verse>
        <verse osisID='Job.24.21'>Hän ryösti hedelmättömältä, joka ei synnytä, ja leskelle hän ei  hyvää tehnyt." -</verse>
        <verse osisID='Job.24.22'>"Väkivaltaiset Jumala ylläpitää voimallansa; he  pysyvät pystyssä, vaikka jo olivat epätoivossa hengestään.</verse>
        <verse osisID='Job.24.23'>Hän antaa heidän olla turvassa, ja heillä on vahva tuki; ja hänen  silmänsä valvovat heidän teitänsä.</verse>
        <verse osisID='Job.24.24'>He ovat kohonneet korkealle - ei aikaakaan, niin ei heitä enää ole;  he vaipuvat kokoon, kuolevat kuin kaikki muutkin, he taittuvat kuin  vihneet tähkäpäästä.</verse>
        <verse osisID='Job.24.25'>Eikö ole niin? Kuka tekee minut valhettelijaksi ja saattaa sanani  tyhjiksi?"</verse>
      </chapter>
      <chapter osisID='Job.25'>
        <verse osisID='Job.25.1'>Sitten suuhilainen Bildad lausui ja sanoi:</verse>
        <verse osisID='Job.25.2'>"Valta ja peljättävyys on hänen, joka luo rauhaa korkeuksissaan.</verse>
        <verse osisID='Job.25.3'>Onko määrää hänen joukoillansa, ja kenelle ei hänen valonsa koita?</verse>
        <verse osisID='Job.25.4'>Kuinka siis ihminen olisi vanhurskas Jumalan edessä, ja kuinka  vaimosta syntynyt olisi puhdas?</verse>
        <verse osisID='Job.25.5'>Katso, eipä kuukaan ole kirkas, eivät tähdetkään ole puhtaat hänen  silmissänsä;</verse>
        <verse osisID='Job.25.6'>saati sitten ihminen, tuo mato, ja ihmislapsi, tuo toukka!"</verse>
      </chapter>
      <chapter osisID='Job.26'>
        <verse osisID='Job.26.1'>Job vastasi ja sanoi:</verse>
        <verse osisID='Job.26.2'>"Kuinka oletkaan auttanut voimatonta, tukenut heikkoa käsivartta!</verse>
        <verse osisID='Job.26.3'>Kuinka oletkaan neuvonut taitamatonta ja ilmituonut paljon  ymmärrystä!</verse>
        <verse osisID='Job.26.4'>Kenelle oikein olet puheesi pitänyt, ja kenen henki on sinusta  käynyt?</verse>
        <verse osisID='Job.26.5'>Haamut alhaalla värisevät, vetten ja niiden asukasten alla.</verse>
        <verse osisID='Job.26.6'>Paljaana on tuonela hänen edessänsä, eikä ole manalalla peitettä.</verse>
        <verse osisID='Job.26.7'>Pohjoisen hän kaarruttaa autiuden ylle, ripustaa maan tyhjyyden  päälle.</verse>
        <verse osisID='Job.26.8'>Hän sitoo vedet pilviinsä, eivätkä pilvet halkea niiden alla.</verse>
        <verse osisID='Job.26.9'>Hän peittää valtaistuimensa näkyvistä, levittää pilvensä sen ylitse.</verse>
        <verse osisID='Job.26.10'>Hän on vetänyt piirin vetten pinnalle, siihen missä valo päättyy  pimeään.</verse>
        <verse osisID='Job.26.11'>Taivaan patsaat huojuvat ja hämmästyvät hänen nuhtelustaan.</verse>
        <verse osisID='Job.26.12'>Voimallansa hän kuohutti meren, ja taidollansa hän ruhjoi Rahabin.</verse>
        <verse osisID='Job.26.13'>Hänen henkäyksestään kirkastui taivas; hänen kätensä lävisti  kiitävän lohikäärmeen.</verse>
        <verse osisID='Job.26.14'>Katso, nämä ovat ainoastaan hänen tekojensa äärten häämötystä, ja  kuinka hiljainen onkaan kuiskaus, jonka hänestä kuulemme! Mutta kuka  käsittää hänen väkevyytensä jylinän?"</verse>
      </chapter>
      <chapter osisID='Job.27'>
        <verse osisID='Job.27.1'>Job jatkoi lausuen julki mietelmiään ja sanoi:</verse>
        <verse osisID='Job.27.2'>"Niin totta kuin Jumala elää, joka on ottanut minulta oikeuteni, ja  Kaikkivaltias, joka on sieluni murehuttanut:</verse>
        <verse osisID='Job.27.3'>niin kauan kuin minussa vielä henkeä on ja Jumalan henkäystä  sieramissani,</verse>
        <verse osisID='Job.27.4'>eivät minun huuleni puhu petosta, eikä kieleni vilppiä lausu.</verse>
        <verse osisID='Job.27.5'>Pois se! En myönnä teidän oikeassa olevan. Siihen asti kunnes henkeni  heitän, en luovu hurskaudestani.</verse>
        <verse osisID='Job.27.6'>Minä pidän kiinni vanhurskaudestani, en hellitä; yhdestäkään elämäni  päivästä omatuntoni ei minua soimaa.</verse>
        <verse osisID='Job.27.7'>Käyköön viholliseni niinkuin jumalattoman ja vastustajani niinkuin  väärän.</verse>
        <verse osisID='Job.27.8'>Mitä toivoa on riettaalla, kun Jumala katkaisee hänen elämänsä, kun  hän tempaa pois hänen sielunsa?</verse>
        <verse osisID='Job.27.9'>Kuuleeko Jumala hänen huutonsa, kun ahdistus häntä kohtaa?</verse>
        <verse osisID='Job.27.10'>Tahi saattaako hän iloita Kaikkivaltiaasta, huutaa Jumalaa joka  aika?</verse>
        <verse osisID='Job.27.11'>Minä opetan teille, mitä tekee Jumalan käsi; en salaa, mitä  Kaikkivaltiaalla on mielessä.</verse>
        <verse osisID='Job.27.12'>Katso, itse olette kaikki sen nähneet; miksi te turhia kuvittelette?</verse>
        <verse osisID='Job.27.13'>Tämä on jumalattoman ihmisen osa, Jumalan varaama, tämä on  perintöosa, jonka väkivaltaiset Kaikkivaltiaalta saavat.</verse>
        <verse osisID='Job.27.14'>Jos hänellä on paljonkin lapsia, ovat ne miekan omia; eikä hänen  jälkeläisillään ole leipää ravinnoksi.</verse>
        <verse osisID='Job.27.15'>Jotka häneltä jäävät, ne saattaa rutto hautaan, eivätkä hänen  leskensä pidä itkiäisiä.</verse>
        <verse osisID='Job.27.16'>Jos hän kokoaa hopeata kuin multaa ja kasaa vaatteita kuin savea,</verse>
        <verse osisID='Job.27.17'>kasatkoon: vanhurskas pukee ne päällensä, ja viaton perii hopean.</verse>
        <verse osisID='Job.27.18'>Hän rakentaa talonsa niinkuin kointoukka, se on kuin suojus, jonka  vartija kyhää.</verse>
        <verse osisID='Job.27.19'>Rikkaana hän menee levolle: 'Ei häviä mitään'; hän avaa silmänsä, ja  kaikki on mennyttä.</verse>
        <verse osisID='Job.27.20'>Kauhut yllättävät hänet kuin tulvavedet, yöllä tempaa hänet mukaansa  rajuilma.</verse>
        <verse osisID='Job.27.21'>Itätuuli vie hänet, niin että hän menee menojaan, ja puhaltaa hänet  pois paikaltansa.</verse>
        <verse osisID='Job.27.22'>Jumala ampuu häneen nuolensa säälimättä; hänen täytyy paeta hänen  kättänsä, minkä voi.</verse>
        <verse osisID='Job.27.23'>Silloin paukutetaan hänelle kämmeniä ja vihelletään hänelle hänen  asuinpaikaltansa."</verse>
      </chapter>
      <chapter osisID='Job.28'>
        <verse osisID='Job.28.1'>"Hopeallakin on suonensa ja löytöpaikkansa kullalla, joka  puhdistetaan;</verse>
        <verse osisID='Job.28.2'>rauta otetaan maasta, ja kivestä sulatetaan vaski.</verse>
        <verse osisID='Job.28.3'>Tehdään loppu pimeydestä, ja tutkitaan tyystin kivi, jonka synkkä  pilkkopimeä peittää.</verse>
        <verse osisID='Job.28.4'>Kaivos louhitaan syvälle maan asujain alle; unhotettuina he riippuvat  siellä ilman jalan tukea, heiluvat kaukana ihmisten ilmoilta.</verse>
        <verse osisID='Job.28.5'>Maasta kasvaa leipä, mutta maan uumenet mullistetaan kuin tulen  voimalla.</verse>
        <verse osisID='Job.28.6'>Sen kivissä on safiirilla sijansa, siellä on kultahiekkaa.</verse>
        <verse osisID='Job.28.7'>Polkua sinne ei tiedä kotka, eikä haukan silmä sitä havaitse.</verse>
        <verse osisID='Job.28.8'>Sitä eivät astu ylväät eläimet, ei leijona sitä kulje.</verse>
        <verse osisID='Job.28.9'>Siellä käydään käsiksi kovaan kiveen, ja vuoret mullistetaan juuriaan  myöten.</verse>
        <verse osisID='Job.28.10'>Kallioihin murretaan käytäviä, ja silmä näkee kaikkinaiset  kalleudet.</verse>
        <verse osisID='Job.28.11'>Vesisuonet estetään tihkumasta, ja salatut saatetaan päivänvaloon.</verse>
        <verse osisID='Job.28.12'>Mutta viisaus - mistä se löytyy, ja missä on ymmärryksen  asuinpaikka?</verse>
        <verse osisID='Job.28.13'>Ei tunne ihminen sille vertaa, eikä sitä löydy elävien maasta.</verse>
        <verse osisID='Job.28.14'>Syvyys sanoo: 'Ei ole se minussa', ja meri sanoo: 'Ei se ole  minunkaan tykönäni'.</verse>
        <verse osisID='Job.28.15'>Sitä ei voida ostaa puhtaalla kullalla, eikä sen hintaa punnita  hopeassa.</verse>
        <verse osisID='Job.28.16'>Ei korvaa sitä Oofirin kulta, ei kallis onyks-kivi eikä safiiri.</verse>
        <verse osisID='Job.28.17'>Ei vedä sille vertoja kulta eikä lasi, eivät riitä sen  vaihtohinnaksi aitokultaiset kalut.</verse>
        <verse osisID='Job.28.18'>Koralleja ja kristalleja ei sen rinnalla mainita, ja viisauden  omistaminen on helmiä kalliimpi.</verse>
        <verse osisID='Job.28.19'>Ei vedä sille vertoja Etiopian topaasi, ei korvaa sitä puhdas kulta.</verse>
        <verse osisID='Job.28.20'>Mistä siis tulee viisaus ja missä on ymmärryksen asuinpaikka?</verse>
        <verse osisID='Job.28.21'>Se on peitetty kaiken elävän silmiltä, salattu taivaan linnuiltakin.</verse>
        <verse osisID='Job.28.22'>Manala ja kuolema sanovat: 'Korvamme ovat kuulleet siitä vain  kerrottavan'.</verse>
        <verse osisID='Job.28.23'>Jumala tietää tien sen luokse, hän tuntee sen asuinpaikan.</verse>
        <verse osisID='Job.28.24'>Sillä hän katsoo maan ääriin saakka, hän näkee kaiken, mitä taivaan  alla on.</verse>
        <verse osisID='Job.28.25'>Kun hän antoi tuulelle voiman ja määräsi mitalla vedet,</verse>
        <verse osisID='Job.28.26'>kun hän sääti lain sateelle ja ukkospilvelle tien,</verse>
        <verse osisID='Job.28.27'>silloin hän sen näki ja ilmoitti, toi sen esille ja sen myös tutki.</verse>
        <verse osisID='Job.28.28'>Ja ihmiselle hän sanoi: 'Katso, Herran pelko - se on viisautta, ja  pahan karttaminen on ymmärrystä'."</verse>
      </chapter>
      <chapter osisID='Job.29'>
        <verse osisID='Job.29.1'>Job jatkoi lausuen mietelmiään ja sanoi:</verse>
        <verse osisID='Job.29.2'>"Oi, jospa olisin, niinkuin olin ammoin kuluneina kuukausina,  niinkuin niinä päivinä, joina Jumala minua varjeli,</verse>
        <verse osisID='Job.29.3'>jolloin hänen lamppunsa loisti pääni päällä ja minä hänen valossansa  vaelsin pimeyden halki!</verse>
        <verse osisID='Job.29.4'>Jospa olisin niinkuin kukoistukseni päivinä, jolloin Jumalan ystävyys  oli majani yllä,</verse>
        <verse osisID='Job.29.5'>jolloin Kaikkivaltias oli vielä minun kanssani ja poikani minua  ympäröivät,</verse>
        <verse osisID='Job.29.6'>jolloin askeleeni kylpivät kermassa ja kallio minun vierelläni vuoti  öljyvirtoja!</verse>
        <verse osisID='Job.29.7'>Kun menin kaupunkiin porttiaukealle, kun asetin istuimeni torille,</verse>
        <verse osisID='Job.29.8'>niin nuorukaiset väistyivät nähdessään minut, vanhukset nousivat ja  jäivät seisomaan,</verse>
        <verse osisID='Job.29.9'>päämiehet lakkasivat puhumasta ja panivat kätensä suulleen.</verse>
        <verse osisID='Job.29.10'>Ruhtinasten ääni vaikeni, ja heidän kielensä tarttui suulakeen.</verse>
        <verse osisID='Job.29.11'>Sillä kenen korva minusta kuuli, hän ylisti minua onnelliseksi,  kenen silmä minut näki, hän minusta todisti;</verse>
        <verse osisID='Job.29.12'>minä näet pelastin kurjan, joka apua huusi, ja orvon, jolla ei  auttajaa ollut.</verse>
        <verse osisID='Job.29.13'>Menehtyväisen siunaus tuli minun osakseni, ja lesken sydämen minä  saatoin riemuitsemaan.</verse>
        <verse osisID='Job.29.14'>Vanhurskaudella minä vaatetin itseni, ja se verhosi minut; oikeus  oli minulla viittana ja päähineenä.</verse>
        <verse osisID='Job.29.15'>Minä olin sokean silmä ja ontuvan jalka.</verse>
        <verse osisID='Job.29.16'>Minä olin köyhien isä, ja tuntemattoman asiaa minä tarkoin tutkin.</verse>
        <verse osisID='Job.29.17'>Minä särjin väärintekijän leukaluut ja tempasin saaliin hänen  hampaistansa.</verse>
        <verse osisID='Job.29.18'>Silloin ajattelin: 'Pesääni minä saan kuolla, ja minä lisään päiväni  paljoiksi kuin hiekka.</verse>
        <verse osisID='Job.29.19'>Onhan juureni vedelle avoinna, ja kaste yöpyy minun oksillani.</verse>
        <verse osisID='Job.29.20'>Kunniani uudistuu alati, ja jouseni nuortuu minun kädessäni.'</verse>
        <verse osisID='Job.29.21'>He kuuntelivat minua ja odottivat, olivat vaiti ja vartoivat  neuvoani.</verse>
        <verse osisID='Job.29.22'>Puhuttuani eivät he enää sanaa sanoneet, vihmana vuoti puheeni  heihin.</verse>
        <verse osisID='Job.29.23'>He odottivat minua niinkuin sadetta ja avasivat suunsa niinkuin  kevätkuurolle.</verse>
        <verse osisID='Job.29.24'>Minä hymyilin heille, kun he olivat toivottomat, ja minun kasvojeni  loistaessa eivät he synkiksi jääneet.</verse>
        <verse osisID='Job.29.25'>Jos suvaitsin tulla heidän luokseen, niin minä istuin ylinnä, istuin  kuin kuningas sotajoukkonsa keskellä, niinkuin se, joka murheelliset  lohduttaa."</verse>
      </chapter>
      <chapter osisID='Job.30'>
        <verse osisID='Job.30.1'>"Mutta nyt nauravat minua elinpäiviltään nuoremmat, joiden isiä minä  pidin liian halpoina pantaviksi paimenkoiraini pariin.</verse>
        <verse osisID='Job.30.2'>Ja mitäpä hyödyttäisi minua heidän kättensä voima, koska heidän  nuoruutensa tarmon on vienyt</verse>
        <verse osisID='Job.30.3'>puute ja kova nälänhätä! He kaluavat kuivaa maata, jo ennestään  autiota erämaata;</verse>
        <verse osisID='Job.30.4'>he poimivat suolaheiniä pensaiden ympäriltä, ja heidän ruokanaan ovat  kinsteripensaan juuret.</verse>
        <verse osisID='Job.30.5'>Heidät karkoitetaan ihmisten parista; heitä vastaan nostetaan hälytys  niinkuin varasta vastaan.</verse>
        <verse osisID='Job.30.6'>Heidän on asuttava kaameissa rotkoissa, maakoloissa ja  kallioluolissa.</verse>
        <verse osisID='Job.30.7'>Pensaiden keskellä he ulisevat, nokkospehkojen suojaan he sulloutuvat -</verse>
        <verse osisID='Job.30.8'>nuo houkkioiden ja kunniattomain sikiöt, jotka on hosuttu maasta  pois.</verse>
        <verse osisID='Job.30.9'>Heille minä olen nyt tullut pilkkalauluksi, olen heidän jutuksensa  joutunut;</verse>
        <verse osisID='Job.30.10'>he inhoavat minua, väistyvät minusta kauas eivätkä häikäile sylkeä  silmilleni.</verse>
        <verse osisID='Job.30.11'>Sillä Jumala on höllentänyt jouseni jänteen ja nöyryyttänyt minut,  eivätkä he enää suista julkeuttaan minun edessäni.</verse>
        <verse osisID='Job.30.12'>Oikealta puoleltani nousee tuo sikiöparvi; he lyövät jalat altani ja  luovat turmateitänsä minua vastaan.</verse>
        <verse osisID='Job.30.13'>He hävittävät minun polkuni, ovat apuna minua tuhottaessa, vaikka  itse ovat ilman auttajaa;</verse>
        <verse osisID='Job.30.14'>niinkuin leveästä muurinaukosta he tulevat, raunioiden alta he  vyöryvät esiin.</verse>
        <verse osisID='Job.30.15'>Kauhut ovat kääntyneet minua vastaan; niinkuin tuuli sinä pyyhkäiset  pois minun arvoni, ja minun onneni katoaa niinkuin pilvi.</verse>
        <verse osisID='Job.30.16'>Ja nyt minun sieluni vuotaa tyhjiin, kurjuuden päivät ovat  saavuttaneet minut.</verse>
        <verse osisID='Job.30.17'>Yö kaivaa luut minun ruumiistani, ja kalvavat tuskani eivät lepää.</verse>
        <verse osisID='Job.30.18'>Kaikkivallan voimasta on minun verhoni muodottomaksi muuttunut: se  kiristyy ympärilleni niinkuin ihokkaani pääntie.</verse>
        <verse osisID='Job.30.19'>Hän on heittänyt minut lokaan, ja minä olen tullut tomun ja tuhan  kaltaiseksi.</verse>
        <verse osisID='Job.30.20'>Minä huudan sinua, mutta sinä et vastaa minulle; minä seison tässä,  mutta sinä vain tuijotat minuun.</verse>
        <verse osisID='Job.30.21'>Sinä muutut tylyksi minulle, vainoat minua väkevällä kädelläsi.</verse>
        <verse osisID='Job.30.22'>Sinä kohotat minut myrskytuuleen, kiidätät minut menemään ja annat  minun menehtyä rajuilman pauhinassa.</verse>
        <verse osisID='Job.30.23'>Niin, minä tiedän: sinä viet minua kohti kuolemaa, majaan, kunne  kaikki elävä kokoontuu.</verse>
        <verse osisID='Job.30.24'>Mutta eikö saisi hukkuessaan kättänsä ojentaa tahi onnettomuudessa  apua huutaa?</verse>
        <verse osisID='Job.30.25'>Vai enkö minä itkenyt kovaosaisen kohtaloa, eikö sieluni säälinyt  köyhää?</verse>
        <verse osisID='Job.30.26'>Niin, minä odotin onnea, mutta tuli onnettomuus; minä vartosin  valoa, mutta tuli pimeys.</verse>
        <verse osisID='Job.30.27'>Sisukseni kuohuvat lakkaamatta, kurjuuden päivät ovat kohdanneet  minut.</verse>
        <verse osisID='Job.30.28'>Minä käyn murheasussa, ilman päivänpaistetta; minä nousen ja huudan  väkijoukossa.</verse>
        <verse osisID='Job.30.29'>Minusta on tullut aavikkosutten veli ja kamelikurkien kumppani.</verse>
        <verse osisID='Job.30.30'>Minun nahkani on mustunut ja lähtee päältäni, ja luuni ovat  kuumuuden polttamat.</verse>
        <verse osisID='Job.30.31'>Niin muuttui kanteleeni soitto valitukseksi ja huiluni sävel itkun  ääneksi."</verse>
      </chapter>
      <chapter osisID='Job.31'>
        <verse osisID='Job.31.1'>"Minä olen tehnyt liiton silmäini kanssa: kuinka voisinkaan katsoa  neitosen puoleen!</verse>
        <verse osisID='Job.31.2'>Minkä osan antaisi silloin Jumala ylhäältä, minkä perintöosan  Kaikkivaltias korkeudesta?</verse>
        <verse osisID='Job.31.3'>Tuleehan väärälle turmio ja onnettomuus väärintekijöille.</verse>
        <verse osisID='Job.31.4'>Eikö hän näkisi minun teitäni ja laskisi kaikkia minun askeleitani?</verse>
        <verse osisID='Job.31.5'>Jos minä ikinä valheessa vaelsin, jos jalkani kiiruhti petokseen,</verse>
        <verse osisID='Job.31.6'>punnitkoon minut Jumala oikealla vaa'alla, ja hän on huomaava minun  nuhteettomuuteni.</verse>
        <verse osisID='Job.31.7'>Jos minun askeleeni poikkesivat tieltä ja minun sydämeni seurasi  silmiäni tahi tahra tarttui minun käsiini,</verse>
        <verse osisID='Job.31.8'>niin syököön toinen, mitä minä kylvän, ja minun vesani revittäköön  juurinensa.</verse>
        <verse osisID='Job.31.9'>Jos minun sydämeni hullaantui toisen vaimoon ja minä väijyin  lähimmäiseni ovella,</verse>
        <verse osisID='Job.31.10'>niin jauhakoon oma vaimoni vieraalle, ja halailkoot häntä muut;</verse>
        <verse osisID='Job.31.11'>sillä se olisi ollut ilkityö ja raskaasti rangaistava rikos,</verse>
        <verse osisID='Job.31.12'>tuli, joka kuluttaisi manalaan saakka ja hävittäisi kaiken saatuni.</verse>
        <verse osisID='Job.31.13'>Jos minä pidin halpana palvelijani ja palvelijattareni oikeuden, kun  heillä oli riita minun kanssani,</verse>
        <verse osisID='Job.31.14'>niin mitä minä tekisin, jos Jumala nousisi, ja mitä vastaisin  hänelle, jos hän kävisi tutkimaan?</verse>
        <verse osisID='Job.31.15'>Eikö sama, joka äidin kohdussa loi minut, luonut häntäkin, eikö sama  meitä äidin sydämen alla valmistanut?</verse>
        <verse osisID='Job.31.16'>Olenko minä kieltänyt vaivaisilta heidän toivomuksensa ja saattanut  lesken silmät sammumaan?</verse>
        <verse osisID='Job.31.17'>Olenko syönyt leipäpalani yksinäni, orvonkin saamatta syödä siitä?</verse>
        <verse osisID='Job.31.18'>En, vaan nuoruudestani saakka minä kasvatin häntä niinkuin oma isä  ja äitini kohdusta asti minä holhosin häntä.</verse>
        <verse osisID='Job.31.19'>Jos minä näin menehtyväisen vaatteetonna ja köyhän verhoa vailla,</verse>
        <verse osisID='Job.31.20'>jos hänen lanteensa eivät minua siunanneet eikä hän saanut  lämmitellä minun karitsaini villoilla,</verse>
        <verse osisID='Job.31.21'>jos minä puin nyrkkiä orvolle, kun näin puoltani pidettävän  portissa,</verse>
        <verse osisID='Job.31.22'>niin irtautukoon olkapääni hartiastani, ja murtukoon käsivarteni  sijoiltansa.</verse>
        <verse osisID='Job.31.23'>Sillä silloin olisi minun peljättävä turmiota Jumalalta, enkä  kestäisi hänen valtasuuruutensa edessä.</verse>
        <verse osisID='Job.31.24'>Jos minä panin uskallukseni kultaan ja sanoin hienolle kullalle:  'Sinä olet minun turvani',</verse>
        <verse osisID='Job.31.25'>jos iloitsin siitä, että rikkauteni oli suuri ja että käteni oli  saanut paljon hankituksi,</verse>
        <verse osisID='Job.31.26'>jos katsellessani aurinkoa, kuinka se loisti, ja kuuta, joka ylhänä  vaelsi,</verse>
        <verse osisID='Job.31.27'>sydämeni antautui salaa vieteltäväksi ja käteni niille suudelmia  heitti,</verse>
        <verse osisID='Job.31.28'>niin olisi sekin raskaasti rangaistava rikos, sillä minä olisin  kieltänyt korkeuden Jumalan.</verse>
        <verse osisID='Job.31.29'>Olenko iloinnut vihamieheni vahingosta, riemusta hykähtänyt, kun  häntä onnettomuus kohtasi?</verse>
        <verse osisID='Job.31.30'>En ole sallinut suuni syntiä tehdä, kiroten vaatia hänen henkeänsä.</verse>
        <verse osisID='Job.31.31'>Eikö täydy minun talonväkeni myöntää, että kukin on saanut lihaa  yllin kyllin?</verse>
        <verse osisID='Job.31.32'>Muukalaisen ei tarvinnut yötä ulkona viettää; minä pidin oveni auki  tielle päin.</verse>
        <verse osisID='Job.31.33'>Olenko ihmisten tavoin peitellyt rikkomuksiani, kätkenyt poveeni  pahat tekoni,</verse>
        <verse osisID='Job.31.34'>säikkyen suurta joukkoa ja kaiken heimon ylenkatsetta peljäten, niin  että pysyin hiljaa, ovestani ulkonematta?</verse>
        <verse osisID='Job.31.35'>Oi, jospa joku kuuntelisi minua! Katso, tuossa on puumerkkini!  Kaikkivaltias vastatkoon minulle! Jospa saisin riitapuoleni  kirjoittamaan syytekirjan!</verse>
        <verse osisID='Job.31.36'>Totisesti, olkapäälläni sitä kantaisin, sitoisin sen päähäni  seppeleeksi.</verse>
        <verse osisID='Job.31.37'>Tekisin hänelle tilin kaikista askeleistani ja astuisin hänen  eteensä niinkuin ruhtinas.</verse>
        <verse osisID='Job.31.38'>Jos peltoni huusi minua vastaan ja sen vaot kaikki itkivät,</verse>
        <verse osisID='Job.31.39'>jos kulutin sen voiman maksamatta ja saatoin sen haltijat  huokaamaan,</verse>
        <verse osisID='Job.31.40'>niin kasvakoon nisun sijasta orjantappuroita ja ohran sijasta  rikkaruohoa." Tähän päättyvät Jobin puheet.</verse>
      </chapter>
      <chapter osisID='Job.32'>
        <verse osisID='Job.32.1'>Kun nuo kolme miestä eivät enää vastanneet Jobille, koska hän oli  omissa silmissään vanhurskas,</verse>
        <verse osisID='Job.32.2'>vihastui buusilainen Elihu, Baarakelin poika, joka oli Raamin sukua;  Jobiin hän vihastui, koska tämä piti itseään Jumalaa vanhurskaampana,</verse>
        <verse osisID='Job.32.3'>ja tämän kolmeen ystävään hän vihastui, koska he eivät keksineet  vastausta, jolla olisivat osoittaneet Jobin olevan väärässä.</verse>
        <verse osisID='Job.32.4'>Elihu oli odottanut vuoroa puhuakseen Jobille, koska toiset olivat  iältään häntä vanhemmat.</verse>
        <verse osisID='Job.32.5'>Mutta kun Elihu näki, ettei noilla kolmella miehellä enää ollut sanaa  suussa vastaukseksi, vihastui hän.</verse>
        <verse osisID='Job.32.6'>Niin buusilainen Elihu, Baarakelin poika, lausui ja sanoi: "Nuori  minä olen iältäni, ja te olette vanhat; sentähden minä arkailin ja  pelkäsin ilmoittaa tietoani teille.</verse>
        <verse osisID='Job.32.7'>Minä ajattelin: 'Puhukoon ikä, ja vuosien paljous julistakoon  viisautta'.</verse>
        <verse osisID='Job.32.8'>Mutta onhan ihmisissä henki, ja Kaikkivaltiaan henkäys antaa heille  ymmärrystä.</verse>
        <verse osisID='Job.32.9'>Eivät iäkkäät ole viisaimmat, eivätkä vanhukset yksin ymmärrä, mikä  on oikein.</verse>
        <verse osisID='Job.32.10'>Sentähden minä sanon: Kuule minua; minäkin ilmoitan, mitä tiedän.</verse>
        <verse osisID='Job.32.11'>Katso, minä olen odottanut, mitä teillä olisi sanomista, olen  kuunnellut teidän taitavia puheitanne, kunnes olisitte löytäneet osuvat  sanat.</verse>
        <verse osisID='Job.32.12'>Niin, minä tarkkasin teitä; mutta katso, ei kukaan ole Jobin sanoja  kumonnut, ei kukaan teistä voinut vastata hänen puheisiinsa.</verse>
        <verse osisID='Job.32.13'>Älkää sanoko: 'Meitä vastassa on ilmetty viisaus, vain Jumala voi  hänet torjua, ei ihminen'.</verse>
        <verse osisID='Job.32.14'>Minua vastaan hän ei ole todisteita tuonut, enkä käy hänelle  vastaamaan teidän puheillanne.</verse>
        <verse osisID='Job.32.15'>He ovat kauhistuneet, eivät enää vastaa; sanat puuttuvat heiltä.</verse>
        <verse osisID='Job.32.16'>Odottaisinko minä, kun he eivät puhu, kun he siinä seisovat enää  vastaamatta?</verse>
        <verse osisID='Job.32.17'>Vastaanpa minäkin osaltani, minäkin ilmoitan, mitä tiedän.</verse>
        <verse osisID='Job.32.18'>Sillä minä olen sanoja täynnä, henki rinnassani ahdistaa minua.</verse>
        <verse osisID='Job.32.19'>Katso, minun rintani on kuin viini, jolle ei reikää avata, se on  pakahtumaisillaan niinkuin nuorella viinillä täytetyt leilit.</verse>
        <verse osisID='Job.32.20'>Tahdon puhua, saadakseni helpotusta, avata huuleni ja vastata.</verse>
        <verse osisID='Job.32.21'>En pidä kenenkään puolta enkä ketään ihmistä imartele.</verse>
        <verse osisID='Job.32.22'>Sillä en osaa imarrella; silloin Luojani ottaisi minut kohta pois."</verse>
      </chapter>
      <chapter osisID='Job.33'>
        <verse osisID='Job.33.1'>"Mutta kuule nyt, Job, minun puhettani, ja ota korviisi kaikki minun  sanani.</verse>
        <verse osisID='Job.33.2'>Katso, minä olen avannut suuni, kieleni puhuu suulakeni alla.</verse>
        <verse osisID='Job.33.3'>Vilpittömästä sydämestä lähtevät sanani; mitä tietävät, sen huuleni  suoraan sanovat.</verse>
        <verse osisID='Job.33.4'>Jumalan henki on minut luonut, ja Kaikkivaltiaan henkäys elävöittää  minut.</verse>
        <verse osisID='Job.33.5'>Vastaa minulle, jos taidat; varustaudu minua vastaan, nouse  taisteluun.</verse>
        <verse osisID='Job.33.6'>Katso, Jumalan edessä minä olen samanlainen kuin sinä: hyppysellinen  savea olen minäkin.</verse>
        <verse osisID='Job.33.7'>Katso, ei käy minusta kauhu, joka sinut peljästyttää, eikä minun  painoni ole raskaana ylläsi.</verse>
        <verse osisID='Job.33.8'>Mutta sinä olet sanonut korvieni kuullen, minä olen kuullut sinun  sanojesi äänen:</verse>
        <verse osisID='Job.33.9'>'Puhdas minä olen, rikoksesta vapaa; olen viaton, eikä minussa ole  vääryyttä.</verse>
        <verse osisID='Job.33.10'>Katso, hän keksii vihan syitä minua vastaan, hän pitää minua  vihollisenansa;</verse>
        <verse osisID='Job.33.11'>hän panee minun jalkani jalkapuuhun, vartioitsee kaikkia minun  polkujani.'</verse>
        <verse osisID='Job.33.12'>Katso, sinä et ole oikeassa - niin minä vastaan sinulle - sillä  Jumala on suurempi kuin ihminen.</verse>
        <verse osisID='Job.33.13'>Miksi olet riidellyt häntä vastaan, jos hän ei vastaa kaikkiin  ihmisen sanoihin?</verse>
        <verse osisID='Job.33.14'>Sillä Jumala puhuu tavalla ja puhuu toisella; sitä vain ei huomata.</verse>
        <verse osisID='Job.33.15'>Unessa, öisessä näyssä, kun raskas uni valtaa ihmiset ja he nukkuvat  vuoteillansa,</verse>
        <verse osisID='Job.33.16'>silloin hän avaa ihmisten korvat ja sinetillä vahvistaa heidän  saamansa kurituksen,</verse>
        <verse osisID='Job.33.17'>kääntääkseen ihmisen pois pahasta teosta ja varjellakseen miestä  ylpeydestä,</verse>
        <verse osisID='Job.33.18'>säästääkseen hänen sielunsa haudasta ja hänen henkensä syöksymästä  peitsiin.</verse>
        <verse osisID='Job.33.19'>Myös kuritetaan häntä tuskalla vuoteessansa, kun hänen luissaan on  lakkaamaton kapina,</verse>
        <verse osisID='Job.33.20'>ja hänen henkensä inhoaa leipää ja hänen sielunsa herkkuruokaa.</verse>
        <verse osisID='Job.33.21'>Hänen lihansa kuihtuu näkymättömiin, ja hänen luunsa, ennen  näkymättömät, paljastuvat.</verse>
        <verse osisID='Job.33.22'>Näin lähenee hänen sielunsa hautaa ja hänen henkensä kuolonvaltoja.</verse>
        <verse osisID='Job.33.23'>Jos silloin on hänen puolellansa enkeli, välittäjä, yksi tuhansista,  todistamassa ihmisen puolesta hänen vilpittömyyttään,</verse>
        <verse osisID='Job.33.24'>niin Jumala armahtaa häntä ja sanoo: 'Vapauta hänet, ettei hän mene  hautaan; minä olen saanut lunastusmaksun'.</verse>
        <verse osisID='Job.33.25'>Silloin hänen ruumiinsa taas uhkuu nuoruuden voimaa, hän palajaa  takaisin nuoruutensa päiviin.</verse>
        <verse osisID='Job.33.26'>Hän rukoilee Jumalaa, ja Jumala mielistyy häneen ja antaa hänen  riemuiten katsella hänen kasvojaan; niin hän palauttaa ihmiselle hänen  vanhurskautensa.</verse>
        <verse osisID='Job.33.27'>Hänpä nyt laulaa muille ihmisille ja sanoo: 'Minä olin tehnyt syntiä  ja vääristänyt oikean, mutta ei sitä kostettu minulle;</verse>
        <verse osisID='Job.33.28'>hän pelasti minun sieluni joutumasta hautaan, ja minun henkeni saa  iloiten katsella valkeutta'.</verse>
        <verse osisID='Job.33.29'>Katso, kaiken tämän tekee Jumala kahdesti ja kolmastikin ihmiselle,</verse>
        <verse osisID='Job.33.30'>palauttaakseen hänen sielunsa haudasta ja antaakseen elämän  valkeuden hänelle loistaa.</verse>
        <verse osisID='Job.33.31'>Tarkkaa, Job, kuule minua; vaikene ja anna minun puhua.</verse>
        <verse osisID='Job.33.32'>Mutta jos sinulla on, mitä sanoa, niin vastaa minulle; puhu, sillä  mielelläni soisin sinun olevan oikeassa.</verse>
        <verse osisID='Job.33.33'>Ellei, niin kuule minua; vaikene, niin minä opetan sinulle  viisautta."</verse>
      </chapter>
      <chapter osisID='Job.34'>
        <verse osisID='Job.34.1'>Ja Elihu lausui ja sanoi:</verse>
        <verse osisID='Job.34.2'>"Kuulkaa, te viisaat, minun sanojani, ja kuunnelkaa minua, te  tietomiehet.</verse>
        <verse osisID='Job.34.3'>Sillä korva koettelee sanat, ja suulaki maistaa ruuan maun.</verse>
        <verse osisID='Job.34.4'>Tutkikaamme, mikä oikein on, koettakaamme yhdessä ymmärtää, mikä hyvä  on.</verse>
        <verse osisID='Job.34.5'>Sillä Job on sanonut: 'Olen oikeassa, mutta Jumala on ottanut minulta  oikeuteni.</verse>
        <verse osisID='Job.34.6'>Vaikka minun puolellani on oikeus, pitäisi minun valhetella;  kuolettava nuoli on minuun sattunut, vaikka olen rikoksesta vapaa.'</verse>
        <verse osisID='Job.34.7'>Kuka mies on sellainen kuin Job, joka juo jumalanpilkkaa niinkuin  vettä,</verse>
        <verse osisID='Job.34.8'>joka yhtyy väärintekijäin seuraan ja vaeltaa jumalattomain miesten  parissa?</verse>
        <verse osisID='Job.34.9'>Sillä hän sanoo: 'Ei hyödy mies siitä, että elää Jumalalle mieliksi'.</verse>
        <verse osisID='Job.34.10'>Sentähden kuulkaa minua, te ymmärtäväiset miehet: Pois se! Ei  Jumalassa ole jumalattomuutta eikä Kaikkivaltiaassa vääryyttä.</verse>
        <verse osisID='Job.34.11'>Vaan hän kostaa ihmiselle hänen tekonsa ja maksaa miehelle hänen  vaelluksensa mukaan.</verse>
        <verse osisID='Job.34.12'>Totisesti, Jumala ei tee väärin, Kaikkivaltias ei vääristä oikeutta.</verse>
        <verse osisID='Job.34.13'>Kuka on pannut hänet vallitsemaan maata, ja kuka on perustanut koko  maanpiirin?</verse>
        <verse osisID='Job.34.14'>Jos hän ajattelisi vain itseänsä ja palauttaisi luokseen henkensä ja  henkäyksensä,</verse>
        <verse osisID='Job.34.15'>niin kaikki liha yhdessä menehtyisi, ja ihminen tulisi tomuksi  jälleen.</verse>
        <verse osisID='Job.34.16'>Jos sinulla on ymmärrystä, niin kuule tätä, ota korviisi sanojeni  ääni.</verse>
        <verse osisID='Job.34.17'>Taitaisiko todella se hallita, joka vihaa oikeutta? Vai tuomitsetko  sinä syylliseksi tuon Vanhurskaan, Voimallisen,</verse>
        <verse osisID='Job.34.18'>joka sanoo kuninkaalle: 'Sinä kelvoton', ruhtinaille: 'Sinä  jumalaton',</verse>
        <verse osisID='Job.34.19'>joka ei pidä päämiesten puolta eikä aseta rikasta vaivaisen edelle,  koska he kaikki ovat hänen kättensä tekoa?</verse>
        <verse osisID='Job.34.20'>Tuossa tuokiossa he kuolevat, keskellä yötä; kansat järkkyvät ja  häviävät, väkevä siirretään pois käden koskematta.</verse>
        <verse osisID='Job.34.21'>Sillä hänen silmänsä valvovat ihmisen teitä, ja hän näkee kaikki  hänen askeleensa.</verse>
        <verse osisID='Job.34.22'>Ei ole pimeyttä, ei pilkkopimeää, johon voisivat piiloutua  väärintekijät.</verse>
        <verse osisID='Job.34.23'>Sillä ei tarvitse Jumalan kauan ihmistä tarkata, ennenkuin tämän on  astuttava tuomiolle hänen eteensä;</verse>
        <verse osisID='Job.34.24'>hän musertaa voimalliset tutkimatta ja asettaa toiset heidän  sijallensa.</verse>
        <verse osisID='Job.34.25'>Niinpä hän tuntee heidän tekonsa ja kukistaa heidät yöllä, ja he  musertuvat.</verse>
        <verse osisID='Job.34.26'>Niinkuin jumalattomia hän kurittaa heitä julkisella paikalla,</verse>
        <verse osisID='Job.34.27'>koska he luopuivat hänestä eivätkä ensinkään huolineet hänen  teistään,</verse>
        <verse osisID='Job.34.28'>vaan saattoivat vaivaisten huudon kohoamaan hänen eteensä, ja hän  kuuli kurjain huudon.</verse>
        <verse osisID='Job.34.29'>Ja jos hän on hiljaa, kuka häntä siitä tuomitsee? Jos hän peittää  kasvonsa, kuka voi häntä katsella? Niin kansaa kuin kutakin ihmistä hän  valvoo,</verse>
        <verse osisID='Job.34.30'>ettei pääse hallitsemaan jumalaton ihminen, ei kukaan niistä, jotka  ovat kansalle paulana.</verse>
        <verse osisID='Job.34.31'>Sillä onko tässä sanottu Jumalalle: 'Kyllä minä kärsin, en enää  pahoin tee.</verse>
        <verse osisID='Job.34.32'>Mitä en näe, neuvo minulle; jos olen tehnyt vääryyttä, en sitä enää  tee.'</verse>
        <verse osisID='Job.34.33'>Sinunko mielesi mukaan tulisi hänen kostaa, koska olet niin  tyytymätön? Niin, sinun on tehtävä valinta eikä minun; puhu, mitä  tiedät.</verse>
        <verse osisID='Job.34.34'>Ymmärtäväiset miehet sanovat minulle, viisas mies, joka minua  kuulee, virkkaa:</verse>
        <verse osisID='Job.34.35'>'Job puhuu taitamattomasti, ja hänen sanansa ovat ymmärrystä vailla.</verse>
        <verse osisID='Job.34.36'>Jospa Jobia koeteltaisiin ainiaan, koska hän vastaa väärintekijäin  tavalla!</verse>
        <verse osisID='Job.34.37'>Sillä hän lisää syntiä syntiin, lyö kämmentä keskellämme ja syytää  sanoja Jumalaa vastaan.'"</verse>
      </chapter>
      <chapter osisID='Job.35'>
        <verse osisID='Job.35.1'>Elihu lausui ja sanoi:</verse>
        <verse osisID='Job.35.2'>"Pidätkö sitä oikeutena, sanotko sitä vanhurskaudeksi Jumalan edessä,</verse>
        <verse osisID='Job.35.3'>että kysyt, mitä se sinua hyödyttää: 'Hyödynkö siitä sen enempää,  kuin jos syntiä teen?'</verse>
        <verse osisID='Job.35.4'>Siihen minä vastaan sinulle sekä ystävillesi, jotka luonasi ovat.</verse>
        <verse osisID='Job.35.5'>Luo silmäsi taivaalle ja näe, katsele pilviä, jotka ovat korkealla  pääsi päällä.</verse>
        <verse osisID='Job.35.6'>Jos sinä syntiä teet, mitä sillä hänelle teet; ja vaikka sinulla  paljonkin rikoksia olisi, mitä sillä hänelle mahdat?</verse>
        <verse osisID='Job.35.7'>Jos olet vanhurskas, mitä sillä hänelle annat, tahi ottaako hän  mitään sinun kädestäsi?</verse>
        <verse osisID='Job.35.8'>Ihmistä, kaltaistasi, koskee jumalattomuutesi ja ihmislasta sinun  vanhurskautesi.</verse>
        <verse osisID='Job.35.9'>Sorron suuruutta valitetaan, huudetaan apua suurten käsivartta  vastaan,</verse>
        <verse osisID='Job.35.10'>ei kysytä: 'Missä on Jumala, minun Luojani, joka yöllä saa viriämään  ylistysvirret,</verse>
        <verse osisID='Job.35.11'>joka opettaa meille enemmän kuin metsän eläimille ja antaa meille  viisautta enemmän kuin taivaan linnuille?'</verse>
        <verse osisID='Job.35.12'>Valittakoot sitten pahojen ylpeyttä; ei hän vastaa.</verse>
        <verse osisID='Job.35.13'>Ei, turhia ei Jumala kuule, eikä Kaikkivaltias niihin katso,</verse>
        <verse osisID='Job.35.14'>saati jos sanot, ettet voi häntä nähdä; asia on hänen edessänsä:  odota häntä.</verse>
        <verse osisID='Job.35.15'>Mutta nyt, kun hänen vihansa ei kosta eikä hän ylvästelystä suuresti  välitä,</verse>
        <verse osisID='Job.35.16'>niin Job avaa suunsa joutaviin ja syytää suuria sanoja  taitamattomasti."</verse>
      </chapter>
      <chapter osisID='Job.36'>
        <verse osisID='Job.36.1'>Elihu jatkoi puhettaan ja sanoi:</verse>
        <verse osisID='Job.36.2'>"Maltahan vähän, niin julistan sinulle, sillä vielä on minulla  Jumalan puolesta puhuttavaa.</verse>
        <verse osisID='Job.36.3'>Minä noudan tietoni kaukaa ja osoitan Luojani oikeuden;</verse>
        <verse osisID='Job.36.4'>sillä totisesti, sanani eivät ole valhetta - mies, jolla on  täydellinen tieto, on edessäsi.</verse>
        <verse osisID='Job.36.5'>Katso, Jumala on voimallinen, mutta ei halveksu ketään; väkevä on  hänen ymmärryksensä voima.</verse>
        <verse osisID='Job.36.6'>Hän ei pidä jumalatonta elossa, vaan hankkii kurjille oikeuden.</verse>
        <verse osisID='Job.36.7'>Hän ei käännä silmiänsä pois hurskaista, vaan antaa heidän istua  kuningasten kanssa valtaistuimella ikuisesti; he kohoavat korkealle.</verse>
        <verse osisID='Job.36.8'>Ja jos niinkin käy, että heidät kytketään kahleisiin, sidotaan  kurjuuden köysillä,</verse>
        <verse osisID='Job.36.9'>niin hän sillä ilmaisee heille, mitä he ovat tehneet ja mitä  rikkoneet pöyhkeilemisellään,</verse>
        <verse osisID='Job.36.10'>avaa heidän korvansa nuhtelulle ja käskee heitä kääntymään pois  vääryydestä.</verse>
        <verse osisID='Job.36.11'>Jos he kuulevat ja alistuvat, niin saavat viettää päivänsä onnessa  ja ikävuotensa ihanasti.</verse>
        <verse osisID='Job.36.12'>Mutta jos eivät kuule, niin he syöksyvät surman peitsiin ja  menehtyvät ymmärtämättömyyteensä.</verse>
        <verse osisID='Job.36.13'>Mutta jumalattomat pitävät vihaa, he eivät apua huuda, kun hän on  heidät vanginnut.</verse>
        <verse osisID='Job.36.14'>Heidän sielunsa kuolee nuoruudessa, heidän elämänsä loppuu niinkuin  haureellisten pyhäkköpoikain.</verse>
        <verse osisID='Job.36.15'>Kurjan hän vapahtaa hänen kurjuutensa kautta ja avaa hänen korvansa  ahdistuksella.</verse>
        <verse osisID='Job.36.16'>Sinutkin houkutteli ahdingosta pois avara tila, jossa ei ahtautta  ollut, ja lihavuudesta notkuvan ruokapöydän rauha.</verse>
        <verse osisID='Job.36.17'>Ja niin kohtasi sinua kukkuramäärin jumalattoman tuomio; tuomio ja  oikeus on käynyt sinuun kiinni.</verse>
        <verse osisID='Job.36.18'>Älköön kärsimyksen polte houkutelko sinua pilkkaamaan, älköönkä  lunastusmaksun suuruus viekö sinua harhaan.</verse>
        <verse osisID='Job.36.19'>Voiko huutosi auttaa ahdingosta tahi kaikki voimasi ponnistukset?</verse>
        <verse osisID='Job.36.20'>Älä halaja yötä, joka siirtää kansat sijoiltansa.</verse>
        <verse osisID='Job.36.21'>Varo, ettet käänny vääryyteen, sillä se on sinulle mieluisampi kuin  kärsimys.</verse>
        <verse osisID='Job.36.22'>Katso, Jumala on korkea, valliten voimassansa; kuka on hänen  kaltaisensa opettaja?</verse>
        <verse osisID='Job.36.23'>Kuka määrää hänen tiensä, ja kuka sanoo: 'Sinä teit väärin'?</verse>
        <verse osisID='Job.36.24'>Muista sinäkin ylistää hänen töitänsä, joiden kiitosta ihmiset  veisaavat;</verse>
        <verse osisID='Job.36.25'>kaikki ihmiset ihailevat niitä, kuolevaiset katselevat niitä kaukaa.</verse>
        <verse osisID='Job.36.26'>Katso, Jumala on suuri, emme häntä käsitä, hänen vuottensa luku on  ilman määrää.</verse>
        <verse osisID='Job.36.27'>Hän kokoaa vedenpisarat; ne vihmovat virtanaan sadetta,</verse>
        <verse osisID='Job.36.28'>jota pilvet vuodattavat, valuttavat ihmisjoukkojen päälle.</verse>
        <verse osisID='Job.36.29'>Kuka ymmärtää pilvien leviämiset, kuka hänen majansa jyrinän?</verse>
        <verse osisID='Job.36.30'>Katso, hän levittää niiden päälle leimauksensa ja peittää meren  pohjat.</verse>
        <verse osisID='Job.36.31'>Sillä niin hän tuomitsee kansat, niin hän antaa runsaan ravinnon.</verse>
        <verse osisID='Job.36.32'>Hän peittää molemmat kätensä leimauksilla ja lähettää ne ahdistajan  kimppuun.</verse>
        <verse osisID='Job.36.33'>Hänet ilmoittaa hänen jylinänsä, jopa karjakin hänen tulonsa."</verse>
      </chapter>
      <chapter osisID='Job.37'>
        <verse osisID='Job.37.1'>"Niin, siitä vapisee sydämeni ja hypähtää paikoiltansa.</verse>
        <verse osisID='Job.37.2'>Kuulkaa, kuulkaa hänen äänensä pauhinaa ja kohinaa, joka käy hänen  suustansa.</verse>
        <verse osisID='Job.37.3'>Hän laskee sen kaikumaan kaiken taivaan alla, lähettää leimauksensa  maan ääriin asti.</verse>
        <verse osisID='Job.37.4'>Sen kintereillä ärjyy ääni, hän korottaa väkevän äänensä jylinän,  eikä hän säästä salamoitaan, äänensä raikuessa.</verse>
        <verse osisID='Job.37.5'>Ihmeellisesti Jumala korottaa äänensä jylinän, hän tekee suuria  tekoja, joita emme käsittää taida.</verse>
        <verse osisID='Job.37.6'>Sillä hän sanoo lumelle: 'Putoa maahan', samoin sadekuurolle,  rankkasateittensa ryöpylle.</verse>
        <verse osisID='Job.37.7'>Niin hän kytkee jokaiselta kädet, että kaikki ihmiset hänen tekonsa  tietäisivät.</verse>
        <verse osisID='Job.37.8'>Pedot vetäytyvät piiloon ja pysyvät luolissansa.</verse>
        <verse osisID='Job.37.9'>Tähtitarhasta tulee tuulispää, pohjan ilmalta pakkanen.</verse>
        <verse osisID='Job.37.10'>Jumalan henkäyksestä syntyy jää, ja aavat vedet ahdistuvat.</verse>
        <verse osisID='Job.37.11'>Hän myös kuormittaa pilvet kosteudella ja hajottaa välähtelevät  ukkosvaarunsa.</verse>
        <verse osisID='Job.37.12'>Ne vyöryvät sinne tänne hänen ohjauksestaan, tehdäkseen maanpiirin  päällä kaiken, mitä hän niille määrää.</verse>
        <verse osisID='Job.37.13'>Hän antaa niiden osua milloin maalle vitsaukseksi, milloin  siunaukseksi.</verse>
        <verse osisID='Job.37.14'>Ota tämä korviisi, Job; pysähdy ja tarkkaa Jumalan ihmetöitä.</verse>
        <verse osisID='Job.37.15'>Tiedätkö, kuinka Jumala niillä tekonsa teettää ja kuinka hän antaa  pilviensä leimausten loistaa?</verse>
        <verse osisID='Job.37.16'>Käsitätkö pilvien punnituksen, hänen ihmeensä, joka on  kaikkitietävä?</verse>
        <verse osisID='Job.37.17'>Sinä, jonka vaatteet kuumenevat, kun maa on raukeana etelän  helletuulesta,</verse>
        <verse osisID='Job.37.18'>kaarrutatko sinä hänen kanssansa taivaan, joka on vahva kuin valettu  kuvastin?</verse>
        <verse osisID='Job.37.19'>Neuvo, mitä meidän on hänelle sanottava; pimeydessämme emme voi  tuoda esiin mitään.</verse>
        <verse osisID='Job.37.20'>Olisiko hänelle ilmoitettava, että tahtoisin puhua?  Kukapa vaatisi  omaa tuhoansa!</verse>
        <verse osisID='Job.37.21'>Ja nyt: ei voida katsella valoa, joka kirkkaana loistaa, kun tuuli  on puhaltanut puhdistaen taivaan.</verse>
        <verse osisID='Job.37.22'>Pohjoisesta tulee kultainen hohde; Jumalan yllä on peljättävä  valtasuuruus.</verse>
        <verse osisID='Job.37.23'>Kaikkivaltiasta emme saata käsittää, häntä, joka on suuri voimassa,  joka ei oikeutta ja täydellistä vanhurskautta polje.</verse>
        <verse osisID='Job.37.24'>Sentähden peljätkööt häntä ihmiset; hän ei katso keneenkään, joka on  omasta mielestään viisas."</verse>
      </chapter>
      <chapter osisID='Job.38'>
        <verse osisID='Job.38.1'>Silloin Herra vastasi Jobille tuulispäästä ja sanoi:</verse>
        <verse osisID='Job.38.2'>"Kuka olet sinä, joka taitamattomilla puheilla pimennät minun  aivoitukseni?</verse>
        <verse osisID='Job.38.3'>Vyötä nyt kupeesi kuin mies; minä kysyn sinulta, opeta sinä minua.</verse>
        <verse osisID='Job.38.4'>Missä olit silloin, kun minä maan perustin? Ilmoita se, jos  ymmärryksesi riittää.</verse>
        <verse osisID='Job.38.5'>Kuka on määrännyt sen mitat - tottapa sen tiedät - tahi kuka on  vetänyt mittanuoran sen ylitse?</verse>
        <verse osisID='Job.38.6'>Mihin upotettiin sen perustukset, tahi kuka laski sen kulmakiven,</verse>
        <verse osisID='Job.38.7'>kun aamutähdet kaikki iloitsivat ja kaikki Jumalan pojat  riemuitsivat?</verse>
        <verse osisID='Job.38.8'>Ja kuka sulki ovilla meren, kun se puhkesi ja kohdusta lähti,</verse>
        <verse osisID='Job.38.9'>kun minä panin sille pilven vaatteeksi ja synkeyden kapaloksi,</verse>
        <verse osisID='Job.38.10'>kun minä rakensin sille rajani, asetin sille teljet ja ovet</verse>
        <verse osisID='Job.38.11'>ja sanoin: 'Tähän asti saat tulla, mutta edemmäksi et; tässä täytyy  sinun ylväiden aaltojesi asettua'?</verse>
        <verse osisID='Job.38.12'>Oletko eläissäsi käskenyt päivän koittaa tahi osoittanut  aamuruskolle paikkansa,</verse>
        <verse osisID='Job.38.13'>että se tarttuisi maan liepeisiin ja pudistaisi jumalattomat siitä  pois?</verse>
        <verse osisID='Job.38.14'>Silloin se muuttuu niinkuin savi sinetin alla, ja kaikki tulee kuin  vaatetettuna esille;</verse>
        <verse osisID='Job.38.15'>jumalattomilta riistetään heidän valonsa, ja kohonnut käsivarsi  murskataan.</verse>
        <verse osisID='Job.38.16'>Oletko astunut alas meren lähdesuonille asti ja kulkenut syvyyden  kuilut?</verse>
        <verse osisID='Job.38.17'>Ovatko kuoleman portit sinulle paljastuneet, oletko nähnyt pimeyden  portit?</verse>
        <verse osisID='Job.38.18'>Käsitätkö, kuinka avara maa on? Ilmoita se, jos kaiken tämän tiedät.</verse>
        <verse osisID='Job.38.19'>Mikä on tie sinne, kussa asuu valo, ja missä on pimeyden asuinsija,</verse>
        <verse osisID='Job.38.20'>että saattaisit sen alueellensa ja tuntisit polut sen majalle?</verse>
        <verse osisID='Job.38.21'>Kaiketi sen tiedät, sillä synnyithän jo silloin, ja onhan päiviesi  luku ylen suuri!</verse>
        <verse osisID='Job.38.22'>Oletko käynyt lumen varastohuoneissa, ja oletko nähnyt rakeiden  varastot,</verse>
        <verse osisID='Job.38.23'>jotka minä olen säästänyt ahdingon ajaksi, sodan ja taistelun  päiväksi?</verse>
        <verse osisID='Job.38.24'>Mitä tietä jakaantuu valo ja itätuuli leviää yli maan?</verse>
        <verse osisID='Job.38.25'>Kuka on avannut kuurnan sadekuurolle ja ukkospilvelle tien,</verse>
        <verse osisID='Job.38.26'>niin että sataa maahan, joka on asumaton, erämaahan, jossa ei  ihmistä ole,</verse>
        <verse osisID='Job.38.27'>niin että autio erämaa saa kylläksensä ja maa kasvaa vihannan  ruohon?</verse>
        <verse osisID='Job.38.28'>Onko sateella isää, tahi kuka on synnyttänyt kastepisarat?</verse>
        <verse osisID='Job.38.29'>Kenen kohdusta on jää tullut, ja kuka on synnyttänyt taivaan härmän?</verse>
        <verse osisID='Job.38.30'>Vesi tiivistyy kuin kiveksi, ja syvyyden pinta sulkeutuu kiinni.</verse>
        <verse osisID='Job.38.31'>Taidatko solmita Otavan siteet tahi irroittaa kahleista  Kalevanmiekan?</verse>
        <verse osisID='Job.38.32'>Voitko tuoda esiin eläinradan tähdet aikanansa ja johdattaa Seulaset  lapsinensa?</verse>
        <verse osisID='Job.38.33'>Tunnetko taivaan lait, tahi sinäkö säädät, miten se maata vallitsee?</verse>
        <verse osisID='Job.38.34'>Taidatko korottaa äänesi pilviin ja saada vesitulvan peittämään  itsesi?</verse>
        <verse osisID='Job.38.35'>Taidatko lähettää salamat menemään, niin että sanovat sinulle:  'Katso, tässä olemme'?</verse>
        <verse osisID='Job.38.36'>Kuka on pannut viisautta pilvenlonkiin, tahi kuka antoi  pilvenhattaroille ymmärrystä?</verse>
        <verse osisID='Job.38.37'>Kuka on niin viisas, että laskee pilvien luvun, kuka kaataa tyhjiksi  taivaan leilit,</verse>
        <verse osisID='Job.38.38'>kun multa on kuivunut kovaksi kuin valettu ja maakokkareet toisiinsa  takeltuneet?"</verse>
      </chapter>
      <chapter osisID='Job.39'>
        <verse osisID='Job.39.1'>(38:39) "Sinäkö ajat saaliin naarasleijonalle ja tyydytät nuorten  leijonain nälän,</verse>
        <verse osisID='Job.39.2'>kun ne kyyristyvät luolissansa ja ovat väijyksissä tiheikössä?</verse>
        <verse osisID='Job.39.3'>Kuka hankkii ravinnon kaarneelle, kun sen poikaset huutavat Jumalan  puoleen ja lentelevät sinne tänne ruokaa vailla?</verse>
        <verse osisID='Job.39.4'>(39:1) Tiedätkö sinä vuorikauristen poikimisajat, valvotko peurojen  synnytyskipuja?</verse>
        <verse osisID='Job.39.5'>Lasketko, milloin niiden kuukaudet täyttyvät, ja tiedätkö ajan,  milloin ne poikivat?</verse>
        <verse osisID='Job.39.6'>Ne painautuvat maahan, saavat ilmoille sikiönsä ja vapautuvat  synnytystuskistaan.</verse>
        <verse osisID='Job.39.7'>Niiden vasikat vahvistuvat, kasvavat kedolla; ne lähtevät tiehensä  eivätkä enää palaja.</verse>
        <verse osisID='Job.39.8'>Kuka on laskenut villiaasin vapaaksi, kuka irroittanut metsäaasin  siteet,</verse>
        <verse osisID='Job.39.9'>sen, jolle minä annoin aavikon asunnoksi ja suola-aron asuinsijaksi?</verse>
        <verse osisID='Job.39.10'>Se nauraa kaupungin kohinalle, ajajan huutoa se ei kuule;</verse>
        <verse osisID='Job.39.11'>se tähystelee vuorilta laiduntansa ja etsii kaikkea vihantaa.</verse>
        <verse osisID='Job.39.12'>Taipuuko villihärkä sinua palvelemaan, ja yöpyykö se sinun seimesi  ääreen?</verse>
        <verse osisID='Job.39.13'>Voitko ohjaksilla pakottaa villihärän vaolle, tahi äestääkö se  laaksonpohjia sinua seuraten?</verse>
        <verse osisID='Job.39.14'>Voitko siihen luottaa, siksi että sen voima on suuri, voitko jättää  sen haltuun työsi hedelmät?</verse>
        <verse osisID='Job.39.15'>Voitko uskoa, että se palajaa ja kokoaa viljasi sinun  puimatantereellesi?</verse>
        <verse osisID='Job.39.16'>Kamelikurjen siipi lepattaa iloisesti, mutta asuuko sen sulissa ja  höyhenissä haikaran hellyys?</verse>
        <verse osisID='Job.39.17'>Se jättää munansa maahan, hiekalle helteen haudottaviksi.</verse>
        <verse osisID='Job.39.18'>Ei se ajattele, että jalka voi ne särkeä ja metsän eläimet polkea ne  rikki.</verse>
        <verse osisID='Job.39.19'>Se on tyly poikasilleen, niinkuin ne eivät olisikaan sen omia;  hukkaan menee sen vaiva, mutta ei se sitä pelkää.</verse>
        <verse osisID='Job.39.20'>Sillä Jumala on jättänyt sen viisautta vaille ja tehnyt sen  ymmärryksestä osattomaksi.</verse>
        <verse osisID='Job.39.21'>Kun se kiitää ilmaa piesten, nauraa se hevoselle ja ratsumiehelle.</verse>
        <verse osisID='Job.39.22'>Sinäkö annat hevoselle voiman, puetat sen kaulan liehuvalla  harjalla?</verse>
        <verse osisID='Job.39.23'>Sinäkö panet sen hyppimään kuin heinäsirkan? Sen uljas korskunta on  peljättävä.</verse>
        <verse osisID='Job.39.24'>Se kuopii lakeutta ja iloitsee, lähtee voimalla asevarustuksia  vastaan.</verse>
        <verse osisID='Job.39.25'>Se nauraa pelolle, ei säiky eikä väisty miekan edestä.</verse>
        <verse osisID='Job.39.26'>Sen yllä kalisee viini, välkähtää keihäs ja peitsi.</verse>
        <verse osisID='Job.39.27'>Käy jyrinä ja jytinä, kun se laukaten taivalta ahmii; ei mikään sitä  pidätä sotatorven pauhatessa.</verse>
        <verse osisID='Job.39.28'>Milloin ikinä sotatorvi soi, hirnuu se: iihaha! Jo kaukaa se vainuaa  taistelun, päälliköiden jylisevän äänen ja sotahuudon.</verse>
        <verse osisID='Job.39.29'>Sinunko ymmärryksesi voimasta jalohaukka kohoaa korkealle, levittää  siipensä kohti etelää?</verse>
        <verse osisID='Job.39.30'>Tahi sinunko käskystäsi kotka lentää ylhäälle ja tekee pesänsä  korkeuteen?</verse>
        <verse osisID='Job.39.31'>Kalliolla se asuu ja yöpyy, kallion kärjellä, vuorilinnassaan.</verse>
        <verse osisID='Job.39.32'>Sieltä se tähystelee saalista; kauas katsovat sen silmät.</verse>
        <verse osisID='Job.39.33'>(39:30) Sen poikaset särpivät verta, ja missä on kaatuneita, siellä on  sekin."</verse>
        <verse osisID='Job.39.34'>(40:1) Niin Herra vastasi Jobille ja sanoi:</verse>
        <verse osisID='Job.39.35'>"Tahtooko vikoilija riidellä Kaikkivaltiasta vastaan?  Jumalan  syyttäjä vastatkoon tähän!"</verse>
        <verse osisID='Job.39.36'>Silloin Job vastasi Herralle ja sanoi:</verse>
        <verse osisID='Job.39.37'>"Katso, minä olen siihen liian halpa; mitäpä sinulle vastaisin?  Panen käteni suulleni;</verse>
        <verse osisID='Job.39.38'>(40:5) kerran minä olen puhunut, enkä enää mitään virka, kahdesti, enkä  enää sitä tee."</verse>
      </chapter>
      <chapter osisID='Job.40'>
        <verse osisID='Job.40.1'>(40:6) Silloin Herra vastasi Jobille tuulispäästä ja sanoi:</verse>
        <verse osisID='Job.40.2'>"Vyötä nyt kupeesi kuin mies; minä kysyn sinulta, opeta sinä minua.</verse>
        <verse osisID='Job.40.3'>Sinäkö teet tyhjäksi minun oikeuteni, tuomitset minut syylliseksi,  ollaksesi itse oikeassa?</verse>
        <verse osisID='Job.40.4'>Tahi onko sinun käsivartesi niinkuin Jumalan, ja voitko korottaa  äänesi jylinän niinkuin hän?</verse>
        <verse osisID='Job.40.5'>Kaunistaudu kunnialla ja korkeudella, pukeudu loistoon ja  kirkkauteen.</verse>
        <verse osisID='Job.40.6'>Anna vihasi kiivastuksen purkautua, ja masenna katseellasi kaikki  ylpeät.</verse>
        <verse osisID='Job.40.7'>Nöyryytä katseellasi kaikki ylpeät, ja muserra jumalattomat siihen  paikkaan.</verse>
        <verse osisID='Job.40.8'>Kätke heidät tomuun kaikki tyynni, sulje heidän kasvonsa salaiseen  kätköön.</verse>
        <verse osisID='Job.40.9'>Silloin minäkin ylistän sinua, kun oikea kätesi on hankkinut sinulle  voiton.</verse>
        <verse osisID='Job.40.10'>Katso Behemotia, jonka minä loin niinkuin sinutkin; se syö ruohoa  niinkuin raavas.</verse>
        <verse osisID='Job.40.11'>Katso, sen voima on lanteissa, sen väkevyys vatsalihaksissa.</verse>
        <verse osisID='Job.40.12'>Se ojentaa jäykäksi häntänsä kuin setripuun, sen reisijänteet ovat  lujiksi punotut.</verse>
        <verse osisID='Job.40.13'>Sen luut ovat niinkuin vaskiputket, sen nikamat niinkuin raudasta  taotut.</verse>
        <verse osisID='Job.40.14'>Se on Jumalan töiden esikoinen; sen luoja ojentaa sille miekan.</verse>
        <verse osisID='Job.40.15'>Sille kantavat satonsa vuoret, joilla kaikki metsän eläimet  leikitsevät.</verse>
        <verse osisID='Job.40.16'>Lootuspensaiden alla se makaa, ruovikon ja rämeen kätkössä.</verse>
        <verse osisID='Job.40.17'>Lootuspensaat peittävät sen varjoonsa, puron pajut ympäröivät sitä.</verse>
        <verse osisID='Job.40.18'>Jos virta hätyyttää, ei se säikähdy, se on huoleton, kuohukoon  vaikka itse Jordan sen kitaan.</verse>
        <verse osisID='Job.40.19'>Kukapa kävisi kiinni sen silmiin, lävistäisi heittoaseella sen  turvan?</verse>
        <verse osisID='Job.40.20'>Voitko onkia koukulla Leviatanin ja siimaan kietoa sen kielen?</verse>
        <verse osisID='Job.40.21'>Voitko kiinnittää kaislaköyden sen kuonoon ja väkäraudalla lävistää  siltä posken?</verse>
        <verse osisID='Job.40.22'>Rukoileeko se sinua paljon, tahi puhutteleeko se sinua lempeästi?</verse>
        <verse osisID='Job.40.23'>Tekeekö se liiton sinun kanssasi, että saisit sen olemaan orjanasi  ainaisesti?</verse>
        <verse osisID='Job.40.24'>Voitko leikkiä sillä niinkuin lintusella tahi sitoa sen tyttöjesi  pidellä?</verse>
        <verse osisID='Job.40.25'>Hierovatko pyyntikunnat siitä kauppaa, jakavatko sen kauppamiesten  kesken?</verse>
        <verse osisID='Job.40.26'>Voitko iskeä sen nahan täyteen ahinkaita ja sen pään kala-ahraimia?</verse>
        <verse osisID='Job.40.27'>(40:32) Laskehan vain kätesi sen päälle, niin muistat sen ottelun;   et sitä toiste yritä!</verse>
        <verse osisID='Job.40.28'>(41:1) Katso, siinä toivo pettää; jo sen näkemisestä sortuu maahan."</verse>
      </chapter>
      <chapter osisID='Job.41'>
        <verse osisID='Job.41.1'>(41:2) "Ei ole niin rohkeata, joka sitä ärsyttäisi. Kuka sitten kestäisi  minun edessäni?</verse>
        <verse osisID='Job.41.2'>Kuka on minulle ensin antanut jotakin, joka minun olisi korvattava?  Mitä kaiken taivaan alla on, se on minun.</verse>
        <verse osisID='Job.41.3'>En saata olla puhumatta sen jäsenistä, en sen voimasta ja sorjasta  rakenteesta.</verse>
        <verse osisID='Job.41.4'>Kuka voi riisua siltä päällysvaatteen, kuka tunkeutua sen  kaksinkertaisten purimien väliin?</verse>
        <verse osisID='Job.41.5'>Kuka on avannut sen kasvojen kaksoisoven? Sen hammasten ympärillä on  kauhu.</verse>
        <verse osisID='Job.41.6'>Sen ylpeytenä ovat uurteiset selkäkilvet, kiinnitetyt lujalla  sinetillä.</verse>
        <verse osisID='Job.41.7'>Ne käyvät tarkoin toinen toiseensa, niin ettei ilma välitse pääse.</verse>
        <verse osisID='Job.41.8'>Ne ovat toisiinsa liitetyt, pysyvät kiinni erkanematta.</verse>
        <verse osisID='Job.41.9'>Sen aivastus on kuin valon välähdys, sen silmät ovat kuin aamuruskon  silmäripset.</verse>
        <verse osisID='Job.41.10'>Sen kidasta lähtee tulisoihtuja, sinkoilee säkeniä.</verse>
        <verse osisID='Job.41.11'>Sen sieramista käy savu niinkuin kihisevästä kattilasta ja  kaislatulesta.</verse>
        <verse osisID='Job.41.12'>Sen puhallus polttaa kuin tuliset hiilet, ja sen suusta lähtee  liekki.</verse>
        <verse osisID='Job.41.13'>Sen kaulassa asuu voima, ja sen edellä hyppii kauhistus.</verse>
        <verse osisID='Job.41.14'>Sen pahkuraiset lihat ovat kiinteät, ovat kuin valetut,  järkkymättömät.</verse>
        <verse osisID='Job.41.15'>Sen sydän on valettu kovaksi kuin kivi, kovaksi valettu kuin alempi  jauhinkivi.</verse>
        <verse osisID='Job.41.16'>Kun se nousee, peljästyvät sankarit, kauhusta he tyrmistyvät.</verse>
        <verse osisID='Job.41.17'>Jos sen kimppuun käydään miekoin, ei miekka kestä, ei keihäs, ei  heittoase eikä panssari.</verse>
        <verse osisID='Job.41.18'>Sille on rauta kuin oljenkorsi, vaski kuin lahopuu.</verse>
        <verse osisID='Job.41.19'>Ei aja sitä pakoon nuoli, jousen poika, akanoiksi muuttuvat sille  linkokivet.</verse>
        <verse osisID='Job.41.20'>Kuin oljenkorsi on sille nuija, keihästen ryskeelle se nauraa.</verse>
        <verse osisID='Job.41.21'>Sen vatsapuolessa on terävät piikit, se kyntää mutaa leveälti kuin  puimaäes.</verse>
        <verse osisID='Job.41.22'>Se panee syvyyden kiehumaan kuin padan, tekee meren voidekattilan  kaltaiseksi.</verse>
        <verse osisID='Job.41.23'>Sen jäljessä polku loistaa, syvyydellä on kuin hopeahapset.</verse>
        <verse osisID='Job.41.24'>Ei ole maan päällä sen vertaista; se on luotu pelottomaksi.</verse>
        <verse osisID='Job.41.25'>(41:26) Se katsoo ylen kaikkea, mikä korkeata on;  se on kaikkien ylväitten eläinten kuningas."</verse>
      </chapter>
      <chapter osisID='Job.42'>
        <verse osisID='Job.42.1'>Silloin Job vastasi Herralle ja sanoi:</verse>
        <verse osisID='Job.42.2'>"Minä tiedän, että sinä voit kaikki ja ettei mikään päätöksesi ole  sinulle mahdoton toteuttaa.</verse>
        <verse osisID='Job.42.3'>'Kuka peittää minun aivoitukseni taitamattomasti?' Siis on niin: minä  puhuin ymmärtämättömästi, asioista, jotka ovat ylen ihmeelliset minun  käsittää.</verse>
        <verse osisID='Job.42.4'>Kuule siis, niin minä puhun; minä kysyn, opeta sinä minua.</verse>
        <verse osisID='Job.42.5'>Korvakuulolta vain olin sinusta kuullut, mutta nyt on silmäni sinut  nähnyt.</verse>
        <verse osisID='Job.42.6'>Sentähden minä peruutan puheeni ja kadun tomussa ja tuhassa."</verse>
        <verse osisID='Job.42.7'>Mutta senjälkeen kuin Herra oli puhunut Jobille nämä sanat, sanoi  Herra teemanilaiselle Elifaalle: "Minun vihani on syttynyt sinua ja  sinun kahta ystävääsi kohtaan, koska ette ole puhuneet minusta oikein  niinkuin minun palvelijani Job.</verse>
        <verse osisID='Job.42.8'>Ottakaa siis seitsemän mullikkaa ja seitsemän oinasta, käykää minun  palvelijani Jobin luo ja uhratkaa puolestanne polttouhri, ja minun  palvelijani Job rukoilkoon teidän puolestanne. Tehdäkseni hänelle  mieliksi en saata teitä häpeälliseen rangaistukseen siitä, ettette  puhuneet minusta oikein niinkuin minun palvelijani Job."</verse>
        <verse osisID='Job.42.9'>Niin teemanilainen Elifas, suuhilainen Bildad ja naemalainen Soofar  menivät ja tekivät, niinkuin Herra oli heille puhunut; ja Herra teki  Jobille mieliksi.</verse>
        <verse osisID='Job.42.10'>Ja kun Job rukoili ystäväinsä puolesta, käänsi Herra Jobin kohtalon,  ja Herra antoi Jobille kaikkea kaksin verroin enemmän, kuin hänellä  ennen oli ollut.</verse>
        <verse osisID='Job.42.11'>Ja kaikki hänen veljensä ja sisarensa ja kaikki hänen entiset  tuttavansa tulivat hänen tykönsä ja aterioitsivat hänen kanssaan hänen  talossansa, ja he surkuttelivat ja lohduttivat häntä kaikesta siitä  onnettomuudesta, jonka Herra oli antanut kohdata häntä. Ja he antoivat  kukin hänelle yhden kesitan ja yhden kultarenkaan.</verse>
        <verse osisID='Job.42.12'>Ja Herra siunasi Jobin elämän loppupuolta vielä enemmän kuin sen  alkua, niin että hän sai neljätoista tuhatta lammasta, kuusi tuhatta  kamelia, tuhat härkäparia ja tuhat aasintammaa.</verse>
        <verse osisID='Job.42.13'>Ja hän sai seitsemän poikaa ja kolme tytärtä.</verse>
        <verse osisID='Job.42.14'>Ensimmäiselle hän antoi nimen Jemima, toiselle nimen Kesia ja  kolmannelle nimen Keren-Happuk.</verse>
        <verse osisID='Job.42.15'>Eikä ollut koko maassa niin kauniita naisia kuin Jobin tyttäret; ja  heidän isänsä antoi heille perintöosan heidän veljiensä rinnalla.</verse>
        <verse osisID='Job.42.16'>Tämän jälkeen Job eli vielä sataneljäkymmentä vuotta ja sai nähdä  lapsensa ja lastensa lapset neljänteen polveen asti.</verse>
      </chapter>
    </div></osisText>
</osis>