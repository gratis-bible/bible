<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='fin' xml:lang='fi'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='fin'>
        <title>Finish Version</title>
        <contributor>
  		The Unbound Bible
  		Biola University: Administrative Computing
  		13800 Biola Ave.
  		La Mirada, CA 90639
  		United States of America
  		562-903-4722 
  	</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>
  		Finnish Bible
  		PYHŽ RAAMATTU
  		(C) 1933, 1938
  		Vanha Testamentti XI 1933 Uusi Testamentti XII 1938
  	</description>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>fin</identifier>
        <source>ftp://unboundftp.biola.edu/pub/finnish1938_utf8.zip</source>
        <language type='IETF'>fi</language>
        <relation/>
        <coverage>provide the bible to the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='2Kgs'>
      <chapter osisID='2Kgs.1'>
        <verse osisID='2Kgs.1.1'>Ahabin kuoleman jälkeen Mooab luopui Israelista.</verse>
        <verse osisID='2Kgs.1.2'>Ahasja putosi Samariassa yläsalinsa ristikon läpi ja makasi sairaana.  Ja hän lähetti sanansaattajia ja sanoi heille: "Menkää ja kysykää  Baal-Sebubilta, Ekronin jumalalta, toivunko minä tästä taudista".</verse>
        <verse osisID='2Kgs.1.3'>Mutta Herran enkeli oli sanonut tisbeläiselle Elialle: "Nouse ja mene  Samarian kuninkaan sanansaattajia vastaan ja sano heille: 'Eikö ole  Jumalaa Israelissa, koska menette kysymään neuvoa Baal-Sebubilta,  Ekronin jumalalta?'</verse>
        <verse osisID='2Kgs.1.4'>Sentähden sanoo Herra näin: 'Vuoteesta, johon olet noussut, et sinä  enää astu alas, sillä sinun on kuoltava'." Ja Elia lähti tiehensä.</verse>
        <verse osisID='2Kgs.1.5'>Kun sanansaattajat sitten palasivat kuninkaan luo, kysyi hän heiltä:  "Minkätähden te tulette takaisin?"</verse>
        <verse osisID='2Kgs.1.6'>He vastasivat hänelle: "Meitä vastaan tuli mies, joka sanoi meille:  'Menkää takaisin kuninkaan luo, joka on teidät lähettänyt, ja sanokaa  hänelle: Näin sanoo Herra: Eikö ole Jumalaa Israelissa, koska sinä  lähetät kysymään neuvoa Baal-Sebubilta, Ekronin jumalalta? Sentähden  sinä et enää astu alas vuoteesta, johon olet noussut, sillä sinun on  kuoltava.'"</verse>
        <verse osisID='2Kgs.1.7'>Hän kysyi heiltä: "Minkä näköinen oli mies, joka tuli teitä vastaan  ja puhui teille näitä?"</verse>
        <verse osisID='2Kgs.1.8'>He vastasivat hänelle: "Hänellä oli yllään karvanahka ja nahkavyö  vyötäisillä". Silloin hän sanoi: "Se oli tisbeläinen Elia".</verse>
        <verse osisID='2Kgs.1.9'>Ja hän lähetti hänen luokseen viidenkymmenenpäämiehen ja hänen  viisikymmentä miestänsä. Ja kun tämä tuli hänen luoksensa, hänen  istuessaan vuoren kukkulalla, sanoi hän hänelle: "Sinä Jumalan mies,  kuningas käskee: Tule alas".</verse>
        <verse osisID='2Kgs.1.10'>Mutta Elia vastasi ja sanoi viidenkymmenenpäämiehelle: "Jos minä  olen Jumalan mies, niin tulkoon tuli taivaasta ja kuluttakoon sinut ja  sinun viisikymmentä miestäsi". Silloin tuli taivaasta tuli ja kulutti  hänet ja hänen viisikymmentä miestänsä.</verse>
        <verse osisID='2Kgs.1.11'>Hän lähetti taas hänen luoksensa toisen viidenkymmenenpäämiehen ja  hänen viisikymmentä miestänsä. Tämä lausui ja sanoi hänelle: "Sinä  Jumalan mies, näin käskee kuningas: Tule kiiruusti alas".</verse>
        <verse osisID='2Kgs.1.12'>Mutta Elia vastasi ja sanoi heille: "Jos minä olen Jumalan mies,  niin tulkoon tuli taivaasta ja kuluttakoon sinut ja sinun viisikymmentä  miestäsi". Silloin tuli taivaasta Jumalan tuli ja kulutti hänet ja hänen  viisikymmentä miestänsä.</verse>
        <verse osisID='2Kgs.1.13'>Hän lähetti vielä kolmannen viidenkymmenenpäämiehen ja hänen  viisikymmentä miestänsä. Ja tämä kolmas viidenkymmenenpäämies meni  sinne, ja kun hän tuli perille, polvistui hän Elian eteen ja anoi  häneltä armoa ja sanoi hänelle: "Sinä Jumalan mies, olkoon minun henkeni  ja näiden viidenkymmenen palvelijasi henki kallis sinun silmissäsi.</verse>
        <verse osisID='2Kgs.1.14'>Katso, tuli on tullut taivaasta ja kuluttanut ne kaksi ensimmäistä  viidenkymmenenpäämiestä ja heidän viisikymmentä miestänsä, mutta olkoon  minun henkeni kallis sinun silmissäsi."</verse>
        <verse osisID='2Kgs.1.15'>Ja Herran enkeli sanoi Elialle: "Mene alas hänen kanssaan, älä  pelkää häntä". Niin hän nousi ja meni hänen kanssaan kuninkaan tykö.</verse>
        <verse osisID='2Kgs.1.16'>Ja hän sanoi hänelle: "Näin sanoo Herra: Koska lähetit  sanansaattajia kysymään neuvoa Baal-Sebubilta, Ekronin jumalalta,  ikäänkuin Israelissa ei olisi Jumalaa, jolta voisi kysyä neuvoa,  sentähden sinä et astu alas vuoteesta, johon olet noussut, sillä sinun  on kuoltava".</verse>
        <verse osisID='2Kgs.1.17'>Niin hän kuoli, Herran sanan mukaan, jonka Elia oli puhunut.  Ja  Jooram tuli kuninkaaksi hänen sijaansa Jooramin, Joosafatin pojan,  Juudan kuninkaan, toisena hallitusvuotena, sillä Ahasjalla ei ollut  poikaa.</verse>
        <verse osisID='2Kgs.1.18'>Mitä muuta on kerrottavaa Ahasjasta, siitä, mitä hän teki, se on  kirjoitettuna Israelin kuningasten aikakirjassa.</verse>
      </chapter>
      <chapter osisID='2Kgs.2'>
        <verse osisID='2Kgs.2.1'>Silloin, kun Herra oli vievä Elian tuulispäässä taivaaseen, kulkivat  Elia ja Elisa Gilgalista.</verse>
        <verse osisID='2Kgs.2.2'>Ja Elia sanoi Elisalle: "Jää tähän, sillä Herra on lähettänyt minut  Beeteliin asti". Mutta Elisa vastasi: "Niin totta kuin Herra elää, ja  niin totta kuin sinun sielusi elää: minä en jätä sinua". Ja he menivät  Beeteliin.</verse>
        <verse osisID='2Kgs.2.3'>Niin Beetelissä olevat profeetanoppilaat tulivat Elisan tykö ja  sanoivat hänelle: "Tiedätkö, että Herra tänä päivänä ottaa sinun herrasi  pois sinun pääsi ylitse?" Hän vastasi: "Tiedän kyllä; olkaa vaiti".</verse>
        <verse osisID='2Kgs.2.4'>Ja Elia sanoi hänelle: "Elisa, jää tähän, sillä Herra on lähettänyt  minut Jerikoon". Mutta hän vastasi: "Niin totta kuin Herra elää, ja niin  totta kuin sinun sielusi elää: minä en jätä sinua". Ja he tulivat  Jerikoon.</verse>
        <verse osisID='2Kgs.2.5'>Niin Jerikossa olevat profeetanoppilaat astuivat Elisan tykö ja  sanoivat hänelle: "Tiedätkö, että Herra tänä päivänä ottaa herrasi pois  sinun pääsi ylitse?" Hän vastasi: "Tiedän kyllä; olkaa vaiti".</verse>
        <verse osisID='2Kgs.2.6'>Ja Elia sanoi hänelle: "Jää tähän, sillä Herra on lähettänyt minut  Jordanille". Mutta hän vastasi: "Niin totta kuin Herra elää, ja niin  totta kuin sinun sielusi elää: minä en jätä sinua". Niin he kulkivat  molemmat yhdessä.</verse>
        <verse osisID='2Kgs.2.7'>Mutta myös profeetanoppilaita lähti matkaan viisikymmentä miestä, ja  he asettuivat syrjään jonkun matkan päähän näiden kahden pysähtyessä  Jordanille.</verse>
        <verse osisID='2Kgs.2.8'>Niin Elia otti vaippansa, kääri sen kokoon ja löi veteen; ja vesi  jakaantui kummallekin puolelle, ja he kävivät molemmat virran yli kuivaa  myöten.</verse>
        <verse osisID='2Kgs.2.9'>Kun he olivat tulleet yli, sanoi Elia Elisalle: "Pyydä minua tekemään  hyväksesi jotakin, ennenkuin minut otetaan pois sinun tyköäsi". Elisa  sanoi: "Tulkoon minuun sinun hengestäsi kaksinkertainen osa".</verse>
        <verse osisID='2Kgs.2.10'>Hän vastasi: "Pyyntösi on vaikea täyttää. Mutta jos näet, kuinka  minut otetaan pois sinun tyköäsi, niin se täytetään; jollet, niin se jää  täyttämättä."</verse>
        <verse osisID='2Kgs.2.11'>Kun he niin kulkivat ja puhelivat, niin katso, äkkiä ilmestyivät  tuliset vaunut ja tuliset hevoset, ja ne erottivat heidät toisistansa,  ja Elia nousi tuulispäässä taivaaseen.</verse>
        <verse osisID='2Kgs.2.12'>Kun Elisa sen näki, huusi hän: "Isäni, isäni! Israelin sotavaunut ja  ratsumiehet!" Sitten hän ei enää nähnyt häntä. Ja hän tarttui  vaatteisiinsa ja repäisi ne kahdeksi kappaleeksi.</verse>
        <verse osisID='2Kgs.2.13'>Sitten hän otti maasta Elian vaipan, joka oli pudonnut hänen  päältään, palasi takaisin ja pysähtyi Jordanin rannalle.</verse>
        <verse osisID='2Kgs.2.14'>Ja hän otti Elian vaipan, joka oli pudonnut tämän päältä, löi veteen  ja sanoi: "Missä on Herra, Elian Jumala?" Kun hän siis löi veteen,  jakaantui se kummallekin puolelle, ja Elisa kävi virran yli.</verse>
        <verse osisID='2Kgs.2.15'>Kun Jerikosta tulleet profeetanoppilaat syrjästä näkivät sen,  sanoivat he: "Elian henki on laskeutunut Elisaan". Niin he tulivat häntä  vastaan ja kumartuivat hänen edessään maahan.</verse>
        <verse osisID='2Kgs.2.16'>Ja he sanoivat hänelle: "Katso, palvelijaisi joukossa on  viisikymmentä urhoollista miestä; menkööt he etsimään sinun isäntääsi.  Ehkä Herran Henki on vienyt hänet ja heittänyt jollekin vuorelle tai  johonkin laaksoon." Hän vastasi: "Älkää lähettäkö".</verse>
        <verse osisID='2Kgs.2.17'>Mutta he pyysivät häntä pyytämällä, kyllästyksiin asti, kunnes hän  sanoi: "Lähettäkää sitten". Niin he lähettivät viisikymmentä miestä; ja  nämä etsivät kolme päivää, mutta eivät löytäneet häntä.</verse>
        <verse osisID='2Kgs.2.18'>Kun he tulivat takaisin hänen luoksensa, hänen ollessaan Jerikossa,  sanoi hän heille: "Enkö minä kieltänyt teitä menemästä?"</verse>
        <verse osisID='2Kgs.2.19'>Ja kaupungin miehet sanoivat Elisalle: "Katso, kaupungin asema on  hyvä, niinkuin herrani näkee, mutta vesi on huonoa, ja maassa syntyy  keskoisia".</verse>
        <verse osisID='2Kgs.2.20'>Hän sanoi: "Tuokaa minulle uusi malja ja pankaa siihen suoloja". Ja  he toivat sen hänelle.</verse>
        <verse osisID='2Kgs.2.21'>Niin hän meni vesien lähteelle ja heitti siihen suolat, sanoen:  "Näin sanoo Herra: Minä olen parantanut tämän veden; siitä ei enää tule  kuolemaa eikä keskenmenoa".</verse>
        <verse osisID='2Kgs.2.22'>Niin vesi tuli terveelliseksi, aina tähän päivään asti, Elisan sanan  mukaan, jonka hän puhui.</verse>
        <verse osisID='2Kgs.2.23'>Sieltä hän meni Beeteliin, ja hänen käydessään tietä tuli pieniä  poikasia kaupungista, ja ne pilkkasivat häntä ja sanoivat hänelle: "Tule  ylös, kaljupää, tule ylös, kaljupää!"</verse>
        <verse osisID='2Kgs.2.24'>Ja kun hän kääntyi ja näki heidät, kirosi hän heidät Herran nimeen.  Silloin tuli metsästä kaksi karhua ja raateli neljäkymmentä kaksi poikaa  kuoliaaksi.</verse>
        <verse osisID='2Kgs.2.25'>Sieltä hän meni Karmel-vuorelle ja palasi sieltä Samariaan.</verse>
      </chapter>
      <chapter osisID='2Kgs.3'>
        <verse osisID='2Kgs.3.1'>Jooram, Ahabin poika, tuli Israelin kuninkaaksi Samariassa  Joosafatin, Juudan kuninkaan, kahdeksantenatoista hallitusvuotena, ja  hän hallitsi kaksitoista vuotta.</verse>
        <verse osisID='2Kgs.3.2'>Hän teki sitä, mikä on pahaa Herran silmissä, ei kuitenkaan niinkuin  hänen isänsä ja äitinsä, sillä hän poisti Baalin patsaan, jonka hänen  isänsä oli teettänyt.</verse>
        <verse osisID='2Kgs.3.3'>Kuitenkin hän riippui kiinni Jerobeamin, Nebatin pojan, synnissä,  jolla tämä oli saattanut Israelin tekemään syntiä; siitä hän ei  luopunut.</verse>
        <verse osisID='2Kgs.3.4'>Meesa, Mooabin kuningas, omisti lammaslaumoja ja maksoi verona  Israelin kuninkaalle satatuhatta karitsaa ja sadantuhannen oinaan  villat.</verse>
        <verse osisID='2Kgs.3.5'>Mutta Ahabin kuoltua Mooabin kuningas luopui Israelin kuninkaasta.</verse>
        <verse osisID='2Kgs.3.6'>Siihen aikaan lähti kuningas Jooram Samariasta ja katsasti kaiken  Israelin.</verse>
        <verse osisID='2Kgs.3.7'>Ja hän meni ja lähetti Joosafatille Juudan kuninkaalle sanan:  "Mooabin kuningas on luopunut minusta. Lähdetkö minun kanssani sotaan  Mooabia vastaan?" Hän vastasi: "Lähden; minä niinkuin sinä, minun  kansani niinkuin sinun kansasi, minun hevoseni niinkuin sinun hevosesi!"</verse>
        <verse osisID='2Kgs.3.8'>Ja Joosafat kysyi: "Mitä tietä meidän on sinne mentävä?" Hän vastasi:  "Edomin erämaan tietä".</verse>
        <verse osisID='2Kgs.3.9'>Niin Israelin kuningas, Juudan kuningas ja Edomin kuningas lähtivät  liikkeelle. Mutta kun he olivat kierrellen kulkeneet seitsemän päivän  matkan eikä ollut vettä sotajoukolle eikä juhdille, jotka seurasivat  heitä,</verse>
        <verse osisID='2Kgs.3.10'>sanoi Israelin kuningas: "Voi, Herra on kutsunut nämä kolme  kuningasta kokoon antaakseen heidät Mooabin käsiin!"</verse>
        <verse osisID='2Kgs.3.11'>Mutta Joosafat sanoi: "Eikö täällä ole ketään Herran profeettaa,  kysyäksemme hänen kauttaan neuvoa Herralta?" Silloin eräs Israelin  kuninkaan palvelijoista vastasi ja sanoi: "Täällä on Elisa, Saafatin  poika, joka vuodatti vettä Elian käsille".</verse>
        <verse osisID='2Kgs.3.12'>Joosafat sanoi: "Hänellä on Herran sana". Niin Israelin kuningas,  Joosafat ja Edomin kuningas menivät hänen tykönsä.</verse>
        <verse osisID='2Kgs.3.13'>Ja Elisa sanoi Israelin kuninkaalle: "Mitä minulla on tekemistä   sinun kanssasi? Mene isäsi ja äitisi profeettain tykö."   Israelin kuningas sanoi hänelle: "Ei niin!   Sillä Herra on kutsunut nämä kolme kuningasta kokoon antaakseen  heidät Mooabin käsiin."</verse>
        <verse osisID='2Kgs.3.14'>Elisa sanoi: "Niin totta kuin Herra Sebaot elää, jonka edessä minä  seison: jollen tahtoisi tehdä Joosafatille, Juudan kuninkaalle,  mieliksi, niin minä tosiaankaan en katsoisi sinuun enkä huomaisi sinua.</verse>
        <verse osisID='2Kgs.3.15'>Mutta tuokaa minulle nyt kanteleensoittaja." Ja kun  kanteleensoittaja soitti, niin Herran käsi laskeutui hänen päällensä,</verse>
        <verse osisID='2Kgs.3.16'>ja hän sanoi: "Näin sanoo Herra: Tehkää tämä laakso kuoppia täyteen.</verse>
        <verse osisID='2Kgs.3.17'>Sillä näin sanoo Herra: Te ette tule näkemään tuulta ettekä sadetta,  ja kuitenkin tämä laakso tulee vettä täyteen; ja te saatte juoda, sekä  te että teidän karjanne ja juhtanne.</verse>
        <verse osisID='2Kgs.3.18'>Mutta tämä on Herran silmissä pieni asia: hän antaa Mooabin teidän  käsiinne,</verse>
        <verse osisID='2Kgs.3.19'>ja niin te valloitatte kaikki varustetut kaupungit ja kaikki valitut  kaupungit, kaadatte kaikki hedelmäpuut, tukitte kaikki vesilähteet ja  turmelette kivillä kaikki hyvät peltopalstat."</verse>
        <verse osisID='2Kgs.3.20'>Ja katso, seuraavana aamuna, sinä hetkenä, jona ruokauhri uhrataan,  tuli vettä Edomista päin, niin että maa tuli vettä täyteen.</verse>
        <verse osisID='2Kgs.3.21'>Kun kaikki mooabilaiset kuulivat, että kuninkaat olivat lähteneet  sotaan heitä vastaan, kutsuttiin koolle kaikki miekkaan vyöttäytyvät ja  myös vanhemmat miehet, ja he asettuivat rajalle.</verse>
        <verse osisID='2Kgs.3.22'>Mutta varhain aamulla, kun aurinko nousi ja paistoi veteen, näkivät  mooabilaiset, että vesi heidän edessään oli punaista kuin veri.</verse>
        <verse osisID='2Kgs.3.23'>Ja he sanoivat: "Se on verta; varmaan kuninkaat ovat joutuneet  taisteluun keskenään ja surmanneet toisensa. Ja nyt saaliin ryöstöön,  Mooab!"</verse>
        <verse osisID='2Kgs.3.24'>Mutta kun he tulivat Israelin leiriin, nousivat israelilaiset ja  voittivat mooabilaiset, niin että nämä pakenivat heitä. Ja he  hyökkäsivät maahan ja voittivat uudelleen mooabilaiset.</verse>
        <verse osisID='2Kgs.3.25'>Ja he hävittivät kaupungit, kaikille hyville peltopalstoille heitti  kukin heistä kiven, täyttäen ne; he tukkivat kaikki vesilähteet ja  kaatoivat kaikki hedelmäpuut, niin että ainoastaan Kiir-Haresetissa  jäivät kivet paikoilleen. Ja linkomiehet piirittivät kaupungin ja  ampuivat sitä.</verse>
        <verse osisID='2Kgs.3.26'>Kun Mooabin kuningas näki joutuvansa tappiolle taistelussa, otti hän  mukaansa seitsemänsataa miekkamiestä murtautuakseen Edomin kuninkaan  luo; mutta he eivät voineet.</verse>
        <verse osisID='2Kgs.3.27'>Niin hän otti poikansa, esikoisensa, joka oli tuleva kuninkaaksi  hänen sijaansa, ja uhrasi hänet polttouhriksi muurilla. Silloin suuri  viha kohtasi Israelia, niin että he lähtivät sieltä ja palasivat omaan  maahansa.</verse>
      </chapter>
      <chapter osisID='2Kgs.4'>
        <verse osisID='2Kgs.4.1'>Eräs nainen, profeetanoppilaan vaimo, huusi Elisalle sanoen: "Minun  mieheni, sinun palvelijasi, kuoli, ja sinä tiedät, että palvelijasi oli  herraapelkääväinen mies. Nyt velkoja tulee ottamaan minun molemmat  poikani orjikseen."</verse>
        <verse osisID='2Kgs.4.2'>Elisa sanoi hänelle: "Mitä minä voin tehdä sinun hyväksesi?  Sano  minulle, mitä sinulla on talossasi." Hän vastasi: "Palvelijattarellasi  ei ole talossa muuta kuin öljyä sen verran, kuin minä tarvitsen  voidellakseni itseäni".</verse>
        <verse osisID='2Kgs.4.3'>Silloin hän sanoi: "Mene ja lainaa itsellesi astioita kylästä,  kaikilta naapureiltasi, tyhjiä astioita, tarpeeksi paljon.</verse>
        <verse osisID='2Kgs.4.4'>Mene sitten sisään, sulje ovi jälkeesi ja poikiesi jälkeen ja kaada  kaikkiin niihin astioihin. Ja aina kun astia on täysi, nosta se  syrjään."</verse>
        <verse osisID='2Kgs.4.5'>Niin hän meni pois hänen tyköänsä ja sulki oven jälkeensä ja  poikiensa jälkeen. Nämä toivat sitten hänelle astiat, ja hän kaatoi  niihin.</verse>
        <verse osisID='2Kgs.4.6'>Ja kun astiat olivat täynnä, sanoi hän pojallensa: "Tuo minulle vielä  yksi astia". Mutta hän vastasi hänelle: "Ei ole enää astiata". Silloin  öljy tyrehtyi.</verse>
        <verse osisID='2Kgs.4.7'>Ja hän meni ja kertoi sen Jumalan miehelle. Tämä sanoi: "Mene ja myy  öljy ja maksa velkasi. Sinä ja poikasi elätte siitä, mikä jää jäljelle."</verse>
        <verse osisID='2Kgs.4.8'>Eräänä päivänä Elisa meni Suunemiin, ja siellä oli arvossa pidetty  vaimo, joka vaati häntä aterioimaan. Ja niin usein kuin hän kulki sen  kautta, poikkesi hän sinne aterioimaan.</verse>
        <verse osisID='2Kgs.4.9'>Niin vaimo sanoi miehellensä: "Katso, minä olen huomannut, että hän,  joka aina kulkee meidän kauttamme, on pyhä Jumalan mies.</verse>
        <verse osisID='2Kgs.4.10'>Muurauttakaamme pieni yliskammio ja pankaamme hänelle sinne vuode,  pöytä, tuoli ja lamppu, niin että hän tullessaan meidän luoksemme voi  vetäytyä sinne."</verse>
        <verse osisID='2Kgs.4.11'>Eräänä päivänä hän sitten tuli sinne, poikkesi yliskammioon ja pani  sinne maata.</verse>
        <verse osisID='2Kgs.4.12'>Ja hän sanoi palvelijallensa Geehasille: "Kutsu se suunemilainen  vaimo". Ja hän kutsui tämän, ja hän astui hänen eteensä.</verse>
        <verse osisID='2Kgs.4.13'>Niin hän sanoi palvelijalle: "Sano hänelle: 'Katso, sinä olet nähnyt  kaiken tämän vaivan meidän tähtemme. Voisinko minä tehdä jotakin sinun  hyväksesi? Onko sinulla jotakin esitettävää kuninkaalle tai  sotapäällikölle?'" Mutta hän vastasi: "Minähän asun heimoni keskellä".</verse>
        <verse osisID='2Kgs.4.14'>Niin hän kysyi: "Eikö siis voi tehdä mitään hänen hyväksensä?"  Geehasi vastasi: "Voi kyllä: hänellä ei ole poikaa, ja hänen miehensä on  vanha".</verse>
        <verse osisID='2Kgs.4.15'>Hän sanoi: "Kutsu hänet". Niin tämä kutsui hänet, ja hän astui  ovelle.</verse>
        <verse osisID='2Kgs.4.16'>Ja Elisa sanoi: "Tähän aikaan tulevana vuonna on sinulla poika  sylissäsi". Hän vastasi: "Ei, herrani; sinä Jumalan mies, älä petä  palvelijatartasi".</verse>
        <verse osisID='2Kgs.4.17'>Mutta vaimo tuli raskaaksi ja synnytti pojan seuraavana vuonna juuri  sinä aikana, jonka Elisa oli hänelle sanonut.</verse>
        <verse osisID='2Kgs.4.18'>Kun poika oli kasvanut isoksi, meni hän eräänä päivänä isänsä tykö,  joka oli leikkuuväen luona.</verse>
        <verse osisID='2Kgs.4.19'>Ja hän valitti isällensä: "Voi minun päätäni, voi minun päätäni!"  Tämä sanoi palvelijalle: "Kanna hänet äitinsä luo".</verse>
        <verse osisID='2Kgs.4.20'>Niin palvelija otti hänet ja vei hänen äitinsä luo. Ja poika istui  hänen polvillansa puolipäivään asti; sitten hän kuoli.</verse>
        <verse osisID='2Kgs.4.21'>Ja äiti meni ylös ja laski hänet Jumalan miehen vuoteeseen, sulki  oven, niin että poika jäi yksin, ja lähti pois.</verse>
        <verse osisID='2Kgs.4.22'>Sitten hän kutsui miehensä ja sanoi: "Lähetä minulle palvelija ja  aasintamma, niin minä riennän Jumalan miehen tykö ja tulen heti  takaisin".</verse>
        <verse osisID='2Kgs.4.23'>Hän sanoi: "Miksi menet hänen tykönsä tänä päivänä? Eihän nyt ole  uusikuu eikä sapatti." Hän vastasi: "Ole huoleti".</verse>
        <verse osisID='2Kgs.4.24'>Ja hän satuloi aasintamman ja sanoi palvelijallensa: "Aja yhä  eteenpäin äläkä keskeytä minun matkaani, ennenkuin sanon sinulle".</verse>
        <verse osisID='2Kgs.4.25'>Niin hän lähti ja tuli Jumalan miehen tykö Karmel-vuorelle.  Kun  Jumalan mies näki hänet kaukaa, sanoi hän palvelijalleen Geehasille:  "Katso, se on suunemilainen vaimo.</verse>
        <verse osisID='2Kgs.4.26'>Riennä nyt häntä vastaan ja kysy häneltä: 'Voitko sinä hyvin,  voivatko miehesi ja poikasi hyvin?'" Hän vastasi: "Hyvin".</verse>
        <verse osisID='2Kgs.4.27'>Tultuaan vuorelle Jumalan miehen tykö hän tarttui hänen jalkoihinsa.  Niin Geehasi astui esiin työntääkseen hänet pois.  Mutta Jumalan mies  sanoi: "Jätä hänet rauhaan, sillä hänen sielunsa on murheellinen, ja  Herra on salannut sen minulta eikä ole ilmoittanut sitä minulle".</verse>
        <verse osisID='2Kgs.4.28'>Hän sanoi: "Pyysinkö minä poikaa herraltani? Enkö sanonut: 'Älä  uskottele minulle'?"</verse>
        <verse osisID='2Kgs.4.29'>Silloin Elisa sanoi Geehasille: "Vyötä kupeesi ja ota minun sauvani  käteesi ja mene. Jos kohtaat jonkun, älä tervehdi häntä, ja jos joku  tervehtii sinua, älä vastaa. Ja pane minun sauvani pojan kasvoille."</verse>
        <verse osisID='2Kgs.4.30'>Mutta pojan äiti sanoi: "Niin totta kuin Herra elää, ja niin totta  kuin sinun sielusi elää: minä en jätä sinua". Ja Elisa nousi ja seurasi  häntä.</verse>
        <verse osisID='2Kgs.4.31'>Mutta Geehasi oli mennyt heidän edellänsä ja pannut sauvan pojan  kasvoille, mutta tämä ei ääntänyt eikä kuullut. Niin hän tuli takaisin  häntä vastaan ja kertoi hänelle sanoen: "Poika ei herännyt".</verse>
        <verse osisID='2Kgs.4.32'>Ja kun Elisa tuli huoneeseen, niin katso, poika makasi hänen  vuoteessaan kuolleena.</verse>
        <verse osisID='2Kgs.4.33'>Tultuaan sisään hän sulki oven, niin että he jäivät kahden, ja  rukoili Herraa.</verse>
        <verse osisID='2Kgs.4.34'>Senjälkeen hän nousi vuoteelle ja laskeutui pojan yli, pannen suunsa  hänen suunsa päälle, silmänsä hänen silmiensä päälle ja kätensä hänen  kättensä päälle. Ja kun hän näin kumartui hänen ylitsensä, lämpeni pojan  ruumis.</verse>
        <verse osisID='2Kgs.4.35'>Sitten hän kulki huoneessa kerran edestakaisin ja nousi ja kumartui  hänen ylitsensä. Silloin poika aivasti seitsemän kertaa, ja senjälkeen  poika avasi silmänsä.</verse>
        <verse osisID='2Kgs.4.36'>Hän kutsui Geehasin ja sanoi: "Kutsu se suunemilainen vaimo". Niin  hän kutsui vaimon, ja tämä tuli hänen luokseen. Hän sanoi: "Ota  poikasi".</verse>
        <verse osisID='2Kgs.4.37'>Ja vaimo tuli ja lankesi hänen jalkainsa juureen, kumartui maahan ja  otti poikansa ja meni ulos.</verse>
        <verse osisID='2Kgs.4.38'>Elisa palasi Gilgaliin, ja maassa oli nälänhätä. Ja kun  profeetanoppilaat istuivat hänen edessänsä, sanoi hän palvelijallensa:  "Pane suuri pata liedelle ja keitä keitto profeetanoppilaille".</verse>
        <verse osisID='2Kgs.4.39'>Niin muuan heistä meni kedolle poimimaan yrttejä ja löysi villin  köynnöskasvin ja poimi siitä villikurkkuja viittansa täyden. Tultuaan  hän leikkeli ne keittopataan, sillä he eivät tunteneet niitä.</verse>
        <verse osisID='2Kgs.4.40'>Ja he kaatoivat miesten syödä, mutta kun nämä maistoivat keittoa,  huusivat he ja sanoivat: "Jumalan mies, padassa on kuolema!" Eivätkä he  voineet syödä.</verse>
        <verse osisID='2Kgs.4.41'>Silloin hän sanoi: "Tuokaa jauhoja". Ja hän heitti ne pataan. Sitten  hän sanoi: "Kaatakaa väen syödä". Eikä padassa ollut mitään  vahingollista.</verse>
        <verse osisID='2Kgs.4.42'>Ja eräs mies tuli Baal-Saalisasta ja toi Jumalan miehelle  uutisleipää, kaksikymmentä ohraleipää ja tuleentumatonta viljaa  repussansa. Silloin Elisa sanoi: "Anna väelle syödä".</verse>
        <verse osisID='2Kgs.4.43'>Mutta hänen palvelijansa sanoi: "Kuinka minä voin tarjota siitä  sadalle miehelle?" Hän sanoi: "Anna väelle syödä; sillä näin sanoo  Herra: He syövät, ja jää tähteeksikin".</verse>
        <verse osisID='2Kgs.4.44'>Ja hän tarjosi heille; ja he söivät, ja jäi tähteeksikin, Herran  sanan mukaan.</verse>
      </chapter>
      <chapter osisID='2Kgs.5'>
        <verse osisID='2Kgs.5.1'>Naeman, Aramin kuninkaan sotapäällikkö, oli herransa hyvin arvossa  pitämä ja suurta kunnioitusta nauttiva mies, sillä hänen kauttansa Herra  oli antanut Aramille voiton; ja hän oli sotaurho, mutta pitalitautinen.</verse>
        <verse osisID='2Kgs.5.2'>Kerran olivat aramilaiset menneet ryöstöretkelle ja tuoneet Israelin  maasta vankina pienen tytön, joka joutui palvelukseen Naemanin  puolisolle.</verse>
        <verse osisID='2Kgs.5.3'>Tyttö sanoi emännällensä: "Oi, jospa herrani kävisi profeetan luona  Samariassa! Hän kyllä päästäisi hänet hänen pitalistansa."</verse>
        <verse osisID='2Kgs.5.4'>Niin Naeman meni ja kertoi tämän herrallensa, sanoen: "Niin ja niin  on tyttö, joka on Israelin maasta, puhunut".</verse>
        <verse osisID='2Kgs.5.5'>Aramin kuningas vastasi: "Mene vain sinne; minä lähetän kirjeen  Israelin kuninkaalle". Niin Naeman lähti sinne ja otti mukaansa kymmenen  talenttia hopeata, kuusituhatta sekeliä kultaa ja kymmenen juhlapukua.</verse>
        <verse osisID='2Kgs.5.6'>Ja hän vei Israelin kuninkaalle kirjeen, joka kuului näin: "Kun tämä  kirje tulee sinulle, niin katso, minä olen lähettänyt luoksesi  palvelijani Naemanin, että sinä päästäisit hänet hänen pitalistansa".</verse>
        <verse osisID='2Kgs.5.7'>Kun Israelin kuningas oli lukenut kirjeen, repäisi hän vaatteensa ja  sanoi: "Olenko minä Jumala, joka ottaa elämän ja antaa elämän, koska hän  käskee minua päästämään miehen hänen pitalistansa? Ymmärtäkää ja nähkää,  että hän etsii aihetta minua vastaan."</verse>
        <verse osisID='2Kgs.5.8'>Mutta kun Jumalan mies Elisa kuuli, että Israelin kuningas oli  reväissyt vaatteensa, lähetti hän kuninkaalle sanan: "Miksi olet  reväissyt vaatteesi? Anna hänen tulla minun luokseni, niin hän tulee  tietämään, että Israelissa on profeetta."</verse>
        <verse osisID='2Kgs.5.9'>Niin Naeman tuli hevosineen ja vaunuineen ja pysähtyi Elisan talon  oven eteen.</verse>
        <verse osisID='2Kgs.5.10'>Ja Elisa lähetti hänen luokseen sanansaattajan ja käski sanoa: "Mene  ja peseydy seitsemän kertaa Jordanissa, niin lihasi tulee entisellensä,  ja sinä tulet puhtaaksi".</verse>
        <verse osisID='2Kgs.5.11'>Mutta Naeman vihastui ja meni matkaansa sanoen: "Katso, minä luulin  hänen edes tulevan ja astuvan esiin ja rukoilevan Herran, Jumalansa,  nimeä, heiluttavan kättänsä sen paikan yli ja niin poistavan pitalin.</verse>
        <verse osisID='2Kgs.5.12'>Eivätkö Damaskon virrat, Abana ja Parpar, ole kaikkia Israelin vesiä  paremmat? Voisinhan minä yhtä hyvin peseytyä niissä tullakseni  puhtaaksi." Ja hän kääntyi ja meni tiehensä kiukustuneena.</verse>
        <verse osisID='2Kgs.5.13'>Mutta hänen palvelijansa astuivat esiin ja puhuttelivat häntä ja  sanoivat: "Isäni, jos profeetta olisi määrännyt sinulle jotakin  erinomaista, etkö tekisi sitä? Saati sitten, kun hän sanoi sinulle  ainoastaan: 'Peseydy, niin tulet puhtaaksi'."</verse>
        <verse osisID='2Kgs.5.14'>Niin hän meni ja sukelsi Jordaniin seitsemän kertaa, niinkuin  Jumalan mies oli sanonut; ja hänen lihansa tuli entisellensä, pienen  pojan lihan kaltaiseksi, ja hän tuli puhtaaksi.</verse>
        <verse osisID='2Kgs.5.15'>Sitten hän palasi Jumalan miehen luo, hän ja koko hänen joukkonsa,  meni sisälle, astui hänen eteensä ja sanoi: "Katso, nyt minä tiedän,  ettei Jumalaa ole missään muualla maan päällä kuin Israelissa. Ota siis  vastaan jäähyväislahja palvelijaltasi."</verse>
        <verse osisID='2Kgs.5.16'>Mutta hän vastasi: "Niin totta kuin Herra elää, jonka edessä minä  seison, en minä sitä ota". Ja Naeman pyytämällä pyysi häntä ottamaan,  mutta hän epäsi.</verse>
        <verse osisID='2Kgs.5.17'>Niin Naeman sanoi: "Jos et tätä otakaan, salli kuitenkin palvelijasi  saada sen verran maata, kuin muulipari voi kantaa.  Sillä palvelijasi ei  enää uhraa polttouhria eikä teurasuhria muille jumalille kuin Herralle.</verse>
        <verse osisID='2Kgs.5.18'>Tämän antakoon kuitenkin Herra anteeksi palvelijallesi: kun minun  herrani menee Rimmonin temppeliin rukoilemaan, nojaten minun käteeni, ja  minäkin kumartaen rukoilen Rimmonin temppelissä, niin antakoon Herra  palvelijallesi anteeksi sen, että minä kumartaen rukoilen Rimmonin  temppelissä."</verse>
        <verse osisID='2Kgs.5.19'>Elisa sanoi hänelle: "Mene rauhassa". Kun hän oli kulkenut hänen  luotansa jonkun matkaa,</verse>
        <verse osisID='2Kgs.5.20'>ajatteli Geehasi, Jumalan miehen Elisan palvelija: "Katso, minun  herrani säästi tuota aramilaista Naemania, niin ettei ottanut häneltä,  mitä hän oli tuonut. Niin totta kuin Herra elää, minä riennän hänen  jälkeensä ja otan häneltä jotakin."</verse>
        <verse osisID='2Kgs.5.21'>Niin Geehasi juoksi Naemanin jälkeen. Kun Naeman näki hänen  rientävän jäljessänsä, hyppäsi hän alas vaunuistaan, meni häntä vastaan  ja kysyi: "Onko kaikki hyvin?"</verse>
        <verse osisID='2Kgs.5.22'>Hän vastasi: "Hyvin on; mutta herrani on lähettänyt minut ja käskee  sanoa: 'Nyt juuri tuli luokseni Efraimin vuoristosta kaksi nuorta  miestä, profeetanoppilaita. Anna heille talentti hopeata ja kaksi  juhlapukua.'"</verse>
        <verse osisID='2Kgs.5.23'>Naeman vastasi: "Suvaitse ottaa kaksi talenttia". Ja hän pyytämällä  pyysi häntä. Niin hän sitoi kaksi talenttia hopeata kahteen kukkaroon ja  antoi ne ynnä kaksi juhlapukua kahdelle palvelijallensa, ja he kantoivat  niitä hänen edellänsä.</verse>
        <verse osisID='2Kgs.5.24'>Mutta kun hän tuli kummulle, otti hän ne heidän käsistänsä ja kätki  ne taloon; sitten hän päästi miehet menemään.</verse>
        <verse osisID='2Kgs.5.25'>Ja hän meni sisälle ja astui herransa luo. Niin Elisa kysyi häneltä:  "Mistä tulet, Geehasi?" Hän vastasi: "Palvelijasi ei ole käynyt  missään".</verse>
        <verse osisID='2Kgs.5.26'>Elisa sanoi hänelle: "Eikö minun henkeni kulkenut sinun kanssasi,  kun eräs mies kääntyi vaunuissansa sinua vastaan?  Oliko nyt aika ottaa  hopeata ja hankkia vaatteita, öljytarhoja, viinitarhoja, lampaita,  raavaita, palvelijoita ja palvelijattaria?</verse>
        <verse osisID='2Kgs.5.27'>Naemanin pitalitauti tarttuu sinuun ja sinun jälkeläisiisi  ikiajoiksi." Ja Geehasi lähti hänen luotansa lumivalkeana pitalista.</verse>
      </chapter>
      <chapter osisID='2Kgs.6'>
        <verse osisID='2Kgs.6.1'>Ja profeetanoppilaat sanoivat Elisalle: "Katso, huone, jossa me  istumme sinun edessäsi, on meille liian ahdas.</verse>
        <verse osisID='2Kgs.6.2'>Menkäämme siis Jordanille, ja tuokaamme sieltä kukin yksi hirsi ja  rakentakaamme sinne huone istuaksemme." Hän sanoi: "Menkää".</verse>
        <verse osisID='2Kgs.6.3'>Eräs heistä sanoi: "Suvaitse tulla palvelijasi kanssa". Hän sanoi:  "Minä tulen".</verse>
        <verse osisID='2Kgs.6.4'>Niin hän meni heidän kanssaan. Ja Jordanille tultuaan he hakkasivat  puita.</verse>
        <verse osisID='2Kgs.6.5'>Mutta erään heistä kaataessa hirttä kirposi kirves veteen.  Niin hän  huusi ja sanoi: "Voi, herrani, se oli vielä lainattu!"</verse>
        <verse osisID='2Kgs.6.6'>Jumalan mies kysyi: "Mihin se kirposi?" Ja hän näytti hänelle paikan.  Silloin hän veisti puukappaleen ja heitti sen siihen ja sai kirveen  nousemaan pinnalle.</verse>
        <verse osisID='2Kgs.6.7'>Sitten hän sanoi: "Nosta se ylös". Ja mies ojensi kätensä ja otti  sen.</verse>
        <verse osisID='2Kgs.6.8'>Kun Aramin kuningas oli sodassa Israelia vastaan, neuvotteli hän  palvelijainsa kanssa ja sanoi: "Siihen ja siihen paikkaan minä asetun  leiriin".</verse>
        <verse osisID='2Kgs.6.9'>Mutta Jumalan mies lähetti Israelin kuninkaalle sanan: "Varo, ettet  mene siihen paikkaan, sillä aramilaiset ovat asettuneet sinne".</verse>
        <verse osisID='2Kgs.6.10'>Niin Israelin kuningas lähetti sanan siihen paikkaan, jonka Jumalan  mies oli hänelle sanonut. Näin tämä varoitti häntä, ja hän oli siellä  varuillaan. Eikä se tapahtunut ainoastaan kerran tai kahdesti.</verse>
        <verse osisID='2Kgs.6.11'>Aramin kuninkaan sydän tuli tästä levottomaksi, ja hän kutsui  palvelijansa ja sanoi heille: "Ettekö voi ilmaista minulle, kuka  meikäläisistä pitää Israelin kuninkaan puolta?"</verse>
        <verse osisID='2Kgs.6.12'>Silloin eräs hänen palvelijoistaan sanoi: "Ei niin, herrani,  kuningas, vaan profeetta Elisa, joka on Israelissa, ilmaisee Israelin  kuninkaalle nekin sanat, jotka sinä puhut makuuhuoneessasi".</verse>
        <verse osisID='2Kgs.6.13'>Hän sanoi: "Menkää ja katsokaa, missä hän on, niin minä lähetän  ottamaan hänet kiinni". Ja hänelle ilmoitettiin: "Katso, hän on  Dootanissa".</verse>
        <verse osisID='2Kgs.6.14'>Niin hän lähetti sinne hevosia ja sotavaunuja ja suuren sotajoukon.  He tulivat sinne yöllä ja ympäröivät kaupungin.</verse>
        <verse osisID='2Kgs.6.15'>Kun Jumalan miehen palvelija nousi aamulla varhain ja meni ulos,  niin katso, sotajoukko, hevoset ja sotavaunut piirittivät kaupunkia. Ja  hänen palvelijansa sanoi hänelle: "Voi, herrani, mitä me nyt teemme?"</verse>
        <verse osisID='2Kgs.6.16'>Hän sanoi: "Älä pelkää, sillä niitä, jotka ovat meidän kanssamme, on  enemmän kuin niitä, jotka ovat heidän kanssansa".</verse>
        <verse osisID='2Kgs.6.17'>Ja Elisa rukoili ja sanoi: "Herra, avaa hänen silmänsä, että hän  näkisi". Ja Herra avasi palvelijan silmät, ja hän näki, ja katso: vuori  oli täynnä tulisia hevosia ja tulisia vaunuja Elisan ympärillä.</verse>
        <verse osisID='2Kgs.6.18'>Kun viholliset sitten tulivat häntä vastaan, rukoili Elisa Herraa ja  sanoi: "Sokaise tämä väki". Silloin hän sokaisi heidät Elisan pyynnön  mukaan.</verse>
        <verse osisID='2Kgs.6.19'>Ja Elisa sanoi heille: "Ei tämä ole oikea tie, eikä tämä ole oikea  kaupunki. Seuratkaa minua, niin minä vien teidät sen miehen luo, jota te  etsitte." Ja hän vei heidät Samariaan.</verse>
        <verse osisID='2Kgs.6.20'>Mutta kun he tulivat Samariaan, sanoi Elisa: "Herra, avaa näiden  silmät, että he näkisivät". Silloin Herra avasi heidän silmänsä, ja he  näkivät; ja katso: he olivat keskellä Samariaa.</verse>
        <verse osisID='2Kgs.6.21'>Ja kun Israelin kuningas näki heidät, sanoi hän Elisalle: "Surmaanko  minä heidät, isäni, surmaanko heidät?"</verse>
        <verse osisID='2Kgs.6.22'>Hän sanoi: "Älä surmaa. Surmaatko sinä ne, jotka otat vangiksi  miekallasi ja jousellasi? Pane heidän eteensä ruokaa ja juomaa heidän  syödä ja juoda; menkööt sitten takaisin herransa luo."</verse>
        <verse osisID='2Kgs.6.23'>Niin tämä valmisti heille suuren aterian, ja kun he olivat syöneet  ja juoneet, päästi hän heidät menemään; ja he menivät herransa luo. Eikä  aramilaisia partiojoukkoja sitten enää tullut Israelin maahan.</verse>
        <verse osisID='2Kgs.6.24'>Sen jälkeen Benhadad, Aramin kuningas, kokosi kaiken sotajoukkonsa  ja tuli ja piiritti Samarian.</verse>
        <verse osisID='2Kgs.6.25'>Silloin syntyi Samariassa, heidän piirittäessään sitä, suuri  nälänhätä, niin että aasinpää maksoi kahdeksankymmentä hopeasekeliä ja  neljännes kab-mittaa kyyhkysensontaa viisi hopeasekeliä.</verse>
        <verse osisID='2Kgs.6.26'>Ja kun Israelin kuningas käveli muurin päällä, huusi muuan vaimo  hänelle ja sanoi: "Auta, herrani, kuningas".</verse>
        <verse osisID='2Kgs.6.27'>Hän vastasi: "Jollei Herra auta sinua, niin mistä minä hankin  sinulle apua? Puimatantereeltako vai viinikuurnasta?"</verse>
        <verse osisID='2Kgs.6.28'>Ja kuningas sanoi hänelle: "Mikä sinun on?" Hän vastasi: "Tämä vaimo  sanoi minulle: 'Anna tänne poikasi, syödäksemme hänet tänä päivänä, niin  syömme huomenna minun poikani'.</verse>
        <verse osisID='2Kgs.6.29'>Ja me keitimme minun poikani ja söimme hänet. Ja minä sanoin toisena  päivänä hänelle: 'Anna tänne poikasi, syödäksemme hänet'. Mutta hän  piilotti poikansa."</verse>
        <verse osisID='2Kgs.6.30'>Kun kuningas kuuli vaimon sanat, repäisi hän vaatteensa,  kävellessään muurin päällä. Niin kansa näki, että hänellä oli vaatteiden  alla säkki, paljaalla iholla.</verse>
        <verse osisID='2Kgs.6.31'>Ja hän sanoi: "Jumala rangaiskoon minua nyt ja vasta, jos Elisan,  Saafatin pojan, pää tänä päivänä jää hänen hartioilleen".</verse>
        <verse osisID='2Kgs.6.32'>Elisa istui talossaan, ja vanhimmat istuivat hänen tykönänsä. Ja  kuningas oli lähettänyt miehen edellänsä. Mutta ennenkuin sanansaattaja  tuli hänen luokseen, sanoi hän vanhimmille: "Näettekö, kuinka se  murhamiehen poika lähettää hakkaamaan minulta päätä poikki? Mutta kun  sanansaattaja tulee, katsokaa, että suljette oven ja pidätte oven kiinni  häneltä.  Eivätkö jo kuulu hänen herransa askeleet hänen jäljessään?"</verse>
        <verse osisID='2Kgs.6.33'>Hänen vielä puhuessaan heidän kanssansa, tuli sanansaattaja hänen  luokseen ja sanoi: "Katso, tämä onnettomuus tulee Herralta; mitä minä  enää odottaisin Herraa?"</verse>
      </chapter>
      <chapter osisID='2Kgs.7'>
        <verse osisID='2Kgs.7.1'>Mutta Elisa vastasi: "Kuulkaa Herran sana; näin sanoo Herra: Huomenna  tähän aikaan maksaa Samarian portissa sea-mitta lestyjä jauhoja sekelin  ja kaksi sea-mittaa ohria sekelin".</verse>
        <verse osisID='2Kgs.7.2'>Niin vaunusoturi, jonka käsivarteen kuningas nojasi, vastasi Jumalan  miehelle ja sanoi: "Katso, vaikka Herra tekisi akkunat taivaaseen,  kuinka voisi tämä tapahtua?" Hän sanoi: "Sinä olet näkevä sen omin  silmin, mutta syödä siitä et saa".</verse>
        <verse osisID='2Kgs.7.3'>Ja kaupungin portin oven edustalla oleskeli neljä pitalitautista  miestä. He sanoivat toisillensa: "Mitä me istumme tässä, kunnes  kuolemme?</verse>
        <verse osisID='2Kgs.7.4'>Jos päätämme mennä kaupunkiin, jossa on nälänhätä, niin me kuolemme.  Jos jäämme tähän, niin me kuolemme. Tulkaa, siirtykäämme nyt  aramilaisten leiriin. Jos he jättävät meidät eloon, niin me jäämme  eloon; jos he surmaavat meidät, niin me kuolemme."</verse>
        <verse osisID='2Kgs.7.5'>Niin he nousivat hämärissä mennäkseen aramilaisten leiriin.  Kun he  tulivat aramilaisten leirin laitaan, niin katso: siellä ei ollut ketään.</verse>
        <verse osisID='2Kgs.7.6'>Sillä Herra oli antanut aramilaisten sotajoukon kuulla sotavaunujen,  hevosten ja suuren sotajoukon töminää; ja niin he olivat sanoneet  toisilleen: "Katso, Israelin kuningas on palkannut meitä vastaan  heettiläisten kuninkaat ja egyptiläisten kuninkaat, että nämä  hyökkäisivät meidän kimppuumme".</verse>
        <verse osisID='2Kgs.7.7'>Niin he olivat lähteneet liikkeelle ja paenneet hämärissä ja  jättäneet telttansa, hevosensa, aasinsa ja leirinsä, niinkuin se oli; he  olivat paenneet pelastaakseen henkensä.</verse>
        <verse osisID='2Kgs.7.8'>Tultuaan leirin laitaan pitalitautiset menivät erääseen telttaan,  söivät ja joivat, ottivat sieltä hopeata ja kultaa ja vaatteita, menivät  pois ja kätkivät ne. Sitten he tulivat takaisin ja menivät toiseen  telttaan ja ottivat sieltä saalista ja menivät pois ja kätkivät sen.</verse>
        <verse osisID='2Kgs.7.9'>Mutta sitten he sanoivat toisilleen: "Emme tee oikein. Tämä päivä on  hyvän sanoman päivä. Jos olemme vaiti ja odotamme aamun valkenemiseen  asti, niin me joudumme syyllisiksi. Tulkaa, menkäämme nyt ilmoittamaan  tämä kuninkaan linnaan."</verse>
        <verse osisID='2Kgs.7.10'>Niin he tulivat ja kutsuivat kaupungin portinvartijat ja ilmoittivat  heille sanoen: "Me tulimme aramilaisten leiriin, ja katso, siellä ei  ollut ketään eikä kuulunut ihmisääntä; siellä oli vain hevosia ja aaseja  kytkettyinä kiinni, ja teltat olivat, niinkuin olivat olleet".</verse>
        <verse osisID='2Kgs.7.11'>Portinvartijat huusivat ja ilmoittivat tämän kuninkaan linnaan.</verse>
        <verse osisID='2Kgs.7.12'>Silloin kuningas nousi yöllä ja sanoi palvelijoilleen: "Minä sanon  teille, minkä aramilaiset meille tekevät. He tietävät meidän kärsivän  nälkää, ja sentähden he ovat poistuneet leiristä ja piiloutuneet  kedolle, ajatellen: kun ne lähtevät kaupungista, niin me otamme heidät  elävinä kiinni ja menemme kaupunkiin."</verse>
        <verse osisID='2Kgs.7.13'>Mutta eräs hänen palvelijoistaan vastasi ja sanoi: "Otettakoon viisi  tähteeksi jääneistä hevosista, jotka ovat vielä täällä jäljellä -  niidenhän käy kuitenkin samoin kuin kaiken Israelin joukon, joka on  täällä jäljellä, ja samoin kuin kaiken Israelin joukon, joka on  hukkunut - ja lähettäkäämme katsomaan".</verse>
        <verse osisID='2Kgs.7.14'>Niin he ottivat kahdet sotavaunut hevosineen, ja kuningas lähetti ne  aramilaisten sotajoukon jälkeen, sanoen: "Menkää ja katsokaa".</verse>
        <verse osisID='2Kgs.7.15'>He menivät heidän jälkeensä aina Jordanille asti; ja katso: koko tie  oli täynnä vaatteita ja aseita, jotka aramilaiset olivat heittäneet pois  rientäessään pakoon. Niin sanansaattajat tulivat takaisin ja ilmoittivat  sen kuninkaalle.</verse>
        <verse osisID='2Kgs.7.16'>Silloin kansa lähti ja ryösti aramilaisten leirin. Ja niin sea-mitta  lestyjä jauhoja maksoi sekelin ja kaksi sea-mittaa ohria sekelin, Herran  sanan mukaan.</verse>
        <verse osisID='2Kgs.7.17'>Kuningas oli asettanut sen vaunusoturin, jonka käsivarteen hän  nojasi, porttiin valvomaan järjestystä. Mutta kansa tallasi hänet  kuoliaaksi portissa, niinkuin Jumalan mies oli puhunut, silloin kun  kuningas tuli hänen luoksensa.</verse>
        <verse osisID='2Kgs.7.18'>Sillä kun Jumalan mies oli puhunut kuninkaalle näin: "Huomenna tähän  aikaan maksaa kaksi sea-mittaa ohria Samarian portissa sekelin ja  sea-mitta lestyjä jauhoja sekelin",</verse>
        <verse osisID='2Kgs.7.19'>oli vaunusoturi vastannut Jumalan miehelle ja sanonut: "Katso,  vaikka Herra tekisi akkunat taivaaseen, kuinka tämä voisi tapahtua?"  Silloin hän oli sanonut: "Sinä olet näkevä sen omin silmin, mutta syödä  siitä et saa".</verse>
        <verse osisID='2Kgs.7.20'>Ja niin hänen myös kävi: kansa tallasi hänet kuoliaaksi portissa.</verse>
      </chapter>
      <chapter osisID='2Kgs.8'>
        <verse osisID='2Kgs.8.1'>Ja Elisa puhui vaimolle, jonka pojan hän oli palauttanut henkiin, ja  sanoi: "Nouse ja lähde, sinä ja sinun perheesi, asumaan muukalaisena,  missä vain voit asua, sillä Herra on käskenyt nälänhädän tulla, ja se  myös tulee maahan seitsemäksi vuodeksi".</verse>
        <verse osisID='2Kgs.8.2'>Niin vaimo nousi ja teki Jumalan miehen sanan mukaan: hän lähti ja  asui perheinensä muukalaisena filistealaisten maassa seitsemän vuotta.</verse>
        <verse osisID='2Kgs.8.3'>Mutta niiden seitsemän vuoden kuluttua vaimo palasi filistealaisten  maasta; ja hän tuli anomaan kuninkaalta taloansa ja peltoansa.</verse>
        <verse osisID='2Kgs.8.4'>Ja kuningas puhutteli juuri Geehasia, Jumalan miehen palvelijaa, ja  sanoi: "Kerro minulle kaikki ne suuret teot, jotka Elisa on tehnyt".</verse>
        <verse osisID='2Kgs.8.5'>Juuri kun hän kertoi kuninkaalle, kuinka Elisa oli palauttanut  kuolleen henkiin, tuli vaimo, jonka pojan hän oli palauttanut henkiin,  anomaan kuninkaalta taloansa ja peltoansa.  Silloin Geehasi sanoi:  "Herrani, kuningas, tämä on se vaimo; ja tämä on se poika, jonka Elisa  palautti henkiin".</verse>
        <verse osisID='2Kgs.8.6'>Ja kuningas kyseli vaimolta, ja tämä kertoi sen hänelle. Niin  kuningas antoi hänen mukaansa hoviherran ja sanoi: "Toimita tälle  takaisin kaikki, mikä on hänen omaansa, ja lisäksi kaikki pellon sadot  siitä päivästä alkaen, jona hän jätti maan, aina tähän asti".</verse>
        <verse osisID='2Kgs.8.7'>Ja Elisa tuli Damaskoon. Ja Aramin kuningas Benhadad oli sairaana.  Kun hänelle ilmoitettiin: "Jumalan mies on tullut tänne",</verse>
        <verse osisID='2Kgs.8.8'>sanoi kuningas Hasaelille: "Ota mukaasi lahja ja mene Jumalan miestä  vastaan ja kysy hänen kauttansa Herralta: 'Toivunko minä tästä  taudista?'"</verse>
        <verse osisID='2Kgs.8.9'>Ja Hasael meni häntä vastaan ja otti mukaansa lahjaksi kaikkea, mitä  Damaskossa oli parasta, neljäkymmentä kamelinkuormaa. Ja hän tuli ja  astui hänen eteensä ja sanoi: "Poikasi Benhadad, Aramin kuningas,  lähetti minut sinun luoksesi ja käski kysyä: 'Toivunko minä tästä  taudista?'"</verse>
        <verse osisID='2Kgs.8.10'>Elisa sanoi: "Mene ja sano hänelle: 'Toivut'. Mutta Herra on  ilmoittanut minulle, että hänen on kuoltava."</verse>
        <verse osisID='2Kgs.8.11'>Ja hän tuijotti eteensä kauan ja liikahtamatta; sitten Jumalan mies  alkoi itkeä.</verse>
        <verse osisID='2Kgs.8.12'>Niin Hasael sanoi: "Minkätähden herrani itkee?" Hän vastasi:  "Sentähden, että minä tiedän, kuinka paljon pahaa sinä olet tekevä  israelilaisille: sinä pistät heidän varustetut kaupunkinsa tuleen, sinä  surmaat miekalla heidän valiomiehensä, sinä murskaat heidän pienet  lapsensa ja halkaiset heidän raskaat vaimonsa".</verse>
        <verse osisID='2Kgs.8.13'>Hasael sanoi: "Mikä on palvelijasi, tällainen koira, tekemään näitä  suuria asioita?" Elisa vastasi: "Herra on ilmoittanut minulle, että  sinusta on tuleva Aramin kuningas".</verse>
        <verse osisID='2Kgs.8.14'>Niin hän meni Elisan tyköä, ja kun hän tuli herransa tykö, kysyi  tämä häneltä: "Mitä Elisa sanoi sinulle?" Hän vastasi: "Hän sanoi  minulle, että sinä toivut".</verse>
        <verse osisID='2Kgs.8.15'>Mutta seuraavana päivänä hän otti peitteen ja kastoi sen veteen ja  levitti sen hänen kasvoillensa; niin hän kuoli. Ja Hasael tuli  kuninkaaksi hänen sijaansa.</verse>
        <verse osisID='2Kgs.8.16'>Israelin kuninkaan Jooramin, Ahabin pojan, viidentenä  hallitusvuotena tuli Jooram, Juudan kuninkaan Joosafatin poika,  kuninkaaksi.</verse>
        <verse osisID='2Kgs.8.17'>Hän oli kolmenkymmenen kahden vuoden vanha tullessaan kuninkaaksi,  ja hän hallitsi Jerusalemissa kahdeksan vuotta.</verse>
        <verse osisID='2Kgs.8.18'>Mutta hän vaelsi Israelin kuningasten tietä,   niinkuin Ahabin suku oli tehnyt, sillä hänellä oli puolisona Ahabin tytär.   Ja niin hän teki sitä, mikä on pahaa Herran silmissä.</verse>
        <verse osisID='2Kgs.8.19'>Mutta palvelijansa Daavidin tähden Herra ei tahtonut tuhota Juudaa,  koska hän oli luvannut antaa hänelle ja hänen pojilleen lampun  ainiaaksi.</verse>
        <verse osisID='2Kgs.8.20'>Hänen aikanaan edomilaiset luopuivat Juudan vallanalaisuudesta ja  asettivat itsellensä kuninkaan.</verse>
        <verse osisID='2Kgs.8.21'>Ja Jooram lähti Saairiin kaikkine sotavaunuinensa. Ja hän nousi  yöllä ja voitti edomilaiset, jotka olivat saartaneet hänet, sekä  sotavaunujen päälliköt. Mutta väki pakeni majoillensa;</verse>
        <verse osisID='2Kgs.8.22'>ja edomilaiset luopuivat Juudan vallanalaisuudesta; niin aina tähän  päivään asti. Siihen aikaan luopui myös Libna.</verse>
        <verse osisID='2Kgs.8.23'>Mitä muuta on kerrottavaa Jooramista ja kaikesta, mitä hän teki, se  on kirjoitettuna Juudan kuningasten aikakirjassa.</verse>
        <verse osisID='2Kgs.8.24'>Sitten Jooram meni lepoon isiensä tykö, ja hänet haudattiin isiensä  viereen Daavidin kaupunkiin. Ja hänen poikansa Ahasja tuli kuninkaaksi  hänen sijaansa.</verse>
        <verse osisID='2Kgs.8.25'>Israelin kuninkaan Jooramin, Ahabin pojan, kahdentenatoista  hallitusvuotena tuli Ahasja, Juudan kuninkaan Jooramin poika,  kuninkaaksi.</verse>
        <verse osisID='2Kgs.8.26'>Ja Ahasja oli kahdenkymmenen kahden vuoden vanha tullessaan  kuninkaaksi, ja hän hallitsi Jerusalemissa vuoden. Hänen äitinsä oli  nimeltään Atalja, Israelin kuninkaan Omrin tytär.</verse>
        <verse osisID='2Kgs.8.27'>Ahasja vaelsi Ahabin suvun tietä ja teki sitä, mikä on pahaa Herran  silmissä, samoin kuin Ahabin suku; sillä hän oli lankoutunut Ahabin  suvun kanssa.</verse>
        <verse osisID='2Kgs.8.28'>Ja hän lähti Jooramin, Ahabin pojan, kanssa sotimaan Hasaelia,  Aramin kuningasta, vastaan Gileadin Raamotiin; mutta aramilaiset  haavoittivat Jooramin.</verse>
        <verse osisID='2Kgs.8.29'>Niin kuningas Jooram tuli takaisin parantuakseen Jisreelissä  haavoista, joita aramilaiset olivat iskeneet häneen Raamassa hänen  taistellessaan Hasaelia, Aramin kuningasta, vastaan. Ja Ahasja, Jooramin  poika, Juudan kuningas, tuli Jisreeliin katsomaan Jooramia, Ahabin  poikaa, koska tämä oli sairas.</verse>
      </chapter>
      <chapter osisID='2Kgs.9'>
        <verse osisID='2Kgs.9.1'>Profeetta Elisa kutsui erään profeetanoppilaan ja sanoi hänelle:  "Vyötä kupeesi ja ota tämä öljyastia mukaasi ja mene Gileadin Raamotiin.</verse>
        <verse osisID='2Kgs.9.2'>Ja tultuasi sinne hae sieltä käsiisi Jeehu, Joosafatin poika, Nimsin  pojanpoika; mene sisään, käske hänen nousta toveriensa keskeltä ja vie  hänet sisimpään huoneeseen.</verse>
        <verse osisID='2Kgs.9.3'>Ota sitten öljyastia, vuodata öljyä hänen päähänsä ja sano: 'Näin  sanoo Herra: Minä olen voidellut sinut Israelin kuninkaaksi'. Avaa  sitten ovi ja pakene viivyttelemättä."</verse>
        <verse osisID='2Kgs.9.4'>Niin nuorukainen, profeetan palvelija, meni Gileadin Raamotiin.</verse>
        <verse osisID='2Kgs.9.5'>Ja kun hän tuli sinne, niin katso: sotaväen päälliköt istuivat  siellä. Niin hän sanoi: "Minulla on asiaa sinulle, päällikkö". Jeehu  kysyi: "Kenelle meistä kaikista?" Hän vastasi: "Sinulle itsellesi,  päällikkö".</verse>
        <verse osisID='2Kgs.9.6'>Silloin tämä nousi ja meni sisälle huoneeseen; ja hän vuodatti öljyä  tämän päähän ja sanoi hänelle: "Näin sanoo Herra, Israelin Jumala: Minä  olen voidellut sinut Herran kansan, Israelin, kuninkaaksi.</verse>
        <verse osisID='2Kgs.9.7'>Ja sinä olet surmaava herrasi Ahabin suvun; sillä minä kostan  Iisebelille palvelijaini, profeettain, veren ja kaikkien Herran  palvelijain veren.</verse>
        <verse osisID='2Kgs.9.8'>Ja koko Ahabin suku on hukkuva: minä hävitän Israelista Ahabin  miespuoliset jälkeläiset, kaikki tyynni.</verse>
        <verse osisID='2Kgs.9.9'>Ja minä teen Ahabin suvulle saman, minkä Jerobeamin, Nebatin pojan,  suvulle ja saman, minkä Baesan, Ahian pojan, suvulle.</verse>
        <verse osisID='2Kgs.9.10'>Ja koirat syövät Iisebelin Jisreelin vainiolla, eikä kukaan ole  hautaava häntä." Sitten hän avasi oven ja pakeni.</verse>
        <verse osisID='2Kgs.9.11'>Kun Jeehu tuli ulos herransa palvelijain luo, kysyttiin häneltä:  "Onko kaikki hyvin? Miksi tuo hullu kävi sinun luonasi?" Hän vastasi  heille: "Tehän tunnette sen miehen ja hänen puheensa".</verse>
        <verse osisID='2Kgs.9.12'>Mutta he sanoivat: "Valhetta! Sano meille totuus." Hän sanoi: "Niin  ja niin hän puhui minulle ja sanoi: 'Näin sanoo Herra: Minä olen  voidellut sinut Israelin kuninkaaksi'".</verse>
        <verse osisID='2Kgs.9.13'>Silloin he ottivat kiiruusti kukin vaatteensa ja panivat ne hänen  allensa paljaille portaille; ja he puhalsivat pasunaan ja huusivat:  "Jeehu on tullut kuninkaaksi".</verse>
        <verse osisID='2Kgs.9.14'>Niin Jeehu, Joosafatin poika, Nimsin pojanpoika, teki salaliiton  Jooramia vastaan. Jooram oli ollut kaiken Israelin kanssa puolustamassa  Gileadin Raamotia Hasaelia, Aramin kuningasta, vastaan.</verse>
        <verse osisID='2Kgs.9.15'>Mutta kuningas Jooram oli tullut takaisin parantuakseen Jisreelissä  haavoista, joita aramilaiset olivat iskeneet häneen hänen taistellessaan  Hasaelia, Aramin kuningasta, vastaan. Ja Jeehu sanoi: "Jos se teille  kelpaa, niin älkää päästäkö pakoon kaupungista ketään, joka menisi  ilmoittamaan tätä Jisreeliin".</verse>
        <verse osisID='2Kgs.9.16'>Sitten Jeehu nousi vaunuihinsa ja lähti Jisreeliin, sillä Jooram  makasi siellä; ja Ahasja, Juudan kuningas, oli tullut sinne katsomaan  Jooramia.</verse>
        <verse osisID='2Kgs.9.17'>Mutta tähystäjä seisoi Jisreelin tornissa, ja kun hän näki Jeehun  joukon tulevan, sanoi hän: "Minä näen väkijoukon". Niin Jooram sanoi:  "Otettakoon ratsumies ja lähetettäköön heitä vastaan kysymään, onko  kaikki hyvin".</verse>
        <verse osisID='2Kgs.9.18'>Ja ratsumies lähti häntä vastaan ja sanoi: "Näin kysyy kuningas:  'Onko kaikki hyvin?'" Jeehu vastasi: "Mitä se sinua liikuttaa, onko  hyvin? Käänny ja seuraa minua." Niin tähystäjä ilmoitti sanoen:  "Sanansaattaja on tullut heidän luoksensa, mutta ei palaa".</verse>
        <verse osisID='2Kgs.9.19'>Silloin hän lähetti toisen ratsumiehen. Kun tämä oli tullut heidän  luoksensa, sanoi hän: "Näin kysyy kuningas: 'Onko kaikki hyvin?' Jeehu  vastasi: "Mitä se sinua liikuttaa, onko hyvin?  Käänny ja seuraa minua."</verse>
        <verse osisID='2Kgs.9.20'>Niin tähystäjä ilmoitti sanoen: "Hän on tullut heidän luoksensa,  mutta ei palaa. Ja ajo on aivan kuin Jeehun, Nimsin pojan, ajoa; sillä  hän ajaa niinkuin hurja."</verse>
        <verse osisID='2Kgs.9.21'>Silloin Jooram sanoi: "Valjastettakoon!" Ja he valjastivat hänen  sotavaununsa. Niin Jooram, Israelin kuningas, ja Ahasja, Juudan  kuningas, lähtivät kumpikin sotavaunuissansa ja menivät Jeehua vastaan.  He kohtasivat hänet jisreeliläisen Naabotin maapalstalla.</verse>
        <verse osisID='2Kgs.9.22'>Kun Jooram näki Jeehun, kysyi hän: "Onko kaikki hyvin, Jeehu?" Tämä  vastasi: "Kuinka kaikki voisi olla hyvin, kun sinun äitisi Iisebelin  haureus ja hänen monet velhoutensa yhä vielä jatkuvat?"</verse>
        <verse osisID='2Kgs.9.23'>Silloin Jooram käänsi vaununsa ja pakeni, huutaen Ahasjalle:  "Kavallus, Ahasja!"</verse>
        <verse osisID='2Kgs.9.24'>Mutta Jeehu sieppasi jousen käteensä ja ampui Jooramia hartioiden  väliin, niin että nuoli meni sydämen lävitse, ja hän vaipui vaunuihinsa.</verse>
        <verse osisID='2Kgs.9.25'>Sitten hän sanoi Bidkarille, vaunusoturille: "Ota hänet ja heitä  jisreeliläisen Naabotin maapalstalle; sillä muistathan, että Herra  meidän ratsastaessamme rinnakkain hänen isänsä Ahabin jäljessä lausui  hänestä tämän ennustuksen:</verse>
        <verse osisID='2Kgs.9.26'>'Totisesti, minä näin eilen Naabotin ja hänen poikiensa veren, sanoo  Herra; ja minä olen juuri tällä maapalstalla kostava sinulle, sanoo  Herra'. Ota siis hänet ja heitä tälle maapalstalle, Herran sanan  mukaan."</verse>
        <verse osisID='2Kgs.9.27'>Kun Ahasja, Juudan kuningas, sen näki, pakeni hän Beet-Gaaniin päin.  Mutta Jeehu ajoi häntä takaa ja sanoi: "Ampukaa hänetkin vaunuihinsa".  Ja he ampuivat häntä Guurin solassa, joka on Jibleamin luona; mutta hän  pakeni Megiddoon ja kuoli siellä.</verse>
        <verse osisID='2Kgs.9.28'>Ja hänen palvelijansa veivät hänet vaunuissa Jerusalemiin ja  hautasivat hänet hänen omaan hautaansa, hänen isiensä viereen, Daavidin  kaupunkiin.</verse>
        <verse osisID='2Kgs.9.29'>Ahasja oli tullut Juudan kuninkaaksi Jooramin, Ahabin pojan,  yhdentenätoista hallitusvuotena.</verse>
        <verse osisID='2Kgs.9.30'>Sitten Jeehu tuli Jisreeliin. Kun Iisebel kuuli sen, maalasi hän  ihomaalilla silmäluomensa, koristeli päänsä ja katseli ulos akkunasta.</verse>
        <verse osisID='2Kgs.9.31'>Ja kun Jeehu tuli portista sisään, kysyi Iisebel: "Kävikö hyvin  Simrille, herransa murhaajalle?"</verse>
        <verse osisID='2Kgs.9.32'>Hän käänsi kasvonsa akkunaa kohti ja sanoi: "Kuka on minun  puolellani? Kuka?" Niin pari kolme hoviherraa katsoi alas häneen.</verse>
        <verse osisID='2Kgs.9.33'>Jeehu sanoi: "Syöskää hänet alas". Ja he syöksivät hänet alas, niin  että hänen vertansa pirskui seinään ja hevosiin; ja nämä tallasivat  hänet jalkoihinsa.</verse>
        <verse osisID='2Kgs.9.34'>Sitten Jeehu meni sisään, söi ja joi. Ja hän sanoi: "Korjatkaa se  kirottu ja haudatkaa hänet, sillä onhan hän kuninkaan tytär".</verse>
        <verse osisID='2Kgs.9.35'>Mutta kun he menivät hautaamaan häntä, eivät he löytäneet hänestä  muuta kuin pääkallon, jalat ja kädet.</verse>
        <verse osisID='2Kgs.9.36'>Ja he tulivat takaisin ja ilmoittivat sen Jeehulle. Niin hän sanoi:  "Tässä on toteutunut Herran sana, jonka hän puhui palvelijansa  tisbeläisen Elian kautta: 'Jisreelin vainiolla koirat syövät Iisebelin  lihan;</verse>
        <verse osisID='2Kgs.9.37'>ja Iisebelin ruumis on oleva niinkuin pellon lanta Jisreelin  vainiolla, niin ettei voida sanoa: Tämä on Iisebel'".</verse>
      </chapter>
      <chapter osisID='2Kgs.10'>
        <verse osisID='2Kgs.10.1'>Mutta Ahabilla oli seitsemänkymmentä poikaa Samariassa. Ja Jeehu  kirjoitti kirjeet ja lähetti ne Samariaan, Jisreelin päämiehille,  vanhimmille ja Ahabin poikien holhoojille; hän kirjoitti näin:</verse>
        <verse osisID='2Kgs.10.2'>"Kun tämä kirje tulee teille, joiden hallussa herranne pojat ovat ja  joiden hallussa ovat sotavaunut, hevoset, varustettu kaupunki ja aseet,</verse>
        <verse osisID='2Kgs.10.3'>niin valitkaa herranne pojista paras ja oikeamielisin ja asettakaa  hänet isänsä valtaistuimelle ja sotikaa herranne suvun puolesta".</verse>
        <verse osisID='2Kgs.10.4'>Mutta he peljästyivät kovin ja sanoivat: "Katso, ne kaksi kuningasta  eivät kestäneet hänen edessään, kuinka me kestäisimme?"</verse>
        <verse osisID='2Kgs.10.5'>Niin linnan päällikkö ja kaupungin päällikkö sekä vanhimmat ja  holhoojat lähettivät Jeehulle sanan: "Me olemme sinun palvelijoitasi; me  teemme kaiken, mitä sinä meille määräät. Emme me tee ketään kuninkaaksi;  tee, mitä tahdot."</verse>
        <verse osisID='2Kgs.10.6'>Silloin hän kirjoitti heille toisen kirjeen, näin kuuluvan: "Jos te  olette minun puolellani ja kuulette minua, niin ottakaa herranne poikien  päät ja tulkaa huomenna tähän aikaan minun luokseni Jisreeliin". Ne  seitsemänkymmentä kuninkaan poikaa asuivat näet kaupungin ylimysten  luona, jotka heitä kasvattivat.</verse>
        <verse osisID='2Kgs.10.7'>Kun kirje tuli heille, ottivat he kuninkaan pojat ja tappoivat  heidät, seitsemänkymmentä miestä, panivat heidän päänsä koreihin ja  lähettivät ne Jeehulle Jisreeliin.</verse>
        <verse osisID='2Kgs.10.8'>Ja sanansaattaja tuli ja ilmoitti hänelle sanoen: "He ovat tuoneet  kuninkaan poikien päät". Hän sanoi: "Pankaa ne kahteen roukkioon portin  oven edustalle huomiseen saakka".</verse>
        <verse osisID='2Kgs.10.9'>Ja aamulla hän meni ulos, asettui siihen ja sanoi kaikelle kansalle:  "Te olette syyttömät. Katso, minä olen tehnyt salaliiton herraani  vastaan ja tappanut hänet; mutta kuka on surmannut kaikki nämä?</verse>
        <verse osisID='2Kgs.10.10'>Tietäkää siis, ettei ainoakaan Herran sana, jonka Herra on puhunut  Ahabin sukua vastaan, varise maahan. Herra on tehnyt, minkä hän on  puhunut palvelijansa Elian kautta."</verse>
        <verse osisID='2Kgs.10.11'>Sitten Jeehu surmasi kaikki, jotka olivat Ahabin suvusta jäljellä  Jisreelissä, sekä kaikki hänen ylimyksensä, uskottunsa ja pappinsa,  päästämättä pakoon ainoatakaan.</verse>
        <verse osisID='2Kgs.10.12'>Sitten hän nousi ja lähti Samariaan; mutta tullessaan paimenten  Beet-Eekediin, joka on tien varrella,</verse>
        <verse osisID='2Kgs.10.13'>Jeehu kohtasi Ahasjan, Juudan kuninkaan, veljet ja kysyi: "Keitä te  olette?" He vastasivat: "Me olemme Ahasjan veljiä ja menemme  tervehtimään kuninkaan poikia ja kuninkaan äidin poikia".</verse>
        <verse osisID='2Kgs.10.14'>Hän sanoi: "Ottakaa nämä elävinä kiinni". Ja he ottivat heidät  elävinä kiinni ja tappoivat heidät ja heittivät Beet-Eekedin  vesisäiliöön, neljäkymmentä kaksi miestä. Hän ei jättänyt heistä eloon  ainoatakaan.</verse>
        <verse osisID='2Kgs.10.15'>Kun hän sitten lähti sieltä, kohtasi hän Joonadabin, Reekabin pojan,  joka tuli häntä vastaan. Ja hän tervehti häntä ja sanoi hänelle: "Onko  sinun sydämesi yhtä vilpitön minua kohtaan, kuin minun sydämeni on sinua  kohtaan?" Joonadab vastasi: "On". - "Jos niin on, niin lyö kättä minun  kanssani."  Ja hän löi kättä, ja hän otti hänet vaunuihinsa.</verse>
        <verse osisID='2Kgs.10.16'>Ja hän sanoi: "Tule minun kanssani katsomaan minun kiivailuani  Herran puolesta". Niin hän sai ajaa hänen vaunuissansa.</verse>
        <verse osisID='2Kgs.10.17'>Tultuaan Samariaan hän surmasi kaikki, jotka olivat Ahabin  jälkeläisistä jäljellä Samariassa, kunnes hän oli hävittänyt hänen  sukunsa, Herran sanan mukaan, jonka Herra oli puhunut Elialle.</verse>
        <verse osisID='2Kgs.10.18'>Sitten Jeehu kokosi kaiken kansan ja sanoi heille: "Ahab on  palvellut Baalia vähän; Jeehu on palveleva häntä paljon.</verse>
        <verse osisID='2Kgs.10.19'>Kutsukaa nyt minun luokseni kaikki Baalin profeetat, kaikki hänen  palvelijansa ja kaikki hänen pappinsa, älköönkä kukaan jääkö pois; sillä  minä aion uhrata suuret uhrit Baalille. Eloon ei jää kukaan, joka jää  pois." Mutta Jeehu menetteli kavalasti, tuhotakseen Baalin palvelijat.</verse>
        <verse osisID='2Kgs.10.20'>Niin Jeehu sanoi: "Kuuluttakaa pyhä juhlakokous Baalin kunniaksi".  Ja se kutsuttiin koolle.</verse>
        <verse osisID='2Kgs.10.21'>Ja Jeehu lähetti sanan kaikkeen Israeliin, ja kaikki Baalin  palvelijat tulivat; ei yksikään jäänyt tulematta. Niin he menivät Baalin  temppeliin, ja Baalin temppeli täyttyi ääriään myöten.</verse>
        <verse osisID='2Kgs.10.22'>Ja hän sanoi vaatekammion hoitajalle: "Tuo puvut kaikille Baalin  palvelijoille". Ja tämä toi heille puvut.</verse>
        <verse osisID='2Kgs.10.23'>Kun Jeehu Joonadabin, Reekabin pojan, kanssa tuli Baalin temppeliin,  sanoi hän Baalin palvelijoille: "Tutkikaa ja katsokaa, ettei täällä  teidän joukossanne ole ketään Herran palvelijaa, vaan ainoastaan Baalin  palvelijoita".</verse>
        <verse osisID='2Kgs.10.24'>Sitten he menivät uhraamaan teurasuhreja ja polttouhreja.  Mutta  Jeehu oli asettanut ulkopuolelle kahdeksankymmentä miestä ja sanonut:  "Jos kuka päästää pakoon yhdenkään niistä miehistä, jotka minä tuon  teidän käsiinne, menee henki hengestä".</verse>
        <verse osisID='2Kgs.10.25'>Ja päätettyänsä polttouhrin uhraamisen sanoi Jeehu henkivartijoille  ja vaunusotureille: "Menkää sisään ja surmatkaa heidät; älköön yksikään  pääskö ulos". Niin he surmasivat heidät miekan terällä, ja henkivartijat  ja vaunusoturit heittivät ulos heidän ruumiinsa. Sitten he menivät  Baalin temppelilinnaan</verse>
        <verse osisID='2Kgs.10.26'>ja toivat ulos Baalin temppelin patsaat ja polttivat ne,</verse>
        <verse osisID='2Kgs.10.27'>ja he kukistivat Baalin patsaan. He hävittivät Baalin temppelin ja  tekivät siitä käymälöitä; niin aina tähän päivään asti.</verse>
        <verse osisID='2Kgs.10.28'>Näin Jeehu hävitti Baalin Israelista.</verse>
        <verse osisID='2Kgs.10.29'>Mutta Jerobeamin, Nebatin pojan, synneistä, joilla hän oli saattanut  Israelin tekemään syntiä, Beetelissä ja Daanissa olevista  kultavasikoista, Jeehu ei luopunut.</verse>
        <verse osisID='2Kgs.10.30'>Niin Herra sanoi Jeehulle: "Koska olet hyvin toimittanut sen, mikä  oli oikein minun silmissäni, ja koska teit Ahabin suvulle aivan minun  mieleni mukaan, niin istukoot sinun poikasi Israelin valtaistuimella  neljänteen polveen".</verse>
        <verse osisID='2Kgs.10.31'>Mutta Jeehu ei vaeltanut tarkoin, kaikesta sydämestänsä, Herran,  Israelin Jumalan, lain mukaan; hän ei luopunut Jerobeamin synneistä,  joilla tämä oli saattanut Israelin tekemään syntiä.</verse>
        <verse osisID='2Kgs.10.32'>Niihin aikoihin Herra rupesi lohkomaan Israelia, sillä Hasael voitti  heidät kaikkialla Israelin raja-alueella</verse>
        <verse osisID='2Kgs.10.33'>ja valloitti Jordanista auringonnousuun päin koko Gileadin maan,  gaadilaiset, ruubenilaiset ja manasselaiset, alkaen Aroerista, joka on  Arnon-joen rannalla - sekä Gileadin että Baasanin.</verse>
        <verse osisID='2Kgs.10.34'>Mitä muuta on kerrottavaa Jeehusta ja kaikesta, mitä hän teki, ja  kaikista hänen urotöistänsä, se on kirjoitettuna Israelin kuningasten  aikakirjassa.</verse>
        <verse osisID='2Kgs.10.35'>Sitten Jeehu meni lepoon isiensä tykö, ja hänet haudattiin  Samariaan. Ja hänen poikansa Jooahas tuli kuninkaaksi hänen sijaansa.</verse>
        <verse osisID='2Kgs.10.36'>Ja aika, jonka Jeehu hallitsi Israelia Samariassa, oli kaksikymmentä  kahdeksan vuotta.</verse>
      </chapter>
      <chapter osisID='2Kgs.11'>
        <verse osisID='2Kgs.11.1'>Kun Atalja, Ahasjan äiti, näki, että hänen poikansa oli kuollut,  nousi hän ja tuhosi koko kuningassuvun.</verse>
        <verse osisID='2Kgs.11.2'>Mutta kuningas Jooramin tytär Jooseba, Ahasjan sisar, otti  surmattavien kuninkaan poikien joukosta Ahasjan pojan Jooaan ja vei  hänet ja hänen imettäjänsä salaa makuuhuoneeseen. Täällä pidettiin  Jooasta kätkettynä Ataljalta, niin ettei hän tullut surmatuksi.</verse>
        <verse osisID='2Kgs.11.3'>Sitten poika oli Jooseban luona Herran temppeliin piilotettuna kuusi  vuotta, Ataljan hallitessa maata.</verse>
        <verse osisID='2Kgs.11.4'>Mutta seitsemäntenä vuotena Joojada lähetti hakemaan kaarilaisten ja  henkivartijain sadanpäämiehiä ja tuotti heidät luoksensa Herran  temppeliin. Ja sittenkuin hän oli tehnyt liiton heidän kanssansa ja  vannottanut heidät siellä Herran temppelissä, näytti hän heille  kuninkaan pojan.</verse>
        <verse osisID='2Kgs.11.5'>Sitten hän käski heitä sanoen: "Tehkää näin: kolmas osa teistä,  joiden on mentävä vartionpitoon sapattina, vartioikoon kuninkaan  palatsia,</verse>
        <verse osisID='2Kgs.11.6'>kolmas osa olkoon sivuportilla ja kolmas osa henkivartijain takana  olevalla portilla; vartioikaa palatsia, kukin vuorollanne.</verse>
        <verse osisID='2Kgs.11.7'>Mutta kaksi muuta teidän osastoanne, kaikki, jotka pääsevät  vartionpidosta sapattina, vartioikoot Herran temppeliä, kuninkaan luona.</verse>
        <verse osisID='2Kgs.11.8'>Asettukaa kuninkaan ympärille, kullakin ase kädessä; ja joka  tunkeutuu rivien läpi, se surmattakoon. Näin olkaa kuninkaan luona,  menköön hän ulos tai sisään."</verse>
        <verse osisID='2Kgs.11.9'>Sadanpäämiehet tekivät, aivan niinkuin pappi Joojada oli heitä  käskenyt: kukin heistä otti miehensä, sekä ne, joiden oli mentävä  vartionpitoon sapattina, että ne, jotka pääsivät vartionpidosta  sapattina, ja he tulivat pappi Joojadan luo.</verse>
        <verse osisID='2Kgs.11.10'>Ja pappi antoi sadanpäämiehille keihäät ja varustukset, jotka olivat  olleet kuningas Daavidin omat ja olivat Herran temppelissä.</verse>
        <verse osisID='2Kgs.11.11'>Ja henkivartijat asettuivat, kullakin ase kädessä, temppelin  eteläsivulta aina sen pohjoissivulle saakka, päin alttaria ja temppeliä,  kuninkaan ympärille.</verse>
        <verse osisID='2Kgs.11.12'>Sitten hän toi kuninkaan pojan esille, pani hänen päähänsä kruunun  ja antoi hänelle lain kirjan, ja he tekivät hänet kuninkaaksi ja  voitelivat hänet; ja he paukuttivat käsiänsä ja huusivat: "Eläköön  kuningas!"</verse>
        <verse osisID='2Kgs.11.13'>Kun Atalja kuuli henkivartijain ja kansan huudon, meni hän kansan  luo Herran temppeliin.</verse>
        <verse osisID='2Kgs.11.14'>Hän näki kuninkaan seisovan pylvään vieressä, niinkuin tapa oli, ja  päälliköt ja torvensoittajat kuninkaan luona, ja kaiken maan kansan,  joka riemuitsi ja puhalsi torviin. Silloin Atalja repäisi vaatteensa ja  huusi: "Kapina! Kapina!"</verse>
        <verse osisID='2Kgs.11.15'>Mutta pappi Joojada käski sadanpäämiehiä, sotajoukon johtajia, ja  sanoi heille: "Viekää hänet pois rivien välitse, ja joka yrittää seurata  häntä, se surmatkaa miekalla". Sillä pappi oli sanonut: "Älköön häntä  surmattako Herran temppelissä".</verse>
        <verse osisID='2Kgs.11.16'>Niin he kävivät häneen käsiksi, ja kun hän oli tullut tielle, jota  myöten hevosia kuljetettiin kuninkaan palatsiin, surmattiin hänet  siellä.</verse>
        <verse osisID='2Kgs.11.17'>Ja Joojada teki liiton Herran, kuninkaan ja kansan kesken, että he  olisivat Herran kansa; niin myös kuninkaan ja kansan kesken.</verse>
        <verse osisID='2Kgs.11.18'>Sitten kaikki maan kansa meni Baalin temppeliin, ja he hävittivät  sen. Sen alttarit ja kuvat he löivät aivan murskaksi ja tappoivat  alttarien edessä Mattanin, Baalin papin. Sitten pappi asetti vartijat  vartioimaan Herran temppeliä.</verse>
        <verse osisID='2Kgs.11.19'>Ja hän otti mukaansa sadanpäämiehet sekä kaarilaiset ja  henkivartijat ja kaiken maan kansan, ja he veivät kuninkaan Herran  temppelistä ja tulivat henkivartijain portin kautta kuninkaan linnaan,  ja hän istui kuninkaalliselle valtaistuimelle.</verse>
        <verse osisID='2Kgs.11.20'>Ja kaikki maan kansa iloitsi, ja kaupunki pysyi rauhallisena. Mutta  Ataljan he surmasivat miekalla kuninkaan linnassa.</verse>
        <verse osisID='2Kgs.11.21'>Jooas oli seitsemän vuoden vanha tullessaan kuninkaaksi.</verse>
      </chapter>
      <chapter osisID='2Kgs.12'>
        <verse osisID='2Kgs.12.1'>Jeehun seitsemäntenä hallitusvuotena tuli Jooas kuninkaaksi, ja hän  hallitsi Jerusalemissa neljäkymmentä vuotta. Hänen äitinsä oli nimeltään  Sibja Beersebasta.</verse>
        <verse osisID='2Kgs.12.2'>Ja Jooas teki sitä, mikä on oikein Herran silmissä, niin kauan kuin  hän eli, sillä pappi Joojada oli opettanut häntä.</verse>
        <verse osisID='2Kgs.12.3'>Kuitenkaan eivät uhrikukkulat hävinneet, vaan kansa uhrasi ja  suitsutti yhä edelleen uhrikukkuloilla.</verse>
        <verse osisID='2Kgs.12.4'>Ja Jooas sanoi papeille: "Kaiken rahan, joka pyhinä lahjoina tuodaan  Herran temppeliin, käyvän rahan, kaiken arvion mukaan suoritettavan  henkilörahan ja kaiken rahan, jonka joku sydämensä vaatimuksesta tuo  Herran temppeliin,</verse>
        <verse osisID='2Kgs.12.5'>sen ottakoot papit itselleen, kukin tuttavaltaan; mutta heidän on  niillä korjattava, mitä on rappeutunutta Herran temppelissä, missä vain  jotakin rappeutunutta on".</verse>
        <verse osisID='2Kgs.12.6'>Mutta vielä kuningas Jooaan kahdentenakymmenentenä kolmantena  hallitusvuotena eivät papit olleet korjanneet mitään, mikä temppelissä  oli rappeutunutta.</verse>
        <verse osisID='2Kgs.12.7'>Silloin kuningas Jooas kutsui pappi Joojadan ja muut papit ja sanoi  heille: "Miksi te ette ole korjanneet mitään, mikä temppelissä on  rappeutunutta? Nyt te ette enää saa ottaa rahaa tuttaviltanne, vaan  teidän on annettava se siihen, mikä temppelissä on rappeutunutta."</verse>
        <verse osisID='2Kgs.12.8'>Ja papit suostuivat siihen, etteivät ottaisi rahaa kansalta, mutta  eivät myöskään korjaisi sitä, mikä temppelissä oli rappeutunutta.</verse>
        <verse osisID='2Kgs.12.9'>Mutta pappi Joojada otti arkun ja kaivoi reiän sen kanteen ja asetti  sen alttarin ääreen, oikealle puolelle, kun mennään Herran temppeliin.  Ja papit, jotka vartioivat ovea, panivat siihen kaiken rahan, mikä  Herran temppeliin tuotiin.</verse>
        <verse osisID='2Kgs.12.10'>Kun he näkivät, että arkussa oli paljon rahaa, meni kuninkaan  kirjuri sinne ylimmäisen papin kanssa, ja he sitoivat yhteen ja laskivat  rahat, jotka olivat Herran temppelissä.</verse>
        <verse osisID='2Kgs.12.11'>Sitten annettiin punnitut rahat työnteettäjille, jotka oli pantu  valvomaan töitä Herran temppelissä; ja he maksoivat niillä puusepät ja  rakentajat, jotka tekivät työtä Herran temppelissä,</verse>
        <verse osisID='2Kgs.12.12'>ynnä muurarit ja kivenhakkaajat, niin myös puutavarat ja hakatut  kivet, jotka oli ostettava sen korjaamiseksi, mikä Herran temppelissä  oli rappeutunutta, kaikki temppelin korjausmenot.</verse>
        <verse osisID='2Kgs.12.13'>Ei kuitenkaan teetetty Herran temppeliin hopeavateja, veitsiä,  maljoja, torvia, ei mitään kulta- tai hopeakaluja, rahalla, joka tuotiin  Herran temppeliin,</verse>
        <verse osisID='2Kgs.12.14'>vaan se annettiin työmiehille, että he sillä korjaisivat Herran  temppeliä.</verse>
        <verse osisID='2Kgs.12.15'>Eikä miehiltä, joille rahat luovutettiin työmiehille annettaviksi,  vaadittu tilintekoa, vaan he toimivat luottamusmiehinä.</verse>
        <verse osisID='2Kgs.12.16'>Vikauhri- ja syntiuhrirahoja ei tuotu Herran temppeliin; ne tulivat  papeille.</verse>
        <verse osisID='2Kgs.12.17'>Siihen aikaan Hasael, Aramin kuningas, tuli ja ryhtyi sotimaan Gatia  vastaan, ja hän valloitti sen. Sitten Hasael kävi hyökkäämään  Jerusalemia vastaan.</verse>
        <verse osisID='2Kgs.12.18'>Silloin Jooas, Juudan kuningas, otti kaikki pyhät lahjat, jotka  hänen isänsä, Juudan kuninkaat Joosafat, Jooram ja Ahasja, olivat  pyhittäneet, ja omat pyhät lahjansa sekä kaiken kullan, mitä oli Herran  temppelin aarrekammioissa ja kuninkaan linnassa, ja lähetti ne  Hasaelille, Aramin kuninkaalle. Niin tämä lähti pois Jerusalemin  kimpusta.</verse>
        <verse osisID='2Kgs.12.19'>Mitä muuta on kerrottavaa Jooaasta ja kaikesta, mitä hän teki, se on  kirjoitettuna Juudan kuningasten aikakirjassa.</verse>
        <verse osisID='2Kgs.12.20'>Mutta hänen palvelijansa nousivat ja tekivät salaliiton ja  surmasivat Jooaan Millo-rakennuksessa, siinä, mistä mennään alas  Sillaan.</verse>
        <verse osisID='2Kgs.12.21'>Hänen palvelijansa Joosakar, Simeatin poika, ja Joosabad, Soomerin  poika, löivät hänet kuoliaaksi, ja hänet haudattiin isiensä viereen  Daavidin kaupunkiin. Ja hänen poikansa Amasja tuli kuninkaaksi hänen  sijaansa.</verse>
      </chapter>
      <chapter osisID='2Kgs.13'>
        <verse osisID='2Kgs.13.1'>Juudan kuninkaan Jooaan, Ahasjan pojan, kahdentenakymmenentenä  kolmantena hallitusvuotena tuli Jooahas, Jeehun poika, Israelin  kuninkaaksi, ja hän hallitsi Samariassa seitsemäntoista vuotta.</verse>
        <verse osisID='2Kgs.13.2'>Ja hän teki sitä, mikä on pahaa Herran silmissä, ja vaelsi  Jerobeamin, Nebatin pojan, synneissä, joilla tämä oli saattanut Israelin  tekemään syntiä; hän ei luopunut niistä.</verse>
        <verse osisID='2Kgs.13.3'>Niin Herran viha syttyi Israelia kohtaan, ja hän antoi heidät  Hasaelin, Aramin kuninkaan, ja Benhadadin, Hasaelin pojan, käsiin koko  siksi ajaksi.</verse>
        <verse osisID='2Kgs.13.4'>Mutta Jooahas lepytti Herraa, ja Herra kuuli häntä, sillä hän näki  Israelin sorron, kun Aramin kuningas sorti heitä.</verse>
        <verse osisID='2Kgs.13.5'>Ja Herra antoi Israelille vapauttajan, ja he pääsivät aramilaisten  käsistä. Ja israelilaiset asuivat majoissansa niinkuin ennenkin.</verse>
        <verse osisID='2Kgs.13.6'>Eivät he kuitenkaan luopuneet Jerobeamin suvun synneistä, joilla hän  oli saattanut Israelin tekemään syntiä, vaan he vaelsivat niissä;  aserakin jäi paikoilleen Samariaan.</verse>
        <verse osisID='2Kgs.13.7'>Niin ei Herra jättänyt Jooahaalle väkeä enempää kuin viisikymmentä  ratsumiestä, kymmenet sotavaunut ja kymmenentuhatta jalkamiestä; sillä  Aramin kuningas oli hävittänyt ne ja pannut ne tomuksi, niinkuin  puitaessa tulee tomua.</verse>
        <verse osisID='2Kgs.13.8'>Mitä muuta on kerrottavaa Jooahaasta, kaikesta, mitä hän teki, ja  hänen urotöistänsä, se on kirjoitettuna Israelin kuningasten  aikakirjassa.</verse>
        <verse osisID='2Kgs.13.9'>Ja Jooahas meni lepoon isiensä tykö, ja hänet haudattiin Samariaan.  Ja hänen poikansa Jooas tuli kuninkaaksi hänen sijaansa.</verse>
        <verse osisID='2Kgs.13.10'>Juudan kuninkaan Jooaan kolmantenakymmenentenä seitsemäntenä  hallitusvuotena tuli Jooas, Jooahaan poika, Israelin kuninkaaksi, ja hän  hallitsi Samariassa kuusitoista vuotta.</verse>
        <verse osisID='2Kgs.13.11'>Hän teki sitä, mikä on pahaa Herran silmissä: hän ei luopunut  mistään Jerobeamin, Nebatin pojan, synneistä, joilla tämä oli saattanut  Israelin tekemään syntiä, vaan vaelsi niissä.</verse>
        <verse osisID='2Kgs.13.12'>Mitä muuta on kerrottavaa Jooaasta, kaikesta, mitä hän teki, ja  hänen urotöistään, kuinka hän soti Juudan kuningasta Amasjaa vastaan, se  on kirjoitettuna Israelin kuningasten aikakirjassa.</verse>
        <verse osisID='2Kgs.13.13'>Ja Jooas meni lepoon isiensä tykö, ja Jerobeam istui hänen  valtaistuimellensa. Ja Jooas haudattiin Samariaan Israelin kuningasten  viereen.</verse>
        <verse osisID='2Kgs.13.14'>Mutta kun Elisa sairasti kuolintautiansa, tuli Jooas, Israelin  kuningas, hänen tykönsä. Ja kumartuneena hänen kasvojensa yli hän itki  ja sanoi: "Isäni, isäni! Israelin sotavaunut ja ratsumiehet!"</verse>
        <verse osisID='2Kgs.13.15'>Niin Elisa sanoi hänelle: "Nouda jousi ja nuolia". Ja hän nouti  hänelle jousen ja nuolia.</verse>
        <verse osisID='2Kgs.13.16'>Sitten hän sanoi Israelin kuninkaalle: "Laske kätesi jouselle". Ja  kun hän oli laskenut kätensä, pani Elisa kätensä kuninkaan kätten  päälle.</verse>
        <verse osisID='2Kgs.13.17'>Ja hän sanoi: "Avaa ikkuna itään päin". Ja kun tämä oli avannut sen,  sanoi Elisa: "Ammu". Ja hän ampui. Niin hän sanoi: "Herran voitonnuoli,  voitonnuoli Aramia vastaan! Sinä olet voittava aramilaiset Afekissa  perinpohjin."</verse>
        <verse osisID='2Kgs.13.18'>Sitten hän sanoi: "Ota nuolet". Ja kun hän oli ne ottanut, sanoi hän  Israelin kuninkaalle: "Lyö maahan". Niin hän löi kolme kertaa ja lakkasi  sitten.</verse>
        <verse osisID='2Kgs.13.19'>Mutta Jumalan mies vihastui häneen ja sanoi: "Sinun olisi pitänyt  lyödä viisi tai kuusi kertaa: silloin olisit voittanut aramilaiset  perinpohjin. Mutta nyt olet voittava aramilaiset ainoastaan kolme  kertaa."</verse>
        <verse osisID='2Kgs.13.20'>Sitten Elisa kuoli, ja hänet haudattiin. Ja mooabilaisten  partiojoukkoja tuli maahan vuosi vuodelta.</verse>
        <verse osisID='2Kgs.13.21'>Ja kerran, kun he haudatessaan erästä miestä näkivät partiojoukon,  heittivät he miehen Elisan hautaan ja menivät matkoihinsa. Kun mies  kosketti Elisan luita, virkosi hän ja nousi jaloilleen.</verse>
        <verse osisID='2Kgs.13.22'>Hasael, Aramin kuningas, sorti Israelia, niin kauan kuin Jooahas  eli.</verse>
        <verse osisID='2Kgs.13.23'>Mutta Herra oli heille laupias, armahti heitä ja kääntyi heidän  puoleensa liiton tähden, jonka hän oli tehnyt Aabrahamin, Iisakin ja  Jaakobin kanssa. Sillä hän ei tahtonut tuhota heitä, eikä hän ollut  vielä heittänyt heitä pois kasvojensa edestä.</verse>
        <verse osisID='2Kgs.13.24'>Ja Hasael, Aramin kuningas, kuoli, ja hänen poikansa Benhadad tuli  kuninkaaksi hänen sijaansa.</verse>
        <verse osisID='2Kgs.13.25'>Ja Jooas, Jooahaan poika, otti Benhadadilta, Hasaelin pojalta,  takaisin ne kaupungit, jotka tämä oli asevoimalla ottanut hänen  isältänsä Jooahaalta. Kolme kertaa Jooas voitti hänet ja otti takaisin  Israelin kaupungit.</verse>
      </chapter>
      <chapter osisID='2Kgs.14'>
        <verse osisID='2Kgs.14.1'>Israelin kuninkaan Jooaan, Jooahaan pojan, toisena hallitusvuotena  tuli Amasja, Jooaan poika, Juudan kuninkaaksi.</verse>
        <verse osisID='2Kgs.14.2'>Hän oli kahdenkymmenen viiden vuoden vanha tullessaan kuninkaaksi, ja  hän hallitsi Jerusalemissa kaksikymmentä yhdeksän vuotta. Hänen äitinsä  oli nimeltään Jooaddin, Jerusalemista.</verse>
        <verse osisID='2Kgs.14.3'>Hän teki sitä, mikä on oikein Herran silmissä, ei kuitenkaan niinkuin  hänen isänsä Daavid. Kaikessa hän teki, niinkuin hänen isänsä Jooas oli  tehnyt.</verse>
        <verse osisID='2Kgs.14.4'>Kuitenkaan eivät uhrikukkulat hävinneet, vaan kansa uhrasi ja  suitsutti yhä edelleen uhrikukkuloilla.</verse>
        <verse osisID='2Kgs.14.5'>Ja kun kuninkuus oli vahvistunut hänen käsissään, surmautti hän ne  palvelijansa, jotka olivat murhanneet kuninkaan, hänen isänsä.</verse>
        <verse osisID='2Kgs.14.6'>Mutta murhaajain lapset hän jätti surmaamatta, niinkuin on  kirjoitettu Mooseksen lain kirjaan, jossa Herra on käskenyt: "Älköön  isiä rangaistako kuolemalla lasten tähden älköönkä lapsia isien tähden;  kukin rangaistakoon kuolemalla oman syntinsä tähden".</verse>
        <verse osisID='2Kgs.14.7'>Hän voitti edomilaiset Suolalaaksossa, kymmenentuhatta miestä, ja  valloitti Seelan asevoimalla ja antoi sille nimen Jokteel, joka sillä  tänäkin päivänä on.</verse>
        <verse osisID='2Kgs.14.8'>Silloin Amasja lähetti sanansaattajat Israelin kuninkaan Jooaan,  Jooahaan pojan, Jeehun pojanpojan luo ja käski sanoa hänelle: "Tule,  otelkaamme keskenämme".</verse>
        <verse osisID='2Kgs.14.9'>Mutta Jooas, Israelin kuningas, lähetti Amasjalle, Juudan kuninkaalle  tämän sanan: "Libanonilla kasvava ohdake lähetti setripuulle, joka  kasvoi Libanonilla, sanan: 'Anna tyttäresi vaimoksi minun pojalleni'.  Mutta metsän eläimet Libanonilla kulkivat ohdakkeen ylitse ja tallasivat  sen maahan.</verse>
        <verse osisID='2Kgs.14.10'>Sinä olet voittanut Edomin, ja siitä olet käynyt ylpeäksi.  Tyydy  siihen kunniaan ja pysy kotonasi. Minkätähden tuotat onnettomuuden? Sinä  kukistut itse ynnä Juuda sinun kanssasi."</verse>
        <verse osisID='2Kgs.14.11'>Mutta Amasja ei totellut. Niin Jooas, Israelin kuningas, lähti  liikkeelle, ja he, hän ja Amasja, Juudan kuningas, ottelivat keskenään  Beet-Semeksessä, joka on Juudan aluetta.</verse>
        <verse osisID='2Kgs.14.12'>Ja israelilaiset voittivat Juudan miehet, ja nämä pakenivat kukin  majallensa.</verse>
        <verse osisID='2Kgs.14.13'>Ja Jooas, Israelin kuningas, otti Juudan kuninkaan Amasjan, Jooaan  pojan, Ahasjan pojanpojan, Beet-Semeksessä vangiksi. Kun hän tuli  Jerusalemiin, revitti hän Jerusalemin muuria Efraimin portista  Kulmaporttiin saakka, neljäsataa kyynärää.</verse>
        <verse osisID='2Kgs.14.14'>Ja hän otti kaiken kullan ja hopean sekä kaikki kalut, mitä Herran  temppelissä ja kuninkaan linnan aarrekammioissa oli, ynnä panttivankeja,  ja palasi Samariaan.</verse>
        <verse osisID='2Kgs.14.15'>Mitä muuta on kerrottavaa Jooaasta, siitä, mitä hän teki, ja hänen  urotöistään, kuinka hän soti Amasjaa, Juudan kuningasta, vastaan, se on  kirjoitettuna Israelin kuningasten aikakirjassa.</verse>
        <verse osisID='2Kgs.14.16'>Ja Jooas meni lepoon isiensä tykö, ja hänet haudattiin Samariaan  Israelin kuningasten viereen. Ja hänen poikansa Jerobeam tuli  kuninkaaksi hänen sijaansa.</verse>
        <verse osisID='2Kgs.14.17'>Mutta Juudan kuningas Amasja, Jooaan poika, eli Israelin kuninkaan  Jooaan, Jooahaan pojan, kuoleman jälkeen viisitoista vuotta.</verse>
        <verse osisID='2Kgs.14.18'>Mitä muuta on kerrottavaa Amasjasta, se on kirjoitettuna Juudan  kuningasten aikakirjassa.</verse>
        <verse osisID='2Kgs.14.19'>Ja häntä vastaan tehtiin Jerusalemissa salaliitto. Hän pakeni  Laakiiseen, mutta Laakiiseen lähetettiin miehiä hänen jälkeensä, ja ne  surmasivat hänet siellä.</verse>
        <verse osisID='2Kgs.14.20'>Hänet nostettiin hevosten selkään ja haudattiin Jerusalemiin isiensä  viereen Daavidin kaupunkiin.</verse>
        <verse osisID='2Kgs.14.21'>Mutta koko Juudan kansa otti Asarjan, joka oli kuudentoista vuoden  vanha, ja teki hänet kuninkaaksi hänen isänsä Amasjan sijaan.</verse>
        <verse osisID='2Kgs.14.22'>Hän linnoitti Eelatin ja palautti sen Juudalle, sittenkuin kuningas  oli mennyt lepoon isiensä tykö.</verse>
        <verse osisID='2Kgs.14.23'>Juudan kuninkaan Amasjan, Jooaan pojan, viidentenätoista  hallitusvuotena tuli Jerobeam, Jooaan poika, Israelin kuninkaaksi, ja  hän hallitsi Samariassa neljäkymmentä yksi vuotta.</verse>
        <verse osisID='2Kgs.14.24'>Hän teki sitä, mikä on pahaa Herran silmissä; hän ei luopunut  mistään Jerobeamin, Nebatin pojan, synneistä, joilla tämä oli saattanut  Israelin tekemään syntiä.</verse>
        <verse osisID='2Kgs.14.25'>Hän palautti entiselleen Israelin alueen, siitä, mistä mennään  Hamatiin, aina Aromaan mereen saakka, sen sanan mukaan, jonka Herra,  Israelin Jumala, oli puhunut palvelijansa, profeetta Joonan, Amittain  pojan, kautta, joka oli kotoisin Gat-Heeferistä.</verse>
        <verse osisID='2Kgs.14.26'>Sillä Herra oli nähnyt Israelin ylen katkeran kurjuuden, kuinka  kaikki tyynni menehtyivät eikä Israelilla ollut auttajaa.</verse>
        <verse osisID='2Kgs.14.27'>Herra ei ollut vielä sanonut, että hän oli pyyhkivä Israelin nimen  pois taivaan alta, ja niin hän vapautti heidät Jerobeamin, Jooaan pojan,  kautta.</verse>
        <verse osisID='2Kgs.14.28'>Mitä muuta on kerrottavaa Jerobeamista, kaikesta, mitä hän teki, ja  hänen urotöistänsä, kuinka hän kävi sotaa ja kuinka hän palautti  Israelille Damaskosta ja Hamatista sen, mikä oli ollut Juudan, se on  kirjoitettuna Israelin kuningasten aikakirjassa.</verse>
        <verse osisID='2Kgs.14.29'>Ja Jerobeam meni lepoon isiensä, Israelin kuningasten, tykö.  Ja  hänen poikansa Sakarja tuli kuninkaaksi hänen sijaansa.</verse>
      </chapter>
      <chapter osisID='2Kgs.15'>
        <verse osisID='2Kgs.15.1'>Jerobeamin, Israelin kuninkaan, kahdentenakymmenentenä seitsemäntenä  hallitusvuotena tuli Asarja, Amasjan poika, Juudan kuninkaaksi.</verse>
        <verse osisID='2Kgs.15.2'>Hän oli kuudentoista vuoden vanha tullessaan kuninkaaksi ja hallitsi  Jerusalemissa viisikymmentä kaksi vuotta. Hänen äitinsä oli nimeltään  Jekolja, Jerusalemista.</verse>
        <verse osisID='2Kgs.15.3'>Ja hän teki sitä, mikä on oikein Herran silmissä, aivan niinkuin  hänen isänsä Amasja oli tehnyt.</verse>
        <verse osisID='2Kgs.15.4'>Kuitenkaan eivät uhrikukkulat hävinneet, vaan kansa uhrasi ja  suitsutti yhä edelleen uhrikukkuloilla.</verse>
        <verse osisID='2Kgs.15.5'>Ja Herra löi kuningasta, niin että hän oli pitalitautinen  kuolinpäiväänsä saakka. Hän asui eri talossa, mutta Jootam, kuninkaan  poika, oli linnan päällikkönä ja tuomitsi maan kansaa.</verse>
        <verse osisID='2Kgs.15.6'>Mitä muuta on kerrottavaa Asarjasta ja kaikesta, mitä hän teki, se on  kirjoitettuna Juudan kuningasten aikakirjassa.</verse>
        <verse osisID='2Kgs.15.7'>Ja Asarja meni lepoon isiensä tykö, ja hänet haudattiin isiensä  viereen Daavidin kaupunkiin. Ja hänen poikansa Jootam tuli kuninkaaksi  hänen sijaansa.</verse>
        <verse osisID='2Kgs.15.8'>Asarjan, Juudan kuninkaan, kolmantenakymmenentenä kahdeksantena  hallitusvuotena tuli Sakarja, Jerobeamin poika, Israelin kuninkaaksi, ja  hän hallitsi Samariassa kuusi kuukautta.</verse>
        <verse osisID='2Kgs.15.9'>Ja hän teki sitä, mikä on pahaa Herran silmissä, niinkuin hänen  isänsäkin olivat tehneet; hän ei luopunut Jerobeamin, Nebatin pojan,  synneistä, joilla tämä oli saattanut Israelin tekemään syntiä.</verse>
        <verse osisID='2Kgs.15.10'>Ja Sallum, Jaabeksen poika, teki salaliiton häntä vastaan ja löi  hänet kuoliaaksi kansan nähden ja tuli kuninkaaksi hänen sijaansa.</verse>
        <verse osisID='2Kgs.15.11'>Mitä muuta on kerrottavaa Sakarjasta, katso, se on kirjoitettuna  Israelin kuningasten aikakirjassa.</verse>
        <verse osisID='2Kgs.15.12'>Näin toteutui Herran sana, jonka hän oli puhunut Jeehulle sanoen:  "Sinun poikasi istukoot Israelin valtaistuimella neljänteen polveen":  niin tapahtui.</verse>
        <verse osisID='2Kgs.15.13'>Sallum, Jaabeksen poika, tuli kuninkaaksi Ussian, Juudan kuninkaan,  kolmantenakymmenentenä yhdeksäntenä hallitusvuotena, ja hän hallitsi  Samariassa kuukauden päivät.</verse>
        <verse osisID='2Kgs.15.14'>Mutta silloin Menahem, Gaadin poika, lähti liikkeelle Tirsasta, tuli  Samariaan ja löi Sallumin, Jaabeksen pojan, kuoliaaksi Samariassa. Ja  hän tuli kuninkaaksi tämän sijaan.</verse>
        <verse osisID='2Kgs.15.15'>Mitä muuta on kerrottavaa Sallumista ja salaliitosta, jonka hän  teki, katso, se on kirjoitettuna Israelin kuningasten aikakirjassa.</verse>
        <verse osisID='2Kgs.15.16'>Siihen aikaan Menahem hävitti Tifsahin ja kaiken, mitä siellä oli,  niin myös sen alueen Tirsasta lähtien, koska he eivät avanneet hänelle  portteja; hän hävitti sen ja halkaisi kaikki raskaat vaimot.</verse>
        <verse osisID='2Kgs.15.17'>Juudan kuninkaan Asarjan kolmantenakymmenentenä yhdeksäntenä  hallitusvuotena tuli Menahem, Gaadin poika, Israelin kuninkaaksi, ja hän  hallitsi Samariassa kymmenen vuotta.</verse>
        <verse osisID='2Kgs.15.18'>Hän teki sitä, mikä on pahaa Herran edessä; hän ei luopunut koko  elinaikanaan mistään Jerobeamin, Nebatin pojan, synneistä, joilla tämä  oli saattanut Israelin tekemään syntiä.</verse>
        <verse osisID='2Kgs.15.19'>Puul, Assurin kuningas, hyökkäsi maahan; ja Menahem antoi Puulille  tuhat talenttia hopeata, että tämä auttaisi häntä ja vahvistaisi  kuninkuuden hänen käsiinsä.</verse>
        <verse osisID='2Kgs.15.20'>Ja Menahem otti rahat verona Israelilta, kaikilta varakkailta  miehiltä, niin että jokainen joutui maksamaan Assurin kuninkaalle  viisikymmentä sekeliä hopeata.</verse>
        <verse osisID='2Kgs.15.21'>Niin Assurin kuningas palasi takaisin eikä jäänyt siihen maahan.  Mitä muuta on kerrottavaa Menahemista ja kaikesta, mitä hän teki, se on  kirjoitettuna Israelin kuningasten aikakirjassa.</verse>
        <verse osisID='2Kgs.15.22'>Ja Menahem meni lepoon isiensä tykö. Ja hänen poikansa Pekahja tuli  kuninkaaksi hänen sijaansa.</verse>
        <verse osisID='2Kgs.15.23'>Juudan kuninkaan Asarjan viidentenäkymmenentenä hallitusvuotena tuli  Pekahja, Menahemin poika, Israelin kuninkaaksi, ja hän hallitsi  Samariassa kaksi vuotta.</verse>
        <verse osisID='2Kgs.15.24'>Hän teki sitä, mikä on pahaa Herran silmissä; hän ei luopunut  Jerobeamin, Nebatin pojan, synneistä, joilla tämä oli saattanut Israelin  tekemään syntiä.</verse>
        <verse osisID='2Kgs.15.25'>Ja Pekah, Remaljan poika, hänen vaunusoturinsa, teki salaliiton  häntä vastaan ja tappoi hänet Samariassa kuninkaan linnan palatsissa,  sekä hänet että Argobin ja Arjen, jolloin Pekahilla oli mukanaan  viisikymmentä Gileadin miestä. Näin tämä surmasi hänet ja tuli  kuninkaaksi hänen sijaansa.</verse>
        <verse osisID='2Kgs.15.26'>Mitä muuta on kerrottavaa Pekahjasta ja kaikesta, mitä hän teki,  katso, se on kirjoitettuna Israelin kuningasten aikakirjassa.</verse>
        <verse osisID='2Kgs.15.27'>Juudan kuninkaan Asarjan viidentenäkymmenentenä toisena  hallitusvuotena tuli Pekah, Remaljan poika, Israelin kuninkaaksi, ja hän  hallitsi Samariassa kaksikymmentä vuotta.</verse>
        <verse osisID='2Kgs.15.28'>Hän teki sitä, mikä on pahaa Herran silmissä; hän ei luopunut  Jerobeamin, Nebatin pojan, synneistä, joilla tämä oli saattanut Israelin  tekemään syntiä.</verse>
        <verse osisID='2Kgs.15.29'>Israelin kuninkaan Pekahin aikana tuli Tiglat-Pileser, Assurin  kuningas, ja valloitti Iijonin, Aabel-Beet-Maakan, Jaanoahin, Kedeksen,  Haasorin, Gileadin ja Galilean, koko Naftalin maan, ja vei asukkaat  pakkosiirtolaisuuteen Assuriin.</verse>
        <verse osisID='2Kgs.15.30'>Mutta Hoosea, Eelan poika, teki salaliiton Pekahia, Remaljan poikaa,  vastaan ja löi hänet kuoliaaksi ja tuli kuninkaaksi hänen sijaansa  Jootamin, Ussian pojan, kahdentenakymmenentenä hallitusvuotena.</verse>
        <verse osisID='2Kgs.15.31'>Mitä muuta on kerrottavaa Pekahista ja kaikesta, mitä hän teki,  katso, se on kirjoitettuna Israelin kuningasten aikakirjassa.</verse>
        <verse osisID='2Kgs.15.32'>Israelin kuninkaan Pekahin, Remaljan pojan, toisena hallitusvuotena  tuli Jootam, Juudan kuninkaan Ussian poika, kuninkaaksi.</verse>
        <verse osisID='2Kgs.15.33'>Hän oli kahdenkymmenen viiden vuoden vanha tullessaan kuninkaaksi ja  hallitsi Jerusalemissa kuusitoista vuotta. Hänen äitinsä oli nimeltään  Jerusa, Saadokin tytär.</verse>
        <verse osisID='2Kgs.15.34'>Hän teki sitä, mikä on oikein Herran silmissä, aivan niinkuin hänen  isänsä Ussia oli tehnyt.</verse>
        <verse osisID='2Kgs.15.35'>Kuitenkaan uhrikukkulat eivät hävinneet, vaan kansa uhrasi ja  suitsutti yhä edelleen uhrikukkuloilla. Hän rakennutti Yläportin Herran  temppeliin.</verse>
        <verse osisID='2Kgs.15.36'>Mitä muuta on kerrottavaa Jootamista ja kaikesta, mitä hän teki, se  on kirjoitettuna Juudan kuningasten aikakirjassa.</verse>
        <verse osisID='2Kgs.15.37'>Niihin aikoihin alkoivat Resin, Aramin kuningas, ja Pekah, Remaljan  poika, Herran lähettäminä käydä Juudan kimppuun.</verse>
        <verse osisID='2Kgs.15.38'>Ja Jootam meni lepoon isiensä tykö, ja hänet haudattiin isiensä  viereen, isänsä Daavidin kaupunkiin. Ja hänen poikansa Aahas tuli  kuninkaaksi hänen sijaansa.</verse>
      </chapter>
      <chapter osisID='2Kgs.16'>
        <verse osisID='2Kgs.16.1'>Pekahin, Remaljan pojan, seitsemäntenätoista hallitusvuotena tuli  Aahas, Juudan kuninkaan Jootamin poika, kuninkaaksi.</verse>
        <verse osisID='2Kgs.16.2'>Aahas oli kahdenkymmenen vuoden vanha tullessansa kuninkaaksi ja  hallitsi Jerusalemissa kuusitoista vuotta. Hän ei tehnyt sitä, mikä oli  oikein Herran, hänen Jumalansa, silmissä, niinkuin hänen isänsä Daavid,</verse>
        <verse osisID='2Kgs.16.3'>vaan vaelsi Israelin kuningasten tietä; jopa hän pani poikansakin  kulkemaan tulen läpi, niiden kansain kauhistavien tekojen mukaan, jotka  Herra oli karkoittanut israelilaisten tieltä.</verse>
        <verse osisID='2Kgs.16.4'>Ja hän uhrasi ja suitsutti uhrikukkuloilla ja kummuilla ja jokaisen  viheriän puun alla.</verse>
        <verse osisID='2Kgs.16.5'>Siihen aikaan Resin, Aramin kuningas, ja Pekah, Remaljan poika,  Israelin kuningas, lähtivät Jerusalemiin sotimaan. Ja he saartoivat  Aahaan, mutta eivät voineet valloittaa kaupunkia.</verse>
        <verse osisID='2Kgs.16.6'>Samaan aikaan Resin, Aramin kuningas, palautti Eelatin Aramille ja  karkoitti Juudan miehet Eelatista. Niin tulivat aramilaiset Eelatiin ja  asettuivat sinne, ja siellä heitä on tänäkin päivänä.</verse>
        <verse osisID='2Kgs.16.7'>Mutta Aahas lähetti sanansaattajat Assurin kuninkaan Tiglat-Pileserin  luo ja käski sanoa hänelle: "Minä olen sinun palvelijasi ja sinun  poikasi. Tule ja pelasta minut Aramin kuninkaan ja Israelin kuninkaan  käsistä; he ovat hyökänneet minun kimppuuni."</verse>
        <verse osisID='2Kgs.16.8'>Ja Aahas otti hopean ja kullan, mitä Herran temppelissä ja kuninkaan  palatsin aarrekammioissa oli, ja lähetti sen lahjaksi Assurin  kuninkaalle.</verse>
        <verse osisID='2Kgs.16.9'>Ja Assurin kuningas kuuli häntä. Niin Assurin kuningas lähti Damaskoa  vastaan ja valloitti sen, vei asukkaat pakkosiirtolaisuuteen Kiiriin ja  surmasi Resinin.</verse>
        <verse osisID='2Kgs.16.10'>Silloin kuningas Aahas lähti Damaskoon kohtaamaan Assurin kuningasta  Tiglat-Pileseriä. Ja kun kuningas Aahas näki Damaskossa olevan alttarin,  lähetti hän pappi Uurialle kuvan alttarista ja sen mukaan tehdyn tarkan  mallin.</verse>
        <verse osisID='2Kgs.16.11'>Ja pappi Uuria rakensi alttarin; aivan sen määräyksen mukaan, jonka  kuningas Aahas oli hänelle lähettänyt Damaskosta; aivan sen mukaan pappi  Uuria teki, jo ennenkuin kuningas Aahas oli palannut Damaskosta.</verse>
        <verse osisID='2Kgs.16.12'>Ja kun kuningas palasi Damaskosta ja näki alttarin, astui hän  alttarin ääreen ja nousi sen päälle,</verse>
        <verse osisID='2Kgs.16.13'>poltti polttouhrinsa ja ruokauhrinsa, vuodatti juomauhrinsa ja  vihmoi uhraamansa uhrin veren alttarille.</verse>
        <verse osisID='2Kgs.16.14'>Mutta vaskialttarin, joka oli Herran edessä, hän siirsi pois  temppelin edustalta, alttarin ja Herran temppelin väliltä, ja pani sen  alttarin pohjoissivulle.</verse>
        <verse osisID='2Kgs.16.15'>Ja kuningas Aahas käski pappi Uuriaa ja sanoi: "Polta suuremmalla  alttarilla aamu-polttouhri ja ehtoo-ruokauhri ja kuninkaan polttouhri  sekä hänen ruokauhrinsa, niin myös koko maan kansan polttouhri sekä  heidän ruoka- ja juomauhrinsa; ja vihmo kaikki sekä polttouhrin että  teurasuhrin veri sen päälle.  Mutta vaskialttarin käyttämistä minä vielä  mietin."</verse>
        <verse osisID='2Kgs.16.16'>Ja pappi Uuria teki kaiken, mitä kuningas Aahas oli käskenyt.</verse>
        <verse osisID='2Kgs.16.17'>Kuningas Aahas leikkautti irti telineiden kehäpienat ja otti pois  altaat niiden päältä; ja meren hän nostatti pois vaskiraavasten päältä,  jotka olivat sen alla, ja panetti sen kivialustalle.</verse>
        <verse osisID='2Kgs.16.18'>Ja katetun sapattikäytävän, joka oli rakennettu temppeliin, ja  kuninkaan ulkopuolisen sisäänkäytävän hän muutti Herran temppelin sisään  Assurin kuninkaan vuoksi.</verse>
        <verse osisID='2Kgs.16.19'>Mitä muuta on vielä kerrottavaa Aahaasta, siitä, mitä hän teki, se  on kirjoitettuna Juudan kuningasten aikakirjassa.</verse>
        <verse osisID='2Kgs.16.20'>Ja Aahas meni lepoon isiensä tykö, ja hänet haudattiin isiensä  viereen Daavidin kaupunkiin. Ja hänen poikansa Hiskia tuli kuninkaaksi  hänen sijaansa.</verse>
      </chapter>
      <chapter osisID='2Kgs.17'>
        <verse osisID='2Kgs.17.1'>Juudan kuninkaan Aahaan kahdentenatoista hallitusvuotena tuli Hoosea,  Eelan poika, Israelin kuninkaaksi Samariaan, ja hän hallitsi yhdeksän  vuotta.</verse>
        <verse osisID='2Kgs.17.2'>Hän teki sitä, mikä on pahaa Herran silmissä, ei kuitenkaan niinkuin  ne Israelin kuninkaat, jotka olivat olleet ennen häntä.</verse>
        <verse osisID='2Kgs.17.3'>Hänen kimppuunsa hyökkäsi Salmaneser, Assurin kuningas; ja Hoosea  tuli hänen palvelijakseen ja maksoi hänelle veroa.</verse>
        <verse osisID='2Kgs.17.4'>Mutta Assurin kuningas huomasi Hoosean olevan salahankkeissa, koska  tämä lähetti sanansaattajat Soon, Egyptin kuninkaan, luo eikä  suorittanut enää niinkuin ennen vuotuista veroa Assurin kuninkaalle.  Niin Assurin kuningas vangitutti hänet ja piti häntä sidottuna  vankilassa.</verse>
        <verse osisID='2Kgs.17.5'>Ja Assurin kuningas hyökkäsi koko maan kimppuun ja meni Samariaan ja  piiritti sitä kolme vuotta.</verse>
        <verse osisID='2Kgs.17.6'>Hoosean yhdeksäntenä hallitusvuotena Assurin kuningas valloitti  Samarian ja vei Israelin pakkosiirtolaisuuteen Assuriin ja asetti heidät  asumaan Halahiin ja Haaborin, Goosanin joen, rannoille sekä Meedian  kaupunkeihin.</verse>
        <verse osisID='2Kgs.17.7'>Näin tapahtui, koska israelilaiset olivat tehneet syntiä Herraa,  Jumalaansa, vastaan, joka oli johdattanut heidät Egyptin maasta, pois  faraon, Egyptin kuninkaan, käsistä, ja koska he olivat peljänneet muita  jumalia.</verse>
        <verse osisID='2Kgs.17.8'>He olivat myös vaeltaneet niiden kansain säädösten mukaan, jotka  Herra oli karkoittanut israelilaisten tieltä, ja tehneet sitä, mitä  Israelin kuninkaatkin.</verse>
        <verse osisID='2Kgs.17.9'>Israelilaiset olivat tehneet Herraa, Jumalaansa, vastaan sellaista,  mikä ei ole oikein: he olivat rakentaneet itsellensä uhrikukkuloita  kaikkiin kaupunkeihinsa, sekä vartiotornien luo että varustettuihin  kaupunkeihin.</verse>
        <verse osisID='2Kgs.17.10'>He olivat pystyttäneet itsellensä patsaita ja asera-karsikkoja  jokaiselle korkealle kummulle ja jokaisen viheriän puun alle.</verse>
        <verse osisID='2Kgs.17.11'>He olivat polttaneet uhreja kaikilla uhrikukkuloilla, niinkuin ne  kansat, jotka Herra oli karkoittanut heidän tieltänsä, olivat  harjoittaneet pahuutta ja vihoittaneet Herran.</verse>
        <verse osisID='2Kgs.17.12'>He olivat palvelleet kivijumalia, vaikka Herra oli heille sanonut:  "Älkää tehkö sitä".</verse>
        <verse osisID='2Kgs.17.13'>Ja Herra oli varoittanut sekä Israelia että Juudaa kaikkien  profeettainsa, kaikkien näkijäin, kautta ja sanonut: "Palatkaa pahoilta  teiltänne ja noudattakaa minun käskyjäni ja säädöksiäni, kaiken sen lain  mukaan, jonka minä annoin teidän isillenne ja jonka minä olen teille  ilmoittanut palvelijaini, profeettain, kautta".</verse>
        <verse osisID='2Kgs.17.14'>Mutta he eivät kuulleet, vaan olivat niskureita niinkuin heidän  isänsäkin, jotka eivät uskoneet Herraan, Jumalaansa.</verse>
        <verse osisID='2Kgs.17.15'>He hylkäsivät hänen käskynsä ja hänen liittonsa, jonka hän oli  tehnyt heidän isiensä kanssa, ja todistukset, jotka hän oli heille  antanut. He seurasivat turhia jumalia, ja turhanpäiväisiksi he tulivat,  kun seurasivat pakanakansoja, jotka asuivat heidän ympärillänsä, vaikka  Herra oli kieltänyt heitä tekemästä niinkuin ne.</verse>
        <verse osisID='2Kgs.17.16'>He hylkäsivät Herran, Jumalansa, kaikki käskyt ja tekivät itsellensä  valettuja kuvia, kaksi vasikkaa. Ja he tekivät itsellensä myös  asera-karsikkoja ja kumarsivat kaikkea taivaan joukkoa ja palvelivat  Baalia.</verse>
        <verse osisID='2Kgs.17.17'>Ja he panivat poikansa ja tyttärensä kulkemaan tulen läpi ja tekivät  taikoja ja harjoittivat noituutta. He myivät itsensä tekemään sitä, mikä  on pahaa Herran silmissä, ja vihoittivat hänet.</verse>
        <verse osisID='2Kgs.17.18'>Niin Herra vihastui suuresti Israeliin ja poisti heidät kasvojensa  edestä, niin ettei muuta jäänyt jäljelle kuin Juudan sukukunta yksin.</verse>
        <verse osisID='2Kgs.17.19'>Ei myöskään Juuda pitänyt Herran, Jumalansa, käskyjä, vaan he  vaelsivat niiden säädösten mukaan, jotka Israel itse oli tehnyt.</verse>
        <verse osisID='2Kgs.17.20'>Niin Herra hylkäsi koko Israelin heimon, nöyryytti heitä ja antoi  heidät ryöstäjien käsiin ja heitti viimein heidät pois kasvojensa  edestä.</verse>
        <verse osisID='2Kgs.17.21'>Sillä kun hän oli reväissyt Israelin Daavidin suvulta ja he olivat  tehneet kuninkaaksi Jerobeamin, Nebatin pojan, käänsi Jerobeam Israelin  pois Herrasta ja saattoi heidät tekemään suuren synnin.</verse>
        <verse osisID='2Kgs.17.22'>Ja israelilaiset vaelsivat kaikissa synneissä, joita Jerobeam oli  tehnyt; he eivät luopuneet niistä.</verse>
        <verse osisID='2Kgs.17.23'>Ja niin Herra viimein poisti Israelin kasvojensa edestä, niinkuin  hän oli puhunut kaikkien palvelijainsa, profeettain, kautta. Ja Israel  vietiin pois maastansa pakkosiirtolaisuuteen Assuriin, jossa he ovat  tänäkin päivänä.</verse>
        <verse osisID='2Kgs.17.24'>Sen jälkeen Assurin kuningas antoi tuoda kansaa Baabelista,  Kuutasta, Avvasta, Hamatista ja Sefarvaimista ja asetti heidät asumaan  Samarian kaupunkeihin israelilaisten sijaan. Ja he ottivat Samarian  omaksensa ja asettuivat sen kaupunkeihin.</verse>
        <verse osisID='2Kgs.17.25'>Ja kun he siellä olonsa ensi aikoina eivät peljänneet Herraa,  lähetti Herra heidän sekaansa leijonia, jotka tappoivat heitä.</verse>
        <verse osisID='2Kgs.17.26'>Se ilmoitettiin Assurin kuninkaalle näin: "Kansat, jotka sinä veit  pakkosiirtolaisuuteen ja asetit asumaan Samarian kaupunkeihin, eivät  tiedä, millä tavalla sen maan Jumalaa on palveltava. Sentähden hän on  lähettänyt leijonia heidän sekaansa, ja katso, ne surmaavat heitä, koska  he eivät tiedä, millä tavalla sen maan Jumalaa on palveltava."</verse>
        <verse osisID='2Kgs.17.27'>Silloin Assurin kuningas käski sanoen: "Viekää sinne joku niistä  papeista, jotka toitte sieltä pakkosiirtolaisuuteen; joku heistä menköön  sinne ja asukoon siellä ja opettakoon heille, millä tavalla sen maan  Jumalaa on palveltava."</verse>
        <verse osisID='2Kgs.17.28'>Ja niin eräs niistä papeista, jotka he olivat vieneet Samariasta  pakkosiirtolaisuuteen, tuli ja asettui Beeteliin; ja hän opetti heille,  kuinka heidän oli peljättävä Herraa.</verse>
        <verse osisID='2Kgs.17.29'>Mutta kukin kansa teki itselleen omat jumalansa, ja he panivat ne  samarialaisten rakentamiin uhrikukkula-temppeleihin, kukin kansa niissä  kaupungeissa, joissa se asui.</verse>
        <verse osisID='2Kgs.17.30'>Baabelin miehet tekivät itselleen Sukkot-Benotin, Kuutin miehet  tekivät Neergalin, Hamatin miehet Asiman,</verse>
        <verse osisID='2Kgs.17.31'>avvalaiset tekivät Nibhaan ja Tartakin, sefarvaimilaiset polttivat  poikiansa tulessa Adrammelekille ja Annammelekille, Sefarvaimin  jumalille.</verse>
        <verse osisID='2Kgs.17.32'>Mutta he pelkäsivät myöskin Herraa. Ja he asettivat itsellensä  uhrikukkula-pappeja omasta keskuudestaan, ja nämä uhrasivat heidän  puolestaan uhrikukkula-temppeleissä.</verse>
        <verse osisID='2Kgs.17.33'>He pelkäsivät tosin Herraa, mutta palvelivat myös omia jumaliansa  samalla tavalla kuin ne kansat, joiden keskuudesta heidät oli tuotu.</verse>
        <verse osisID='2Kgs.17.34'>Ja vielä tänäkin päivänä he tekevät vanhan tapansa mukaan: he eivät  pelkää Herraa eivätkä tee saamiensa säädösten ja oikeuksien mukaan,  eivät sen lain ja niiden käskyjen mukaan, jotka Herra on antanut  Jaakobin pojille, hänen, jolle hän antoi nimen Israel.</verse>
        <verse osisID='2Kgs.17.35'>Herra teki liiton näiden kanssa ja käski heitä sanoen: "Älkää  peljätkö muita jumalia, älkää kumartako ja palvelko niitä älkääkä  uhratko niille,</verse>
        <verse osisID='2Kgs.17.36'>vaan Herraa, joka johdatti teidät Egyptin maasta suurella voimalla  ja ojennetulla käsivarrella, häntä te peljätkää, häntä kumartakaa ja  hänelle uhratkaa.</verse>
        <verse osisID='2Kgs.17.37'>Ja niitä säädöksiä ja oikeuksia, sitä lakia ja niitä käskyjä, jotka  hän on teille kirjoittanut, te alati tarkoin noudattakaa, mutta älkää  peljätkö muita jumalia.</verse>
        <verse osisID='2Kgs.17.38'>Liittoa, jonka minä tein teidän kanssanne, älkää unhottako.  Älkääkä  peljätkö muita jumalia,</verse>
        <verse osisID='2Kgs.17.39'>vaan peljätkää ainoastaan Herraa, teidän Jumalaanne, niin hän  pelastaa teidät kaikkien vihollistenne käsistä."</verse>
        <verse osisID='2Kgs.17.40'>Mutta he eivät totelleet, vaan tekivät vanhan tapansa mukaan.</verse>
        <verse osisID='2Kgs.17.41'>Niin nämä kansat pelkäsivät Herraa, mutta palvelivat samalla omia  jumalankuviansa. Myöskin heidän lapsensa ja heidän lastensa lapset  tekevät vielä tänä päivänä samoin, kuin heidän isänsä ovat tehneet.</verse>
      </chapter>
      <chapter osisID='2Kgs.18'>
        <verse osisID='2Kgs.18.1'>Israelin kuninkaan Hoosean, Eelan pojan, kolmantena hallitusvuotena  tuli Hiskia, Juudan kuninkaan Aahaan poika, kuninkaaksi.</verse>
        <verse osisID='2Kgs.18.2'>Hän oli kahdenkymmenen viiden vuoden vanha tullessansa kuninkaaksi,  ja hän hallitsi Jerusalemissa kaksikymmentä yhdeksän vuotta. Hänen  äitinsä oli nimeltään Abi, Sakarjan tytär.</verse>
        <verse osisID='2Kgs.18.3'>Hän teki sitä, mikä on oikein Herran silmissä, aivan niinkuin hänen  isänsä Daavid oli tehnyt.</verse>
        <verse osisID='2Kgs.18.4'>Hän poisti uhrikukkulat, murskasi patsaat, hakkasi maahan  asera-karsikon ja löi palasiksi vaskikäärmeen, jonka Mooses oli tehnyt;  sillä niihin aikoihin asti israelilaiset olivat polttaneet uhreja sille;  sitä kutsuttiin nimellä Nehustan.</verse>
        <verse osisID='2Kgs.18.5'>Hän turvasi Herraan, Israelin Jumalaan, niin ettei kukaan ollut hänen  kaltaisensa kaikista hänen jälkeläisistään Juudan kuninkaista eikä niistä,  jotka olivat olleet ennen häntä.</verse>
        <verse osisID='2Kgs.18.6'>Hän riippui Herrassa kiinni eikä luopunut hänestä, vaan noudatti  hänen käskyjänsä, jotka Herra oli antanut Moosekselle.</verse>
        <verse osisID='2Kgs.18.7'>Niin Herra oli hänen kanssansa; hän menestyi kaikessa, mihin ryhtyi.  Hän kapinoi Assurin kuningasta vastaan eikä enää palvellut häntä.</verse>
        <verse osisID='2Kgs.18.8'>Hän voitti filistealaiset ja valtasi heidän alueensa aina Gassaan  asti, sekä vartiotornit että varustetut kaupungit.</verse>
        <verse osisID='2Kgs.18.9'>Mutta kuningas Hiskian neljäntenä hallitusvuotena, joka oli Israelin  kuninkaan Hoosean, Eelan pojan, seitsemäs hallitusvuosi, hyökkäsi  Salmaneser, Assurin kuningas, Samarian kimppuun ja piiritti sitä.</verse>
        <verse osisID='2Kgs.18.10'>Ja hän valloitti sen kolmen vuoden kuluttua. Hiskian kuudentena  hallitusvuotena, joka oli Israelin kuninkaan Hoosean yhdeksäs  hallitusvuosi, valloitettiin Samaria.</verse>
        <verse osisID='2Kgs.18.11'>Ja Assurin kuningas vei Israelin pakkosiirtolaisuuteen Assuriin ja  sijoitti heidät Halahiin ja Haaborin, Goosanin joen, rannoille ja  Meedian kaupunkeihin,</verse>
        <verse osisID='2Kgs.18.12'>sentähden että he eivät olleet kuulleet Herran, Jumalansa, ääntä,  vaan olivat rikkoneet hänen liittonsa, kaiken, mitä Mooses, Herran  palvelija, oli käskenyt; he eivät olleet kuulleet sitä eivätkä tehneet  sen mukaan.</verse>
        <verse osisID='2Kgs.18.13'>Kuningas Hiskian neljäntenätoista hallitusvuotena hyökkäsi Sanherib,  Assurin kuningas, kaikkien Juudan varustettujen kaupunkien kimppuun ja  valloitti ne.</verse>
        <verse osisID='2Kgs.18.14'>Niin Hiskia, Juudan kuningas, lähetti Assurin kuninkaalle Laakiiseen  sanan: "Minä olen rikkonut, käänny pois minun kimpustani. Minä kannan,  mitä panet kannettavakseni." Niin Assurin kuningas määräsi Hiskian,  Juudan kuninkaan, maksettavaksi kolmesataa talenttia hopeata ja  kolmekymmentä talenttia kultaa.</verse>
        <verse osisID='2Kgs.18.15'>Ja Hiskia antoi kaikki rahat, mitä Herran temppelissä ja kuninkaan  linnan aarrekammioissa oli.</verse>
        <verse osisID='2Kgs.18.16'>Siihen aikaan Hiskia leikkautti irti Herran temppelin ovista ja  pihtipielistä sen päällystyksen, jolla Hiskia, Juudan kuningas, oli  päällystänyt ne, ja antoi sen Assurin kuninkaalle.</verse>
        <verse osisID='2Kgs.18.17'>Mutta Assurin kuningas lähetti Laakiista Tartanin ja ylimmäisen  hoviherran ja Rabsaken suuren sotajoukon kanssa kuningas Hiskiaa vastaan  Jerusalemiin. Ja nämä lähtivät liikkeelle ja tulivat Jerusalemiin; ja  lähdettyänsä liikkeelle ja tultuansa he pysähtyivät Ylälammikon  vesijohdolle, joka on Vanuttajankedon tien varrella.</verse>
        <verse osisID='2Kgs.18.18'>Kun he sitten kutsuivat kuningasta, menivät Eljakim, Hilkian poika,  joka oli linnan päällikkönä, ja kirjuri Sebna ja kansleri Jooah, Aasafin  poika, heidän luoksensa.</verse>
        <verse osisID='2Kgs.18.19'>Ja Rabsake sanoi heille: "Sanokaa Hiskialle: Näin sanoo  suurkuningas, Assurin kuningas: 'Mitä on tuo luottamus, mikä sinulla on?</verse>
        <verse osisID='2Kgs.18.20'>Arvelet kai, että pelkästä huulten puheesta tulee neuvo ja voima  sodankäyntiin. Keneen sinä oikein luotat, kun kapinoit minua vastaan?</verse>
        <verse osisID='2Kgs.18.21'>Katso, sinä luotat nyt Egyptiin, tuohon särkyneeseen ruokosauvaan,  joka tunkeutuu sen käteen, joka siihen nojaa, ja lävistää sen. Sellainen  on farao, Egyptin kuningas, kaikille, jotka häneen luottavat.</verse>
        <verse osisID='2Kgs.18.22'>Vai sanotteko te ehkä minulle: Me luotamme Herraan, meidän  Jumalaamme? Mutta eikö hän ole se, jonka uhrikukkulat ja alttarit Hiskia  poisti, kun hän sanoi Juudalle ja Jerusalemille: Tämän alttarin edessä  on teidän kumartaen rukoiltava, täällä Jerusalemissa?'</verse>
        <verse osisID='2Kgs.18.23'>Mutta lyö nyt vetoa minun herrani, Assurin kuninkaan, kanssa: minä  annan sinulle kaksi tuhatta hevosta, jos sinä voit hankkia niille  ratsastajat.</verse>
        <verse osisID='2Kgs.18.24'>Kuinka sinä sitten voisit torjua ainoankaan käskynhaltijan,  ainoankaan minun herrani vähimmän palvelijan, hyökkäyksen? Ja sinä vain  luotat Egyptiin, sen vaunuihin ja ratsumiehiin.</verse>
        <verse osisID='2Kgs.18.25'>Olenko minä siis Herran sallimatta hyökännyt tämän paikan kimppuun  hävittämään sitä? Herra itse on sanonut minulle: 'Hyökkää tähän maahan  ja hävitä se'."</verse>
        <verse osisID='2Kgs.18.26'>Niin Eljakim, Hilkian poika, ja Sebna ja Jooah sanoivat Rabsakelle:  "Puhu palvelijoillesi araminkieltä, sillä me ymmärrämme sitä; älä puhu  meidän kanssamme juudankieltä kansan kuullen, jota on muurilla".</verse>
        <verse osisID='2Kgs.18.27'>Mutta Rabsake vastasi heille: "Onko minun herrani lähettänyt minut  puhumaan näitä sanoja sinun herrallesi ja sinulle? Eikö juuri niille  miehille, jotka istuvat muurilla ja joutuvat teidän kanssanne syömään  omaa likaansa ja juomaan omaa vettänsä?"</verse>
        <verse osisID='2Kgs.18.28'>Sitten Rabsake astui esiin, huusi kovalla äänellä juudankielellä,  puhui ja sanoi: "Kuulkaa suurkuninkaan, Assurin kuninkaan, sana.</verse>
        <verse osisID='2Kgs.18.29'>Näin sanoo kuningas: 'Älkää antako Hiskian pettää itseänne, sillä  hän ei voi pelastaa teitä minun käsistäni.</verse>
        <verse osisID='2Kgs.18.30'>Älköön Hiskia saako teitä luottamaan Herraan, kun hän sanoo: Herra  on varmasti pelastava meidät, eikä tätä kaupunkia anneta Assurin  kuninkaan käsiin.</verse>
        <verse osisID='2Kgs.18.31'>Älkää kuulko Hiskiaa.' Sillä Assurin kuningas sanoo näin: 'Tehkää  sovinto minun kanssani ja antautukaa minulle, niin te saatte syödä kukin  omasta viinipuustanne ja viikunapuustanne ja juoda kukin omasta  kaivostanne,</verse>
        <verse osisID='2Kgs.18.32'>kunnes minä tulen ja vien teidät maahan, joka on teidän maanne  kaltainen, vilja-, viini- ja leipämaahan, viinitarhojen, jalon öljypuun  ja hunajan maahan; ja niin te saatte elää ettekä kuole. Mutta älkää  kuulko Hiskiaa; sillä hän viettelee teidät, kun sanoo: Herra pelastaa  meidät.</verse>
        <verse osisID='2Kgs.18.33'>Onko muidenkaan kansojen jumalista yksikään pelastanut maatansa  Assurin kuninkaan käsistä?</verse>
        <verse osisID='2Kgs.18.34'>Missä ovat Hamatin ja Arpadin jumalat? Missä ovat Sefarvaimin,  Heenan ja Ivvan jumalat? Ovatko ne pelastaneet Samariaa minun käsistäni?</verse>
        <verse osisID='2Kgs.18.35'>Onko muiden maiden kaikista jumalista ainoakaan pelastanut maatansa  minun käsistäni? Kuinka sitten Herra pelastaisi Jerusalemin minun  käsistäni?'"</verse>
        <verse osisID='2Kgs.18.36'>Mutta kansa oli vaiti, eivätkä he vastanneet hänelle mitään; sillä  kuningas oli käskenyt niin ja sanonut: "Älkää vastatko hänelle".</verse>
        <verse osisID='2Kgs.18.37'>Sitten palatsin päällikkö Eljakim, Hilkian poika, ja kirjuri Sebna  ja kansleri Jooah, Aasafin poika, tulivat Hiskian luo vaatteet  reväistyinä ja kertoivat hänelle, mitä Rabsake oli sanonut.</verse>
      </chapter>
      <chapter osisID='2Kgs.19'>
        <verse osisID='2Kgs.19.1'>Kun kuningas Hiskia sen kuuli, repäisi hän vaatteensa, pukeutui  säkkiin ja meni Herran temppeliin.</verse>
        <verse osisID='2Kgs.19.2'>Ja hän lähetti palatsin päällikön Eljakimin ja kirjuri Sebnan sekä  pappien vanhimmat, säkkeihin puettuina, profeetta Jesajan, Aamoksen  pojan, tykö.</verse>
        <verse osisID='2Kgs.19.3'>Ja he sanoivat hänelle: "Näin sanoo Hiskia: 'Hädän, kurituksen ja  häväistyksen päivä on tämä päivä, sillä lapset ovat tulleet kohdun  suulle saakka, mutta ei ole voimaa synnyttää.</verse>
        <verse osisID='2Kgs.19.4'>Ehkä Herra, sinun Jumalasi, kuulee kaikki Rabsaken sanat, joilla  hänen herransa, Assurin kuningas, on lähettänyt hänet herjaamaan elävää  Jumalaa, ja rankaisee häntä näistä sanoista, jotka Herra, sinun  Jumalasi, on kuullut. Niin kohota nyt rukous jäännöksen puolesta, joka  vielä on olemassa.'"</verse>
        <verse osisID='2Kgs.19.5'>Kun kuningas Hiskian palvelijat tulivat Jesajan tykö,</verse>
        <verse osisID='2Kgs.19.6'>sanoi Jesaja heille: "Sanokaa näin herrallenne: 'Näin sanoo Herra:  Älä pelkää niitä sanoja, jotka olet kuullut ja joilla Assurin kuninkaan  poikaset ovat häväisseet minua.</verse>
        <verse osisID='2Kgs.19.7'>Katso, minä annan häneen mennä sellaisen hengen, että hän kuultuaan  sanoman palaa omaan maahansa. Ja minä annan hänen kaatua miekkaan omassa  maassansa.'"</verse>
        <verse osisID='2Kgs.19.8'>Ja Rabsake kääntyi takaisin ja tapasi Assurin kuninkaan sotimassa  Libnaa vastaan; sillä hän oli kuullut, että tämä oli lähtenyt Laakiista  pois.</verse>
        <verse osisID='2Kgs.19.9'>Mutta kun Sanherib kuuli Tirhakasta, Etiopian kuninkaasta,  sanottavan: "Katso, hän on lähtenyt liikkeelle sotiakseen sinua  vastaan", lähetti hän taas sanansaattajat Hiskian tykö ja käski sanoa:</verse>
        <verse osisID='2Kgs.19.10'>"Sanokaa näin Hiskialle, Juudan kuninkaalle: 'Älä anna Jumalasi,  johon sinä luotat, pettää itseäsi äläkä ajattele: Jerusalem ei joudu  Assurin kuninkaan käsiin.</verse>
        <verse osisID='2Kgs.19.11'>Olethan kuullut, mitä Assurin kuninkaat ovat tehneet kaikille  maille, kuinka he ovat vihkineet ne tuhon omiksi. Ja sinäkö pelastuisit!</verse>
        <verse osisID='2Kgs.19.12'>Ovatko kansain jumalat pelastaneet niitä, jotka minun isäni ovat  tuhonneet: Goosania, Harrania, Resefiä ja Telassarin edeniläisiä?</verse>
        <verse osisID='2Kgs.19.13'>Missä on Hamatin kuningas ja Arpadin kuningas, Sefarvaimin  kaupungin, Heenan ja Ivvan kuningas?'"</verse>
        <verse osisID='2Kgs.19.14'>Kun Hiskia oli ottanut kirjeen sanansaattajilta ja lukenut sen, meni  hän Herran temppeliin; ja Hiskia levitti sen Herran eteen.</verse>
        <verse osisID='2Kgs.19.15'>Ja Hiskia rukoili Herran edessä ja sanoi: "Herra, Israelin Jumala,  jonka valtaistuinta kerubit kannattavat, sinä yksin olet maan kaikkien  valtakuntain Jumala; sinä olet tehnyt taivaan ja maan.</verse>
        <verse osisID='2Kgs.19.16'>Herra, kallista korvasi ja kuule; Herra, avaa silmäsi ja katso.  Kuule Sanheribin sanat, kuinka hän lähetti tuon miehen herjaamaan elävää  Jumalaa.</verse>
        <verse osisID='2Kgs.19.17'>Se on totta, Herra, että Assurin kuninkaat ovat hävittäneet kansat  ja heidän maansa.</verse>
        <verse osisID='2Kgs.19.18'>Ja he ovat heittäneet heidän jumalansa tuleen; sillä ne eivät olleet  jumalia, vaan ihmiskätten tekoa, puuta ja kiveä, ja sentähden he voivat  hävittää ne.</verse>
        <verse osisID='2Kgs.19.19'>Mutta pelasta nyt meidät, Herra, meidän Jumalamme, hänen käsistänsä,  että kaikki maan valtakunnat tulisivat tietämään, että sinä, Herra,  yksin olet Jumala."</verse>
        <verse osisID='2Kgs.19.20'>Niin Jesaja, Aamoksen poika, lähetti Hiskialle tämän sanan: "Näin  sanoo Herra, Israelin Jumala: Mitä sinä olet minulta Sanheribin, Assurin  kuninkaan, tähden rukoillut, sen minä olen kuullut.</verse>
        <verse osisID='2Kgs.19.21'>Ja tämä on sana, jonka Herra on puhunut hänestä: Neitsyt, tytär  Siion, halveksii ja pilkkaa sinua; tytär Jerusalem nyökyttää ilkkuen  päätänsä sinun jälkeesi.</verse>
        <verse osisID='2Kgs.19.22'>Ketä olet herjannut ja häväissyt, ja ketä vastaan olet korottanut  äänesi? Korkealle olet kohottanut silmäsi Israelin Pyhää vastaan.</verse>
        <verse osisID='2Kgs.19.23'>Sanansaattajaisi kautta sinä herjasit Herraa ja sanoit: 'Monilla  vaunuillani minä nousin vuorten harjalle, Libanonin ääriin saakka; minä  hakkasin maahan sen korkeat setrit, sen parhaat kypressit, ja tunkeuduin  sen etäisimpään yöpaikkaan, sen rehevimpään metsään;</verse>
        <verse osisID='2Kgs.19.24'>minä kaivoin kaivoja ja join kuiviin muukalaisten vedet, ja  jalkapohjallani minä kuivasin kaikki Egyptin virrat'.</verse>
        <verse osisID='2Kgs.19.25'>Etkö ole kuullut: kauan sitten minä olen tätä valmistanut,  muinaisuudesta saakka tätä aivoitellut! Nyt minä olen sen toteuttanut,  ja niin sinä sait hävittää varustetut kaupungit autioiksi  kiviroukkioiksi,</verse>
        <verse osisID='2Kgs.19.26'>ja niiden asukkaat olivat voimattomat, he kauhistuivat ja joutuivat  häpeään; heidän kävi niinkuin kedon ruohon ja niinkuin vihannan heinän,  niinkuin katolla kasvavain kortten ja niinkuin laihon, joka kuivettuu  ennen oljelle tulemistaan.</verse>
        <verse osisID='2Kgs.19.27'>Istuitpa sinä tai lähdit tai tulit, minä sen tiedän, niinkuin  senkin, että sinä raivoat minua vastaan.</verse>
        <verse osisID='2Kgs.19.28'>Koska sinä minua vastaan raivoat ja koska sinun ylpeytesi on tullut  minun korviini, niin minä panen koukkuni sinun nenääsi ja suitseni sinun  suuhusi ja vien sinut takaisin samaa tietä, jota tulitkin.</verse>
        <verse osisID='2Kgs.19.29'>Ja tämä on oleva sinulle merkkinä: tänä vuonna syödään jälkikasvua  ja toisena vuonna kesanto-aaluvaa, mutta kolmantena vuonna te kylväkää  ja leikatkaa, istuttakaa viinitarhoja ja syökää niiden hedelmää.</verse>
        <verse osisID='2Kgs.19.30'>Ja Juudan heimon pelastuneet, jotka ovat jäljelle jääneet, tekevät  taas juurta alaspäin ja hedelmää ylöspäin.</verse>
        <verse osisID='2Kgs.19.31'>Sillä Jerusalemista lähtee kasvamaan jäännös, pelastunut joukko  Siionin vuorelta. Herran kiivaus on sen tekevä.</verse>
        <verse osisID='2Kgs.19.32'>Sentähden, näin sanoo Herra Assurin kuninkaasta: Hän ei tule tähän  kaupunkiin eikä siihen nuolta ammu, ei tuo sitä vastaan kilpeä eikä luo  sitä vastaan vallia.</verse>
        <verse osisID='2Kgs.19.33'>Samaa tietä, jota hän tuli, hän palajaa, ja tähän kaupunkiin hän ei  tule, sanoo Herra.</verse>
        <verse osisID='2Kgs.19.34'>Sillä minä varjelen tämän kaupungin ja pelastan sen itseni tähden ja  palvelijani Daavidin tähden."</verse>
        <verse osisID='2Kgs.19.35'>Ja sinä yönä Herran enkeli lähti ja löi Assurin leirissä sata  kahdeksankymmentä viisi tuhatta miestä, ja kun noustiin aamulla varhain,  niin katso, ne olivat kaikki kuolleina ruumiina.</verse>
        <verse osisID='2Kgs.19.36'>Silloin Sanherib, Assurin kuningas, lähti liikkeelle ja meni pois;  hän palasi takaisin ja jäi Niiniveen.</verse>
        <verse osisID='2Kgs.19.37'>Mutta kun hän oli kerran rukoilemassa jumalansa Nisrokin  temppelissä, surmasivat Adrammelek ja Sareser hänet miekalla; sitten he  pakenivat Araratin maahan. Ja hänen poikansa Eesarhaddon tuli  kuninkaaksi hänen sijaansa.</verse>
      </chapter>
      <chapter osisID='2Kgs.20'>
        <verse osisID='2Kgs.20.1'>Niihin aikoihin Hiskia sairastui ja oli kuolemaisillansa; ja  profeetta Jesaja, Aamoksen poika, tuli hänen tykönsä ja sanoi hänelle:  "Näin sanoo Herra: Toimita talosi; sillä sinä kuolet etkä enää parane".</verse>
        <verse osisID='2Kgs.20.2'>Niin hän käänsi kasvonsa seinään päin ja rukoili Herraa sanoen:</verse>
        <verse osisID='2Kgs.20.3'>"Oi Herra, muista, kuinka minä olen vaeltanut sinun edessäsi  uskollisesti ja ehyellä sydämellä ja tehnyt sitä, mikä on hyvää sinun  silmissäsi!" Ja Hiskia itki katkerasti.</verse>
        <verse osisID='2Kgs.20.4'>Mutta Jesaja ei ollut vielä lähtenyt keskimmäiseltä esipihalta, kun  hänelle tuli tämä Herran sana:</verse>
        <verse osisID='2Kgs.20.5'>"Palaja takaisin ja sano Hiskialle, minun kansani ruhtinaalle: 'Näin  sanoo Herra, sinun isäsi Daavidin Jumala: Minä olen kuullut sinun  rukouksesi, olen nähnyt sinun kyyneleesi. Katso, minä parannan sinut: jo  kolmantena päivänä sinä menet Herran temppeliin.</verse>
        <verse osisID='2Kgs.20.6'>Ja minä lisään sinulle ikää viisitoista vuotta. Ja minä pelastan  sinut ja tämän kaupungin Assurin kuninkaan käsistä.  Minä varjelen tätä  kaupunkia itseni tähden ja palvelijani Daavidin tähden.'"</verse>
        <verse osisID='2Kgs.20.7'>Ja Jesaja sanoi: "Toimittakaa tänne viikunakakkua". Niin he toivat  sitä ja panivat paiseen päälle; ja hän parani.</verse>
        <verse osisID='2Kgs.20.8'>Ja Hiskia sanoi Jesajalle: "Mikä on merkkinä siitä, että Herra on  parantava minut, niin että minä kolmantena päivänä voin mennä Herran  temppeliin?"</verse>
        <verse osisID='2Kgs.20.9'>Jesaja sanoi: "Tämä on oleva sinulle merkkinä Herralta siitä, että  Herra tekee, mitä hän on sanonut: varjo kulkee kymmenen astetta  eteenpäin tahi siirtyy kymmenen astetta takaisin".</verse>
        <verse osisID='2Kgs.20.10'>Hiskia sanoi: "Varjon on helppo pidetä kymmenen astetta. Ei, vaan  siirtyköön varjo takaisin kymmenen astetta."</verse>
        <verse osisID='2Kgs.20.11'>Silloin profeetta Jesaja huusi Herraa, ja hän antoi varjon Aahaan  aurinkokellossa siirtyä takaisin kymmenen astetta, jotka se oli jo  laskeutunut.</verse>
        <verse osisID='2Kgs.20.12'>Siihen aikaan Merodak-Baladan, Baladanin poika, Baabelin kuningas,  lähetti kirjeen ja lahjoja Hiskialle, sillä hän oli kuullut, että Hiskia  oli ollut sairaana.</verse>
        <verse osisID='2Kgs.20.13'>Ja kuultuansa heitä Hiskia näytti heille koko varastohuoneensa,  hopean ja kullan, hajuaineet ja kalliin öljyn ja koko asehuoneensa ja  kaikki, mitä hänen aarrekammioissansa oli. Ei ollut mitään Hiskian  talossa eikä koko hänen valtakunnassaan, mitä hän ei olisi heille  näyttänyt.</verse>
        <verse osisID='2Kgs.20.14'>Mutta profeetta Jesaja tuli kuningas Hiskian tykö ja sanoi hänelle:  "Mitä nämä miehet ovat sanoneet, ja mistä he ovat tulleet sinun tykösi?"  Hiskia vastasi: "He ovat tulleet kaukaisesta maasta, Baabelista".</verse>
        <verse osisID='2Kgs.20.15'>Hän sanoi: "Mitä he ovat nähneet sinun talossasi?" Hiskia vastasi:  "Kaiken, mitä talossani on, he ovat nähneet; minun aarrekammioissani ei  ole mitään, mitä en olisi heille näyttänyt".</verse>
        <verse osisID='2Kgs.20.16'>Niin Jesaja sanoi Hiskialle: "Kuule Herran sana:</verse>
        <verse osisID='2Kgs.20.17'>Katso, päivät tulevat, jolloin kaikki, mitä sinun talossasi on ja  mitä sinun isäsi ovat koonneet tähän päivään asti, viedään pois  Baabeliin; ei mitään jää jäljelle, sanoo Herra.</verse>
        <verse osisID='2Kgs.20.18'>Ja sinun omia poikiasi, jotka sinusta polveutuvat, jotka sinulle  syntyvät, viedään hovipalvelijoiksi Baabelin kuninkaan palatsiin."</verse>
        <verse osisID='2Kgs.20.19'>Hiskia sanoi Jesajalle: "Herran sana, jonka olet puhunut, on hyvä".  Sillä hän ajatteli: "Onpahan rauha ja turvallisuus minun päivinäni".</verse>
        <verse osisID='2Kgs.20.20'>Mitä muuta on kerrottavaa Hiskiasta ja kaikista hänen urotöistään, ja  kuinka hän rakensi lammikon ja vesijohdon ja johti veden kaupunkiin, se  on kirjoitettuna Juudan kuningasten aikakirjassa.</verse>
        <verse osisID='2Kgs.20.21'>Ja Hiskia meni lepoon isiensä tykö. Ja hänen poikansa Manasse tuli  kuninkaaksi hänen sijaansa.</verse>
      </chapter>
      <chapter osisID='2Kgs.21'>
        <verse osisID='2Kgs.21.1'>Manasse oli kahdentoista vuoden vanha tullessansa kuninkaaksi, ja hän  hallitsi Jerusalemissa viisikymmentä viisi vuotta. Hänen äitinsä oli  nimeltään Hefsibah.</verse>
        <verse osisID='2Kgs.21.2'>Hän teki sitä, mikä on pahaa Herran silmissä, niiden kansain  kauhistavien tekojen mukaan, jotka Herra oli karkoittanut israelilaisten  tieltä.</verse>
        <verse osisID='2Kgs.21.3'>Hän rakensi jälleen uhrikukkulat, jotka hänen isänsä Hiskia oli  hävittänyt, ja pystytti alttareja Baalille ja teki aseran, niinkuin  Israelin kuningas Ahab oli tehnyt, kumarsi ja palveli kaikkea taivaan  joukkoa.</verse>
        <verse osisID='2Kgs.21.4'>Hän rakensi alttareja myös Herran temppeliin, josta paikasta Herra  oli sanonut: "Jerusalemiin minä asetan nimeni".</verse>
        <verse osisID='2Kgs.21.5'>Hän rakensi alttareja kaikelle taivaan joukolle Herran temppelin  molempiin esipihoihin.</verse>
        <verse osisID='2Kgs.21.6'>Myös pani hän poikansa kulkemaan tulen läpi, ennusteli merkeistä,  harjoitti noituutta ja hankki itsellensä vainaja- ja tietäjähenkien  manaajia; hän teki paljon sitä, mikä on pahaa Herran silmissä, ja  vihoitti hänet.</verse>
        <verse osisID='2Kgs.21.7'>Ja teettämänsä Aseran kuvan hän asetti temppeliin, josta Herra oli  sanonut Daavidille ja hänen pojallensa Salomolle: "Tähän temppeliin ja  Jerusalemiin, jonka minä olen valinnut kaikista Israelin sukukunnista,  minä asetan nimeni ikiajoiksi.</verse>
        <verse osisID='2Kgs.21.8'>Enkä minä anna enää Israelin jalkojen harhailla pois siitä maasta,  jonka minä olen antanut heidän isillensä, jos he vain kaikessa  noudattavat sitä, mitä minä olen käskenyt heidän noudattaa - koko sitä  lakia, jonka minun palvelijani Mooses on heille antanut."</verse>
        <verse osisID='2Kgs.21.9'>Mutta he eivät totelleet, ja Manasse eksytti heidät tekemään pahaa  enemmän kuin ne kansat, jotka Herra oli hävittänyt israelilaisten  tieltä.</verse>
        <verse osisID='2Kgs.21.10'>Niin Herra puhui palvelijainsa, profeettain, kautta ja sanoi:</verse>
        <verse osisID='2Kgs.21.11'>"Koska Manasse, Juudan kuningas, on tehnyt nämä kauhistavat teot ja  siten tehnyt pahaa enemmän kuin amorilaiset, jotka olivat ennen häntä,  ja on saattanut kivijumalillansa myös Juudan tekemään syntiä,</verse>
        <verse osisID='2Kgs.21.12'>sentähden sanoo Herra, Israelin Jumala, näin: Katso, minä annan  sellaisen onnettomuuden kohdata Jerusalemia ja Juudaa, että joka sen  kuulee, sen molemmat korvat soivat.</verse>
        <verse osisID='2Kgs.21.13'>Ja minä mittaan Jerusalemin samalla mittanuoralla kuin Samarian ja  punnitsen sen samalla vaa'alla kuin Ahabin suvun. Ja minä huuhdon  Jerusalemin, niinkuin vati huuhdotaan: se huuhdotaan ja käännetään  kumollensa.</verse>
        <verse osisID='2Kgs.21.14'>Minä hylkään perintöosani jäännöksen ja annan heidät vihollistensa  käsiin, niin että he joutuvat kaikkien vihollistensa saaliiksi ja  ryöstettäviksi,</verse>
        <verse osisID='2Kgs.21.15'>koska ovat tehneet sitä, mikä on pahaa minun silmissäni, ja  vihoittaneet minua siitä päivästä asti, jona heidän isänsä lähtivät  Egyptin maasta, tähän päivään saakka."</verse>
        <verse osisID='2Kgs.21.16'>Manasse vuodatti myös sangen paljon viatonta verta, niin että hän  sillä täytti Jerusalemin ääriään myöten, sen syntinsä lisäksi, jolla hän  saattoi Juudan tekemään syntiä, tekemään sitä, mikä on pahaa Herran  silmissä.</verse>
        <verse osisID='2Kgs.21.17'>Mitä muuta on kerrottavaa Manassesta ja kaikesta, mitä hän teki, ja  synnistä, minkä hän teki, se on kirjoitettuna Juudan kuningasten  aikakirjassa.</verse>
        <verse osisID='2Kgs.21.18'>Ja Manasse meni lepoon isiensä tykö, ja hänet haudattiin linnansa  puutarhaan, Ussan puutarhaan. Ja hänen poikansa Aamon tuli kuninkaaksi  hänen sijaansa.</verse>
        <verse osisID='2Kgs.21.19'>Aamon oli kahdenkymmenen kahden vuoden vanha tullessaan kuninkaaksi,  ja hän hallitsi Jerusalemissa kaksi vuotta. Hänen äitinsä oli nimeltään  Mesullemet, Haaruksen tytär, Jotbasta.</verse>
        <verse osisID='2Kgs.21.20'>Hän teki sitä, mikä on pahaa Herran silmissä, niinkuin hänen isänsä  Manasse oli tehnyt.</verse>
        <verse osisID='2Kgs.21.21'>Hän vaelsi kaikessa samaa tietä, mitä hänen isänsä oli vaeltanut:  hän palveli niitä kivijumalia, joita hänen isänsä oli palvellut, ja  kumarsi niitä;</verse>
        <verse osisID='2Kgs.21.22'>hän hylkäsi Herran, isiensä Jumalan, eikä vaeltanut Herran tietä.</verse>
        <verse osisID='2Kgs.21.23'>Ja Aamonin palvelijat tekivät salaliiton häntä vastaan ja tappoivat  kuninkaan hänen linnassansa.</verse>
        <verse osisID='2Kgs.21.24'>Mutta maan kansa surmasi kaikki, jotka olivat tehneet salaliiton  kuningas Aamonia vastaan. Ja maan kansa teki hänen poikansa Joosian  kuninkaaksi hänen sijaansa.</verse>
        <verse osisID='2Kgs.21.25'>Mitä muuta on kerrottavaa Aamonista, siitä, mitä hän teki, se on  kirjoitettuna Juudan kuningasten aikakirjassa.</verse>
        <verse osisID='2Kgs.21.26'>Ja hänet haudattiin omaan hautaansa Ussan puutarhaan. Ja hänen  poikansa Joosia tuli kuninkaaksi hänen sijaansa.</verse>
      </chapter>
      <chapter osisID='2Kgs.22'>
        <verse osisID='2Kgs.22.1'>Joosia oli kahdeksan vuoden vanha tullessaan kuninkaaksi, ja hän  hallitsi Jerusalemissa kolmekymmentä yksi vuotta. Hänen äitinsä oli  nimeltään Jedida, Adajan tytär, Boskatista.</verse>
        <verse osisID='2Kgs.22.2'>Hän teki sitä, mikä on oikein Herran silmissä, ja vaelsi kaikessa  isänsä Daavidin tietä, poikkeamatta oikealle tai vasemmalle.</verse>
        <verse osisID='2Kgs.22.3'>Kahdeksantenatoista hallitusvuotenaan kuningas Joosia lähetti kirjuri  Saafanin, Asaljan pojan, Mesullamin pojanpojan, Herran temppeliin ja  sanoi:</verse>
        <verse osisID='2Kgs.22.4'>"Mene ylimmäisen papin Hilkian luo, että hän lukisi valmiiksi Herran  temppeliin tuodut rahat, joita ovenvartijat ovat koonneet kansalta.</verse>
        <verse osisID='2Kgs.22.5'>Ja hän antakoon ne työnteettäjille, jotka on pantu valvomaan töitä  Herran temppelissä, ja nämä maksakoot niillä työmiehet, jotka ovat  Herran temppelissä korjaamassa sitä, mikä temppelissä on rappeutunutta,</verse>
        <verse osisID='2Kgs.22.6'>puusepät, rakentajat ja muurarit, sekä temppelin korjaamista varten  ostettavat puutavarat ja hakatut kivet.</verse>
        <verse osisID='2Kgs.22.7'>Älköön heiltä kuitenkaan vaadittako tilintekoa rahoista, jotka heille  luovutetaan, vaan toimikoot he luottamusmiehinä."</verse>
        <verse osisID='2Kgs.22.8'>Ja ylimmäinen pappi Hilkia sanoi kirjuri Saafanille: "Minä löysin  Herran temppelistä lain kirjan". Ja Hilkia antoi kirjan Saafanille, ja  tämä luki sen.</verse>
        <verse osisID='2Kgs.22.9'>Sitten kirjuri Saafan meni kuninkaan tykö ja teki kuninkaalle selon  asiasta, sanoen: "Palvelijasi ovat ottaneet esille rahat, mitä  temppelissä oli, ja ovat antaneet ne työnteettäjille, jotka on pantu  valvomaan töitä Herran temppelissä".</verse>
        <verse osisID='2Kgs.22.10'>Ja kirjuri Saafan kertoi kuninkaalle sanoen: "Pappi Hilkia antoi  minulle erään kirjan". Ja Saafan luki sen kuninkaalle.</verse>
        <verse osisID='2Kgs.22.11'>Kun kuningas kuuli lain kirjan sanat, repäisi hän vaatteensa.</verse>
        <verse osisID='2Kgs.22.12'>Ja kuningas käski pappi Hilkiaa, Ahikamia, Saafanin poikaa, Akboria,  Miikajan poikaa, kirjuri Saafania ja Asajaa, kuninkaan palvelijaa,  sanoen:</verse>
        <verse osisID='2Kgs.22.13'>"Menkää ja kysykää minun ja kansan ja koko Juudan puolesta neuvoa  Herralta tästä löydetystä kirjasta. Sillä suuri on Herran viha, joka on  syttynyt meitä vastaan, koska meidän isämme eivät ole totelleet tämän  kirjan sanoja eivätkä tehneet mitään kaikesta siitä, mitä siinä on  meille kirjoitettuna."</verse>
        <verse osisID='2Kgs.22.14'>Niin pappi Hilkia, Ahikam, Akbor, Saafan ja Asaja menivät  naisprofeetta Huldan tykö, joka oli vaatevaraston hoitajan Sallumin,  Tikvan pojan, Harhaan pojanpojan, vaimo ja asui Jerusalemissa, toisessa  kaupunginosassa. He puhuivat hänen kanssaan.</verse>
        <verse osisID='2Kgs.22.15'>Niin hän sanoi heille: "Näin sanoo Herra, Israelin Jumala: Sanokaa  sille miehelle, joka lähetti teidät minun tyköni:</verse>
        <verse osisID='2Kgs.22.16'>'Näin sanoo Herra: Katso, minä annan tätä paikkaa ja sen asukkaita  kohdata onnettomuuden, kaiken, mitä sanotaan siinä kirjassa, jonka  Juudan kuningas on lukenut,</verse>
        <verse osisID='2Kgs.22.17'>sillä he ovat hyljänneet minut ja polttaneet uhreja muille jumalille  ja vihoittaneet minut kaikilla kättensä teoilla; ja minussa on syttynyt  viha tätä paikkaa kohtaan, eikä se sammu.</verse>
        <verse osisID='2Kgs.22.18'>Mutta Juudan kuninkaalle, joka on lähettänyt teidät kysymään neuvoa  Herralta, sanokaa näin: Näin sanoo Herra, Israelin Jumala, niistä  sanoista, jotka sinä olet kuullut:</verse>
        <verse osisID='2Kgs.22.19'>Koska sinun sydämesi on pehminnyt ja sinä olet nöyrtynyt Herran  edessä, kuullessasi, mitä minä olen puhunut tätä paikkaa ja sen  asukkaita vastaan, että he tulevat kauhistukseksi ja kiroussanaksi, ja  koska sinä olet reväissyt vaatteesi ja itkenyt minun edessäni, niin  minäkin olen kuullut sinua, sanoo Herra.</verse>
        <verse osisID='2Kgs.22.20'>Sentähden minä korjaan sinut isiesi tykö, ja sinä saat rauhassa  siirtyä hautaasi, ja sinun silmäsi pääsevät näkemästä kaikkea sitä  onnettomuutta, minkä minä annan kohdata tätä paikkaa.'" Ja he toivat  kuninkaalle tämän vastauksen.</verse>
      </chapter>
      <chapter osisID='2Kgs.23'>
        <verse osisID='2Kgs.23.1'>Niin kuningas lähetti kokoamaan luoksensa kaikki Juudan ja  Jerusalemin vanhimmat.</verse>
        <verse osisID='2Kgs.23.2'>Ja kuningas meni Herran temppeliin, ja hänen kanssaan kaikki Juudan  miehet ja kaikki Jerusalemin asukkaat, myöskin papit ja profeetat, koko  kansa pienimmästä suurimpaan. Ja hän luki heidän kuultensa kaikki Herran  temppelistä löydetyn liitonkirjan sanat.</verse>
        <verse osisID='2Kgs.23.3'>Ja kuningas asettui pylvään viereen ja teki Herran edessä liiton,  että heidän tuli seurata Herraa, noudattaa hänen käskyjänsä,  todistuksiansa ja säädöksiänsä kaikesta sydämestään ja kaikesta  sielustaan ja pitää liiton sanat, jotka olivat kirjoitettuina siinä  kirjassa. Ja kaikki kansa yhtyi siihen liittoon.</verse>
        <verse osisID='2Kgs.23.4'>Sitten kuningas käski ylimmäistä pappia Hilkiaa ja häntä lähimpiä  pappeja sekä ovenvartijoita viemään Herran temppelistä pois kaikki  kalut, mitä oli tehty Baalille, Aseralle ja kaikelle taivaan joukolle.  Ja hän poltatti ne Jerusalemin ulkopuolella Kidronin kedoilla, mutta vei  niiden tuhan Beeteliin.</verse>
        <verse osisID='2Kgs.23.5'>Hän pani myös viralta epäjumalain papit, jotka Juudan kuninkaat  olivat asettaneet polttamaan uhreja uhrikukkuloilla Juudan kaupungeissa  ja Jerusalemin ympäristössä ja jotka polttivat uhreja Baalille,  auringolle, kuulle, eläinradan tähdille ja kaikelle taivaan joukolle.</verse>
        <verse osisID='2Kgs.23.6'>Hän vei aseran pois Herran temppelistä Jerusalemin ulkopuolelle  Kidronin laaksoon ja poltti sen Kidronin laaksossa, rouhensi sen tomuksi  ja heitti tomun yhteiselle hautausmaalle.</verse>
        <verse osisID='2Kgs.23.7'>Ja hän kukisti haureellisten pyhäkköpoikien huoneet, jotka olivat  Herran temppelissä ja joissa naiset kutoivat verhoja Aseralle.</verse>
        <verse osisID='2Kgs.23.8'>Hän toi pois kaikki papit Juudan kaupungeista ja saastutti  uhrikukkulat, joilla papit olivat polttaneet uhreja, Gebasta Beersebaan  asti. Ja hän kukisti porteilla olevat uhrikukkulat, joita oli kaupungin  päällikön Joosuan portin oven edustalla, vasemmalla puolella mentäessä  sisään kaupungin portista.</verse>
        <verse osisID='2Kgs.23.9'>Uhrikukkulapapit eivät kuitenkaan saaneet nousta Herran alttarille  Jerusalemissa; he saivat vain syödä happamatonta leipää veljiensä  kanssa.</verse>
        <verse osisID='2Kgs.23.10'>Hän saastutti myöskin polttopaikan Ben-Hinnomin laaksossa, ettei  kukaan voisi panna poikaansa tai tytärtänsä kulkemaan tulen läpi Molokin  kunniaksi.</verse>
        <verse osisID='2Kgs.23.11'>Ja hän poisti ne hevoset, jotka Juudan kuninkaat olivat auringon  kunniaksi asettaneet, siitä, mistä mennään Herran temppeliin, hoviherra  Netan-Melekin kammion vierestä, joka oli Parvarimissa, ja poltti  auringonvaunut tulessa.</verse>
        <verse osisID='2Kgs.23.12'>Ja Aahaan yläsalin katolla olevat alttarit, jotka Juudan kuninkaat  olivat teettäneet, ja ne alttarit, jotka Manasse oli teettänyt Herran  temppelin molempiin esipihoihin, kuningas kukisti; sitten hän riensi  sieltä ja heitti niiden tomun Kidronin laaksoon.</verse>
        <verse osisID='2Kgs.23.13'>Ja ne uhrikukkulat, jotka olivat itään päin Jerusalemista, etelään  päin Turmiovuoresta, ja jotka Salomo, Israelin kuningas, oli rakentanut  Astartelle, siidonilais-iljetykselle, ja Kemokselle, Mooabin  iljetykselle, ja Milkomille, ammonilais-kauhistukselle, ne kuningas  saastutti.</verse>
        <verse osisID='2Kgs.23.14'>Hän murskasi patsaat ja hakkasi maahan asera-karsikot ja täytti  niiden sijan ihmisten luilla.</verse>
        <verse osisID='2Kgs.23.15'>Myöskin Beetelissä olevan alttarin, sen uhrikukkulan, jonka oli  teettänyt Jerobeam, Nebatin poika, joka saattoi Israelin tekemään  syntiä, senkin alttarin uhrikukkuloineen hän kukisti; sitten hän poltti  uhrikukkulan ja rouhensi sen tomuksi sekä poltti asera-karsikon.</verse>
        <verse osisID='2Kgs.23.16'>Kun Joosia sitten kääntyi ja näki haudat, jotka olivat vuorella,  lähetti hän ottamaan luut haudoista, poltti ne alttarilla ja saastutti  näin alttarin, Herran sanan mukaan, jonka oli julistanut se Jumalan  mies, joka nämä julisti.</verse>
        <verse osisID='2Kgs.23.17'>Ja hän kysyi: "Mikä tuo hautamerkki on, jonka minä näen?"  Kaupungin  miehet vastasivat hänelle: "Se on sen Jumalan miehen hauta, joka tuli  Juudasta ja julisti sen, minkä sinä nyt olet tehnyt Beetelin  alttarille".</verse>
        <verse osisID='2Kgs.23.18'>Hän sanoi: "Antakaa hänen olla; älköön kukaan koskeko hänen  luihinsa". Niin he jättivät hänen luunsa rauhaan ja samoin sen profeetan  luut, joka oli tullut Samariasta.</verse>
        <verse osisID='2Kgs.23.19'>Myöskin Samarian kaupungeista Joosia poisti kaikki  uhrikukkulatemppelit, jotka Israelin kuninkaat olivat rakentaneet ja  niin vihoittaneet Herran; ja hän teki niille saman, minkä oli tehnyt  Beetelissä.</verse>
        <verse osisID='2Kgs.23.20'>Ja kaikki siellä olevat uhrikukkulapapit hän teurasti alttareilla ja  poltti ihmisten luita niiden päällä. Sitten hän palasi takaisin  Jerusalemiin.</verse>
        <verse osisID='2Kgs.23.21'>Ja kuningas käski kaikkea kansaa sanoen: "Viettäkää pääsiäistä  Herran, teidän Jumalanne, kunniaksi, niinkuin on kirjoitettuna tässä  liitonkirjassa".</verse>
        <verse osisID='2Kgs.23.22'>Sillä sellaista pääsiäistä ei oltu vietetty sen ajan jälkeen, jona  tuomarit tuomitsivat Israelia, ei Israelin kuningasten eikä Juudan  kuningasten koko aikana.</verse>
        <verse osisID='2Kgs.23.23'>Vasta kuningas Joosian kahdeksantenatoista hallitusvuotena  vietettiin sellainen pääsiäinen Jerusalemissa Herran kunniaksi.</verse>
        <verse osisID='2Kgs.23.24'>Myöskin vainaja- ja tietäjähenkien manaajat, kotijumalat ja  kivijumalat ja kaikki iljetykset, joita oli nähty Juudan maassa ja  Jerusalemissa, Joosia hävitti, täyttääkseen lain sanat, jotka olivat  kirjoitettuina siinä kirjassa, minkä pappi Hilkia oli löytänyt Herran  temppelistä.</verse>
        <verse osisID='2Kgs.23.25'>Ei ollut ennen häntä ollut hänen vertaistansa kuningasta, joka niin  kaikesta sydämestänsä, kaikesta sielustansa ja kaikesta voimastansa  olisi kääntynyt Herran puoleen, kaiken Mooseksen lain mukaan; eikä hänen  jälkeensä tullut hänen vertaistansa.</verse>
        <verse osisID='2Kgs.23.26'>Kuitenkaan ei Herra kääntynyt suuren vihansa hehkusta, kun kerran  hänen vihansa oli syttynyt Juudaa vastaan kaikesta siitä, millä Manasse  oli vihoittanut hänet.</verse>
        <verse osisID='2Kgs.23.27'>Ja Herra sanoi: "Minä toimitan myöskin Juudan pois kasvojeni edestä,  niinkuin minä olen toimittanut pois Israelin; ja minä hylkään  Jerusalemin, tämän kaupungin, jonka minä olin valinnut, ja temppelin,  josta minä olin sanonut: 'Minun nimeni on oleva siinä'".</verse>
        <verse osisID='2Kgs.23.28'>Mitä muuta on kerrottavaa Joosiasta ja kaikesta, mitä hän teki, se  on kirjoitettuna Juudan kuningasten aikakirjassa.</verse>
        <verse osisID='2Kgs.23.29'>Hänen aikanansa farao Neko, Egyptin kuningas, lähti Assurin  kuningasta vastaan Eufrat-virralle. Niin kuningas Joosia meni häntä  vastaan, mutta farao surmasi hänet Megiddossa heti, kun näki hänet.</verse>
        <verse osisID='2Kgs.23.30'>Ja hänen palvelijansa veivät hänet kuolleena vaunuissa Megiddosta,  toivat hänet Jerusalemiin ja hautasivat hänet hänen omaan hautaansa.  Mutta maan kansa otti Joosian pojan Jooahaan, voiteli hänet ja teki  hänet kuninkaaksi hänen isänsä sijaan.</verse>
        <verse osisID='2Kgs.23.31'>Jooahas oli kahdenkymmenen kolmen vuoden vanha tullessaan  kuninkaaksi, ja hän hallitsi kolme kuukautta Jerusalemissa.  Hänen  äitinsä oli nimeltään Hamutal, Jeremian tytär, Libnasta.</verse>
        <verse osisID='2Kgs.23.32'>Ja hän teki sitä, mikä on pahaa Herran silmissä, aivan niinkuin  hänen isänsä olivat tehneet.</verse>
        <verse osisID='2Kgs.23.33'>Mutta farao Neko vangitutti hänet Riblassa, Hamatin maassa, ettei  hän hallitsisi Jerusalemissa, ja määräsi maan maksettavaksi pakkoveron:  sata talenttia hopeata ja kymmenen talenttia kultaa.</verse>
        <verse osisID='2Kgs.23.34'>Ja farao Neko teki Eljakimin, Joosian pojan, kuninkaaksi hänen  isänsä Joosian sijaan ja muutti hänen nimensä Joojakimiksi. Mutta  Jooahaan hän otti vangiksi, ja tämä joutui Egyptiin; siellä hän kuoli.</verse>
        <verse osisID='2Kgs.23.35'>Hopean ja kullan Joojakim maksoi faraolle; mutta voidakseen maksaa  rahat faraon käskyn mukaan hän veroitti maata, ottaen maan kansalta, sen  mukaan kuin kukin oli verotettu, hopeata ja kultaa, antaakseen farao  Nekolle.</verse>
        <verse osisID='2Kgs.23.36'>Joojakim oli kahdenkymmenen viiden vuoden vanha tullessaan  kuninkaaksi, ja hän hallitsi Jerusalemissa yksitoista vuotta.  Hänen  äitinsä oli nimeltään Sebida, Pedajan tytär, Ruumasta.</verse>
        <verse osisID='2Kgs.23.37'>Hän teki sitä, mikä on pahaa Herran silmissä, aivan niinkuin hänen  isänsä olivat tehneet.</verse>
      </chapter>
      <chapter osisID='2Kgs.24'>
        <verse osisID='2Kgs.24.1'>Hänen aikanaan Nebukadnessar, Baabelin kuningas, lähti liikkeelle, ja  Joojakim tuli hänen palvelijakseen. Kolmen vuoden kuluttua tämä jälleen  kapinoi häntä vastaan.</verse>
        <verse osisID='2Kgs.24.2'>Ja Herra lähetti hänen kimppuunsa kaldealaisten, aramilaisten,  mooabilaisten ja ammonilaisten partiojoukkoja; hän lähetti ne Juudan  kimppuun sitä tuhoamaan, Herran sanan mukaan, jonka hän oli puhunut  palvelijainsa, profeettain, kautta.</verse>
        <verse osisID='2Kgs.24.3'>Mutta tämä tapahtui Juudalle Herran käskystä; ja näin hän toimitti  heidät pois kasvojensa edestä Manassen syntien tähden, kaiken tähden,  mitä hän oli tehnyt,</verse>
        <verse osisID='2Kgs.24.4'>ja myöskin viattoman veren tähden, minkä hän oli vuodattanut  täyttäessään Jerusalemin viattomalla verellä; sitä ei Herra tahtonut  antaa anteeksi.</verse>
        <verse osisID='2Kgs.24.5'>Mitä muuta on kerrottavaa Joojakimista ja kaikesta, mitä hän teki, se  on kirjoitettuna Juudan kuningasten aikakirjassa.</verse>
        <verse osisID='2Kgs.24.6'>Ja Joojakim meni lepoon isiensä tykö. Ja hänen poikansa Joojakin tuli  kuninkaaksi hänen sijaansa.</verse>
        <verse osisID='2Kgs.24.7'>Egyptin kuningas ei enää lähtenyt maastansa, sillä Baabelin kuningas  oli vallannut kaiken, mikä oli Egyptin kuninkaan omaa, Egyptin purosta  aina Eufrat-virtaan saakka.</verse>
        <verse osisID='2Kgs.24.8'>Joojakin oli kahdeksantoista vuoden vanha tullessansa kuninkaaksi, ja  hän hallitsi Jerusalemissa kolme kuukautta.  Hänen äitinsä oli nimeltään  Nehusta, Elnatanin tytär, Jerusalemista.</verse>
        <verse osisID='2Kgs.24.9'>Hän teki sitä, mikä on pahaa Herran silmissä, aivan niinkuin hänen  isänsä oli tehnyt.</verse>
        <verse osisID='2Kgs.24.10'>Siihen aikaan Baabelin kuninkaan Nebukadnessarin palvelijat tulivat  Jerusalemiin, ja kaupunki saarrettiin.</verse>
        <verse osisID='2Kgs.24.11'>Ja Nebukadnessar, Baabelin kuningas, ryntäsi kaupunkiin, hänen  palvelijainsa saartaessa sitä.</verse>
        <verse osisID='2Kgs.24.12'>Niin Joojakin, Juudan kuningas, antautui Baabelin kuninkaalle  äitineen ja palvelijoineen, päällikköineen ja hoviherroineen. Ja  Baabelin kuningas otti hänet vangiksi kahdeksantena hallitusvuotenaan.</verse>
        <verse osisID='2Kgs.24.13'>Ja hän vei pois sieltä kaikki Herran temppelin ja kuninkaan linnan  aarteet, ja hän rikkoi kaikki kultakalut, jotka Israelin kuningas Salomo  oli teettänyt Herran temppeliin. Tapahtui, niinkuin Herra oli puhunut.</verse>
        <verse osisID='2Kgs.24.14'>Ja hän vei pakkosiirtolaisuuteen koko Jerusalemin, kaikki päälliköt  ja kaikki sotaurhot, kymmenentuhatta pakkosiirtolaista, ja kaikki sepät  ja lukkosepät; ei jäänyt jäljelle muita kuin maakansan köyhät.</verse>
        <verse osisID='2Kgs.24.15'>Hän siirsi Joojakinin vankina Baabeliin; samoin hän vei kuninkaan  äidin, kuninkaan puolisot ja hänen hoviherransa sekä muut maan mahtavat  pakkosiirtolaisina Jerusalemista Baabeliin,</verse>
        <verse osisID='2Kgs.24.16'>niin myös kaikki sotilaat, luvultaan seitsemäntuhatta, sepät ja  lukkosepät, luvultaan tuhat, kaikki sotaan harjaantuneita urhoja. Ne  Baabelin kuningas vei pakkosiirtolaisina Baabeliin.</verse>
        <verse osisID='2Kgs.24.17'>Mutta Baabelin kuningas asetti hänen setänsä Mattanjan kuninkaaksi  hänen sijaansa ja muutti hänen nimensä Sidkiaksi.</verse>
        <verse osisID='2Kgs.24.18'>Sidkia oli kahdenkymmenen yhden vuoden vanha tullessaan kuninkaaksi,  ja hän hallitsi Jerusalemissa yksitoista vuotta.  Hänen äitinsä oli  nimeltään Hamutal, Jeremian tytär, Libnasta.</verse>
        <verse osisID='2Kgs.24.19'>Hän teki sitä, mikä on pahaa Herran silmissä, aivan samoin kuin  Joojakim oli tehnyt.</verse>
        <verse osisID='2Kgs.24.20'>Sillä Herran vihan tähden kävi näin Jerusalemille ja Juudalle,  kunnes hän vihdoin heitti heidät pois kasvojensa edestä.</verse>
      </chapter>
      <chapter osisID='2Kgs.25'>
        <verse osisID='2Kgs.25.1'>Sidkia kapinoi Baabelin kuningasta vastaan. Hänen yhdeksäntenä  hallitusvuotenaan, sen kymmenennessä kuussa, kuukauden kymmenentenä  päivänä, kävi Nebukadnessar, Baabelin kuningas, hän ja koko hänen  sotajoukkonsa, Jerusalemin kimppuun ja asettui leiriin sitä vastaan. Ja  he rakensivat saartovarusteet sitä vastaan yltympäri.</verse>
        <verse osisID='2Kgs.25.2'>Näin kaupunkia piiritettiin kuningas Sidkian yhdenteentoista  hallitusvuoteen asti.</verse>
        <verse osisID='2Kgs.25.3'>Mutta neljännen kuukauden yhdeksäntenä päivänä, kun nälänhätä ahdisti  kaupunkia eikä ollut leipää maan kansalle,</verse>
        <verse osisID='2Kgs.25.4'>valloitettiin kaupunki, ja kaikki sotilaat pakenivat yöllä molempien  muurien välistä porttitietä, joka oli kuninkaan puutarhan puolella,  kaldealaisten ollessa kaupungin ympärillä, ja he kulkivat Aromaahan  päin.</verse>
        <verse osisID='2Kgs.25.5'>Mutta kaldealaisten sotajoukko ajoi kuningasta takaa, ja he  saavuttivat hänet Jerikon aroilla; ja kaikki hänen sotaväkensä oli  jättänyt hänet ja hajaantunut.</verse>
        <verse osisID='2Kgs.25.6'>Ja he ottivat kuninkaan kiinni ja veivät hänet Baabelin kuninkaan  eteen Riblaan; ja hänelle julistettiin tuomio:</verse>
        <verse osisID='2Kgs.25.7'>Sidkian pojat teurastettiin hänen silmiensä edessä, ja Sidkialta  itseltään hän sokaisutti silmät ja kytketti hänet vaskikahleisiin, ja  hänet vietiin Baabeliin.</verse>
        <verse osisID='2Kgs.25.8'>Viidennessä kuussa, kuukauden seitsemäntenä päivänä, Baabelin  kuninkaan Nebukadnessarin yhdeksäntenätoista hallitusvuotena, tuli  Baabelin kuninkaan palvelija Nebusaradan, henkivartijain päällikkö,  Jerusalemiin.</verse>
        <verse osisID='2Kgs.25.9'>Hän poltti Herran temppelin ja kuninkaan linnan ja kaikki Jerusalemin  talot; kaikki ylhäisten talot hän poltti tulella.</verse>
        <verse osisID='2Kgs.25.10'>Ja koko kaldealaisten sotajoukko, joka henkivartijain päälliköllä  oli mukanaan, repi maahan Jerusalemin muurit, yltympäri.</verse>
        <verse osisID='2Kgs.25.11'>Ja Nebusaradan, henkivartijain päällikkö, vei pakkosiirtolaisuuteen  kansan tähteet, mitä oli jäljellä kaupungissa, sekä ne, jotka olivat  menneet Baabelin kuninkaan puolelle, ja muun rahvaan.</verse>
        <verse osisID='2Kgs.25.12'>Mutta osan maan köyhiä henkivartijain päällikkö jätti jäljelle  viinitarhureiksi ja peltomiehiksi.</verse>
        <verse osisID='2Kgs.25.13'>Vaskipylväät, jotka olivat Herran temppelissä, altaiden telineet ja  vaskimeren, jotka olivat Herran temppelissä, kaldealaiset särkivät ja  veivät vasken Baabeliin.</verse>
        <verse osisID='2Kgs.25.14'>Ja kattilat, lapiot, veitset, kupit ja kaikki vaskikalut, joita oli  käytetty jumalanpalveluksessa, he ottivat pois.</verse>
        <verse osisID='2Kgs.25.15'>Samoin otti henkivartijain päällikkö hiilipannut ja maljat, jotka  olivat läpeensä kultaa tai hopeata.</verse>
        <verse osisID='2Kgs.25.16'>Molempien pylväiden, meren ja telineiden, jotka Salomo oli teettänyt  Herran temppeliin - näiden kaikkien esineiden vaski ei ollut  punnittavissa.</verse>
        <verse osisID='2Kgs.25.17'>Toisen pylvään korkeus oli kahdeksantoista kyynärää, ja sen päässä  oli pylväänpää vaskesta; pylväänpään korkeus oli kolme kyynärää, ja  pylväänpään päällä oli ristikkokoriste ja granaattiomenia yltympäri,  kaikki vaskea; ja samanlaiset oli toisessa pylväässä ristikkokoristeen  päällä.</verse>
        <verse osisID='2Kgs.25.18'>Henkivartijain päällikkö otti ylimmäisen papin Serajan ja häntä  lähimmän papin Sefanjan sekä kolme ovenvartijaa,</verse>
        <verse osisID='2Kgs.25.19'>ja kaupungista hän otti yhden hoviherran, joka oli sotaväen  tarkastaja, ja viisi kuninkaan lähintä miestä, jotka tavattiin  kaupungista, sekä sotapäällikön kirjurin, jonka tehtävänä oli ottaa maan  kansaa sotapalvelukseen, ja kuusikymmentä miestä maan kansasta, jotka  tavattiin kaupungista.</verse>
        <verse osisID='2Kgs.25.20'>Nämä otti Nebusaradan, henkivartijain päällikkö, ja vei heidät  Baabelin kuninkaan eteen Riblaan.</verse>
        <verse osisID='2Kgs.25.21'>Ja Baabelin kuningas antoi lyödä heidät kuoliaaksi Riblassa Hamatin  maassa. Ja niin Juuda vietiin pois maastansa pakkosiirtolaisuuteen.</verse>
        <verse osisID='2Kgs.25.22'>Mutta sen väen käskynhaltijaksi, joka jäi Juudan maahan, sen, jonka  Nebukadnessar, Baabelin kuningas, jätti sinne, hän asetti Gedaljan,  Ahikamin pojan, Saafanin pojanpojan.</verse>
        <verse osisID='2Kgs.25.23'>Kun kaikki sotaväen päälliköt, he ja heidän miehensä, kuulivat, että  Baabelin kuningas oli asettanut Gedaljan käskynhaltijaksi, tulivat he  miehinensä Gedaljan luo Mispaan, nimittäin Ismael, Netanjan poika,  Joohanan, Kaareahin poika, netofalainen Seraja, Tanhumetin poika, ja  Jaasanja, maakatilaisen poika.</verse>
        <verse osisID='2Kgs.25.24'>Ja Gedalja vannoi heille ja heidän miehillensä ja sanoi heille:  "Älkää peljätkö kaldealaisten palvelijoita. Jääkää maahan ja palvelkaa  Baabelin kuningasta, niin te menestytte."</verse>
        <verse osisID='2Kgs.25.25'>Mutta seitsemännessä kuussa tuli Ismael, Netanjan poika, Elisaman  pojanpoika, joka oli kuninkaallista sukua, mukanaan kymmenen miestä, ja  he löivät kuoliaaksi Gedaljan ja ne Juudan miehet ja kaldealaiset, jotka  olivat hänen kanssansa Mispassa.</verse>
        <verse osisID='2Kgs.25.26'>Silloin nousi kaikki kansa, pienimmästä suurimpaan, ja samoin  sotaväen päälliköt, ja he menivät Egyptiin, sillä he pelkäsivät  kaldealaisia.</verse>
        <verse osisID='2Kgs.25.27'>Mutta kolmantenakymmenentenä seitsemäntenä vuotena siitä, kun  Joojakin, Juudan kuningas, oli viety pakkosiirtolaisuuteen,  kahdennessatoista kuussa, kuukauden kahdentenakymmenentenä seitsemäntenä  päivänä, korotti Evil-Merodak, Baabelin kuningas, samana vuonna, jona  hän tuli kuninkaaksi, Juudan kuninkaan Joojakinin pään, vapauttaen hänet  vankilasta.</verse>
        <verse osisID='2Kgs.25.28'>Ja hän puhutteli häntä ystävällisesti ja asetti hänen istuimensa  ylemmäksi muitten kuningasten istuimia, jotka olivat hänen tykönänsä  Baabelissa.</verse>
        <verse osisID='2Kgs.25.29'>Hän sai panna pois vangin puvun ja aina aterioida hänen luonaan,  niin kauan kuin eli.</verse>
      </chapter>
    </div></osisText>
</osis>