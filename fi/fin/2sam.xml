<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='fin' xml:lang='fi'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='fin'>
        <title>Finish Version</title>
        <contributor>
  		The Unbound Bible
  		Biola University: Administrative Computing
  		13800 Biola Ave.
  		La Mirada, CA 90639
  		United States of America
  		562-903-4722 
  	</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>
  		Finnish Bible
  		PYHŽ RAAMATTU
  		(C) 1933, 1938
  		Vanha Testamentti XI 1933 Uusi Testamentti XII 1938
  	</description>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>fin</identifier>
        <source>ftp://unboundftp.biola.edu/pub/finnish1938_utf8.zip</source>
        <language type='IETF'>fi</language>
        <relation/>
        <coverage>provide the bible to the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='2Sam'>
      <chapter osisID='2Sam.1'>
        <verse osisID='2Sam.1.1'>Saulin kuoleman jälkeen, kun Daavid, voitettuaan amalekilaiset, oli  palannut takaisin ja ollut Siklagissa pari päivää,</verse>
        <verse osisID='2Sam.1.2'>tuli kolmantena päivänä eräs mies leiristä Saulin luota, vaatteet  reväistyinä ja multaa pään päällä. Ja tullessaan Daavidin luo hän  heittäytyi maahan ja osoitti kunnioitusta.</verse>
        <verse osisID='2Sam.1.3'>Daavid kysyi häneltä: "Mistä tulet?" Hän vastasi hänelle: "Minä olen  päässyt pakoon Israelin leiristä".</verse>
        <verse osisID='2Sam.1.4'>Niin Daavid sanoi hänelle: "Miten on asiat? Kerro minulle."  Hän  vastasi: "Väki on paennut taistelusta, paljon väkeä on kaatunut ja  kuollut; myöskin Saul ja hänen poikansa Joonatan ovat kuolleet".</verse>
        <verse osisID='2Sam.1.5'>Daavid kysyi nuorelta mieheltä, joka kertoi tämän hänelle: "Mistä  tiedät, että Saul ja hänen poikansa Joonatan ovat kuolleet?"</verse>
        <verse osisID='2Sam.1.6'>Nuori mies, joka oli kertonut hänelle tämän, vastasi: "Minä tulin  sattumalta Gilboan vuorelle, ja katso, Saul nojasi keihääseensä, ja  sotavaunut ja ratsumiehet ahdistivat häntä.</verse>
        <verse osisID='2Sam.1.7'>Hän kääntyi taakseen ja nähdessään minut hän huusi minua; minä  vastasin: 'Tässä olen'.</verse>
        <verse osisID='2Sam.1.8'>Niin hän kysyi minulta: 'Kuka olet?' Minä vastasin hänelle: 'Olen  amalekilainen'.</verse>
        <verse osisID='2Sam.1.9'>Sitten hän sanoi minulle: 'Astu luokseni ja surmaa minut, sillä minä  olen kangistumassa, vaikka olenkin vielä täysin hengissä'.</verse>
        <verse osisID='2Sam.1.10'>Niin minä astuin hänen luoksensa ja surmasin hänet, sillä minä  käsitin, ettei hän sortumisensa jälkeen jäisi henkiin. Ja minä otin  kruunun, joka oli hänen päässänsä, ja rannerenkaan, joka oli hänen  käsivarressaan, ja toin ne tänne herralleni."</verse>
        <verse osisID='2Sam.1.11'>Niin Daavid tarttui vaatteisiinsa ja repäisi ne; samoin tekivät  kaikki miehet, jotka olivat hänen kanssansa.</verse>
        <verse osisID='2Sam.1.12'>Ja he pitivät valittajaisia ja itkivät ja paastosivat iltaan asti  Saulin ja hänen poikansa Joonatanin tähden ja Herran kansan tähden ja  Israelin heimon tähden, koska he olivat kaatuneet miekkaan.</verse>
        <verse osisID='2Sam.1.13'>Ja Daavid kysyi nuorelta mieheltä, joka oli hänelle kertonut tämän:  "Mistä sinä olet?" Hän vastasi: "Minä olen täällä muukalaisena elävän  amalekilaisen miehen poika".</verse>
        <verse osisID='2Sam.1.14'>Daavid sanoi hänelle: "Kuinka et peljännyt ojentaa kättäsi  tuhotaksesi Herran voidellun?"</verse>
        <verse osisID='2Sam.1.15'>Ja Daavid kutsui yhden palvelijoistaan ja sanoi: "Käy tänne, lyö  hänet kuoliaaksi". Ja hän iski hänet kuoliaaksi.</verse>
        <verse osisID='2Sam.1.16'>Mutta Daavid sanoi hänelle: "Sinun veresi tulkoon oman pääsi päälle,  sillä oma suusi on todistanut sinua vastaan, kun sanoit: 'Minä olen  surmannut Herran voidellun'".</verse>
        <verse osisID='2Sam.1.17'>Ja Daavid viritti tämän itkuvirren Saulista ja hänen pojastaan  Joonatanista</verse>
        <verse osisID='2Sam.1.18'>ja käski opettaa sen, "Jousilaulun", Juudan pojille: katso, se on  kirjoitettuna "Oikeamielisen kirjassa":</verse>
        <verse osisID='2Sam.1.19'>"Sinun kaunistuksesi, Israel, on surmattuna kukkuloillasi.  Kuinka  ovatkaan sankarit kaatuneet!</verse>
        <verse osisID='2Sam.1.20'>Älkää ilmoittako sitä Gatissa, älkää julistako voitonsanomaa  Askelonin kaduilla, etteivät filistealaisten tyttäret iloitsisi,  etteivät ympärileikkaamattomain tyttäret riemuitsisi.</verse>
        <verse osisID='2Sam.1.21'>Te Gilboan vuoret, älköön teille kastetta tulko, älköön sadetta,  älköön peltoja, joista anteja uhrataan. Sillä siellä on poisviskattuna  sankarien kilpi, Saulin kilpi, öljyllä voitelematonna.</verse>
        <verse osisID='2Sam.1.22'>Kaatuneitten verta, sankarien ytimiä ei Joonatanin jousi väistänyt,  eikä tyhjänä palannut Saulin miekka.</verse>
        <verse osisID='2Sam.1.23'>Saul ja Joonatan, rakkaat ja armaat, olivat elämässä ja kuolemassa  erottamattomat, olivat nopeammat kuin kotkat, leijonia väkevämmät.</verse>
        <verse osisID='2Sam.1.24'>Te Israelin tyttäret, itkekää Saulia, häntä, joka puetti teidät  purppuraan ja koristeihin, joka kiinnitti pukuunne kultahelyjä.</verse>
        <verse osisID='2Sam.1.25'>Kuinka ovat sankarit taistelussa kaatuneet! Joonatan on surmattuna  kukkuloillasi.</verse>
        <verse osisID='2Sam.1.26'>Minä suren sinua, veljeni Joonatan; sinä olit minulle ylen rakas.  Rakkautesi oli minulle ihmeellisempi kuin naisen rakkaus.</verse>
        <verse osisID='2Sam.1.27'>Kuinka ovatkaan sankarit kaatuneet, kuinka ovat hukkuneet  taisteluaseet!"</verse>
      </chapter>
      <chapter osisID='2Sam.2'>
        <verse osisID='2Sam.2.1'>Sen jälkeen Daavid kysyi Herralta: "Menenkö minä johonkin Juudan  kaupunkiin?" Herra vastasi hänelle: "Mene". Ja Daavid kysyi: "Mihinkä  minä menen?" Hän vastasi: "Hebroniin".</verse>
        <verse osisID='2Sam.2.2'>Niin Daavid meni sinne, mukanaan molemmat vaimonsa, jisreeliläinen  Ahinoam ja Abigail, karmelilaisen Naabalin vaimo.</verse>
        <verse osisID='2Sam.2.3'>Ja Daavid vei sinne myös miehet, jotka olivat hänen kanssaan, kunkin  perheinensä; ja he asettuivat Hebronin ympärillä oleviin kaupunkeihin.</verse>
        <verse osisID='2Sam.2.4'>Ja Juudan miehet tulivat ja voitelivat siellä Daavidin Juudan heimon  kuninkaaksi. Kun Daavidille ilmoitettiin, että Gileadin Jaabeksen miehet  olivat haudanneet Saulin,</verse>
        <verse osisID='2Sam.2.5'>lähetti Daavid lähettiläät Gileadin Jaabeksen miesten luo sanomaan  heille: "Herra siunatkoon teitä, koska olette osoittaneet herrallenne  Saulille laupeutta hautaamalla hänet.</verse>
        <verse osisID='2Sam.2.6'>Osoittakoon nyt Herra laupeutta ja uskollisuutta teitä kohtaan.  Minäkin teen teille hyvää, koska tämän teitte.</verse>
        <verse osisID='2Sam.2.7'>Rohkaiskaa siis itsenne ja olkaa urhoolliset; teidän herranne Saul  tosin on kuollut, mutta Juudan heimo on voidellut kuninkaaksensa minut."</verse>
        <verse osisID='2Sam.2.8'>Mutta Abner, Neerin poika, Saulin sotapäällikkö, otti Saulin pojan  Iisbosetin ja vei hänet Mahanaimiin</verse>
        <verse osisID='2Sam.2.9'>ja asetti hänet Gileadin, Asurin, Jisreelin, Efraimin, Benjaminin ja  koko Israelin kuninkaaksi.</verse>
        <verse osisID='2Sam.2.10'>Saulin poika Iisboset oli neljänkymmenen vuoden vanha tullessaan  Israelin kuninkaaksi ja hallitsi kaksi vuotta.  Ainoastaan Juudan heimo  seurasi Daavidia.</verse>
        <verse osisID='2Sam.2.11'>Ja aika, minkä Daavid oli Juudan heimon kuninkaana Hebronissa, oli  seitsemän vuotta ja kuusi kuukautta.</verse>
        <verse osisID='2Sam.2.12'>Abner, Neerin poika, ja Saulin pojan Iisbosetin palvelijat lähtivät  Mahanaimista Gibeoniin.</verse>
        <verse osisID='2Sam.2.13'>Ja Jooab, Serujan poika, ja Daavidin palvelijat lähtivät hekin  liikkeelle, ja he kohtasivat toisensa Gibeonin lammikolla; he asettuivat  toiset tälle, toiset tuolle puolelle lammikon.</verse>
        <verse osisID='2Sam.2.14'>Ja Abner sanoi Jooabille: "Nouskoon nuoria miehiä pitämään  taistelukisaa meidän edessämme". Jooab sanoi: "Nouskoon vain".</verse>
        <verse osisID='2Sam.2.15'>Niin heitä nousi ja astui esiin sama määrä: kaksitoista Benjaminin  ja Saulin pojan Iisbosetin puolelta sekä kaksitoista Daavidin  palvelijaa.</verse>
        <verse osisID='2Sam.2.16'>Ja he tarttuivat kukin vastustajaansa päähän ja pistivät miekkansa  toinen toisensa kylkeen ja kaatuivat yhdessä. Niin sen paikan nimeksi  tuli Helkat-Suurim, ja se on Gibeonin luona.</verse>
        <verse osisID='2Sam.2.17'>Ja sinä päivänä syntyi hyvin kova taistelu; mutta Daavidin  palvelijat voittivat Abnerin ja Israelin miehet.</verse>
        <verse osisID='2Sam.2.18'>Ja siellä oli kolme Serujan poikaa: Jooab, Abisai ja Asael.  Ja  Asael oli nopeajalkainen kuin gaselli kedolla.</verse>
        <verse osisID='2Sam.2.19'>Ja Asael ajoi takaa Abneria eikä poikennut oikealle eikä vasemmalle  Abnerin jäljestä.</verse>
        <verse osisID='2Sam.2.20'>Niin Abner käännähti taaksensa ja sanoi: "Sinäkö se olet, Asael?"  Hän vastasi: "Minä".</verse>
        <verse osisID='2Sam.2.21'>Ja Abner sanoi hänelle: "Käänny oikealle tai vasemmalle ja ota joku  noista nuorista miehistä kiinni ja riistä siltä sota-asu". Mutta Asael  ei tahtonut luopua hänestä.</verse>
        <verse osisID='2Sam.2.22'>Niin Abner vielä kerran sanoi Asaelille: "Luovu minusta, muutoin  lyön sinut maahan. Mutta kuinka minä sitten voisin katsoa sinun veljeäsi  Jooabia silmiin?"</verse>
        <verse osisID='2Sam.2.23'>Mutta kun hän ei tahtonut luopua hänestä, pisti Abner häntä keihään  varsipuolella vatsaan, niin että keihäs tuli takaapäin ulos; ja hän  kaatui ja kuoli siihen paikkaan. Ja jokainen, joka tuli siihen paikkaan,  mihin Asael oli kaatunut ja kuollut, pysähtyi siihen.</verse>
        <verse osisID='2Sam.2.24'>Mutta Jooab ja Abisai ajoivat Abneria takaa ja tulivat, kun aurinko  oli laskenut, Amman kukkulalle, joka on vastapäätä Giiahia, Gibeonin  erämaahan päin.</verse>
        <verse osisID='2Sam.2.25'>Silloin benjaminilaiset kokoontuivat Abnerin taakse yhteen joukkoon  ja asettuivat kukkulan laelle.</verse>
        <verse osisID='2Sam.2.26'>Ja Abner huusi Jooabille ja sanoi: "Pitääkö miekan syödä ainiaan?  Etkö sinä ymmärrä, että siitä tulee vain katkeruutta jäljestäpäin? Etkö  jo käske väen lakata ajamasta takaa veljiänsä?"</verse>
        <verse osisID='2Sam.2.27'>Jooab vastasi: "Niin totta kuin Jumala elää: jos sinä et olisi  puhunut, niin varmasti väki vasta huomenaamuna olisi lähtenyt pois  ajamasta takaa veljiänsä".</verse>
        <verse osisID='2Sam.2.28'>Ja Jooab puhalsi pasunaan; niin kaikki väki pysähtyi eikä enää  ajanut takaa Israelia. Ja he eivät enää taistelleet.</verse>
        <verse osisID='2Sam.2.29'>Mutta Abner ja hänen miehensä kulkivat koko sen yön Aromaata ja  menivät Jordanin yli, kulkivat koko Bitronin läpi ja tulivat  Mahanaimiin.</verse>
        <verse osisID='2Sam.2.30'>Ja Jooab kokosi kaiken kansan, palattuaan ajamasta takaa Abneria. Ja  Daavidin palvelijoista puuttui yhdeksäntoista miestä ja Asael.</verse>
        <verse osisID='2Sam.2.31'>Mutta Daavidin palvelijat olivat lyöneet benjaminilaisia ja Abnerin  miehiä kuoliaaksi kolmesataa kuusikymmentä miestä.</verse>
        <verse osisID='2Sam.2.32'>Ja he ottivat Asaelin ja hautasivat hänet hänen isänsä hautaan  Beetlehemiin. Ja Jooab ja hänen miehensä kulkivat koko sen yön ja  tulivat päivän valjetessa Hebroniin.</verse>
      </chapter>
      <chapter osisID='2Sam.3'>
        <verse osisID='2Sam.3.1'>Sota Saulin suvun ja Daavidin suvun välillä tuli pitkälliseksi. Mutta  Daavid vahvistui vahvistumistaan, Saulin suku heikontui heikontumistaan.</verse>
        <verse osisID='2Sam.3.2'>Ja Daavidille syntyi poikia Hebronissa. Hänen esikoisensa oli Amnon,  jonka äiti oli jisreeliläinen Ahinoam.</verse>
        <verse osisID='2Sam.3.3'>Hänen toinen poikansa oli Kilab, jonka äiti oli Abigail,  karmelilaisen Naabalin vaimo; kolmas oli Absalom, Gesurin kuninkaan  Talmain tyttären, Maakan, poika.</verse>
        <verse osisID='2Sam.3.4'>Neljäs oli Adonia, Haggitin poika, ja viides Sefatja, Abitalin  poika.</verse>
        <verse osisID='2Sam.3.5'>Kuudes oli Jitream, Daavidin vaimon Eglan poika. Nämä syntyivät  Daavidille Hebronissa.</verse>
        <verse osisID='2Sam.3.6'>Niin kauan kuin oli sota Saulin suvun ja Daavidin suvun välillä, piti  Abner voimakkaasti Saulin suvun puolta.</verse>
        <verse osisID='2Sam.3.7'>Saulilla oli ollut sivuvaimo, nimeltä Rispa, Aijan tytär. Ja Iisboset  sanoi Abnerille: "Miksi olet mennyt minun isäni sivuvaimon tykö?"</verse>
        <verse osisID='2Sam.3.8'>Abner vihastui kovin Iisbosetin sanoista ja sanoi: "Olenko minä  koiranpää, Juudasta kotoisin? Kun minä nytkin osoitan laupeutta isäsi  Saulin suvulle, hänen veljilleen ja ystävilleen enkä ole antanut sinun  joutua Daavidin käsiin, niin sinä kuitenkin nyt syytät minua rikoksen  teosta naiselle.</verse>
        <verse osisID='2Sam.3.9'>Jumala rangaiskoon Abneria nyt ja vasta, jos minä en tee Daavidille,  niinkuin Herra on hänelle vannonut:</verse>
        <verse osisID='2Sam.3.10'>minä otan pois kuninkuuden Saulin suvulta ja pystytän Daavidille  valtaistuimen Israeliin ja Juudaan, Daanista aina Beersebaan asti."</verse>
        <verse osisID='2Sam.3.11'>Eikä hän enää voinut vastata Abnerille sanaakaan, sillä hän pelkäsi  häntä.</verse>
        <verse osisID='2Sam.3.12'>Mutta Abner lähetti paikalla sanansaattajat Daavidin luo sanomaan:  "Kenenkä on maa?" ja vielä näin: "Tee liitto minun kanssani; ja katso,  minun käteni on oleva sinun kanssasi ja on kääntävä koko Israelin sinun  puolellesi".</verse>
        <verse osisID='2Sam.3.13'>Hän vastasi: "Hyvä, minä teen liiton sinun kanssasi. Yhtä minä  kuitenkin vaadin sinulta: älä astu minun kasvojeni eteen tuomatta  Miikalia, Saulin tytärtä, kun tulet astuaksesi minun kasvojeni eteen."</verse>
        <verse osisID='2Sam.3.14'>Sitten Daavid lähetti sanansaattajat Iisbosetin, Saulin pojan, luo  sanomaan: "Anna minulle vaimoni Miikal, jonka minä olen kihlannut  itselleni sadalla filistealaisten esinahalla".</verse>
        <verse osisID='2Sam.3.15'>Iisboset lähetti ottamaan hänet hänen mieheltään Paltielilta,  Laiksen pojalta.</verse>
        <verse osisID='2Sam.3.16'>Ja hänen miehensä lähti hänen mukanaan ja seurasi häntä aina  Bahurimiin asti, itkien lakkaamatta. Niin Abner sanoi hänelle: "Mene  tiehesi, palaja takaisin". Ja hän palasi takaisin.</verse>
        <verse osisID='2Sam.3.17'>Abner oli neuvotellut Israelin vanhinten kanssa sanoen: "Jo kauan  olette halunneet saada Daavidin kuninkaaksenne.</verse>
        <verse osisID='2Sam.3.18'>Niin pankaa se nyt toimeen, sillä Herra on sanonut Daavidille näin:  'Palvelijani Daavidin kädellä minä vapautan kansani Israelin  filistealaisten käsistä ja kaikkien heidän vihollistensa käsistä'."</verse>
        <verse osisID='2Sam.3.19'>Abner puhui tämän myös benjaminilaisille, ja Abner meni ja puhui  Daavidillekin Hebronissa, mitä mieltä Israel ja koko Benjaminin heimo  olivat.</verse>
        <verse osisID='2Sam.3.20'>Kun Abner tuli Daavidin luo Hebroniin, mukanaan kaksikymmentä  miestä, laittoi Daavid pidot Abnerille ja miehille, jotka olivat hänen  kanssaan.</verse>
        <verse osisID='2Sam.3.21'>Ja Abner sanoi Daavidille: "Minä nousen ja menen kokoamaan kaiken  Israelin herrani, kuninkaan, luo, että he tekisivät liiton sinun  kanssasi ja sinä saisit hallittaviksesi kaikki, joita haluat". Niin  Daavid päästi Abnerin menemään, ja hän lähti rauhassa.</verse>
        <verse osisID='2Sam.3.22'>Katso, silloin Daavidin palvelijat ja Jooab tulivat ryöstöretkeltä  ja toivat mukanaan paljon saalista; mutta Abner ei ollut enää Daavidin  luona Hebronissa, sillä tämä oli päästänyt hänet menemään, ja hän oli  lähtenyt rauhassa.</verse>
        <verse osisID='2Sam.3.23'>Kun Jooab ja kaikki sotaväki, joka oli hänen kanssaan, tulivat,  kerrottiin Jooabille: "Abner, Neerin poika, tuli kuninkaan luo, ja hän  päästi hänet menemään, ja hän lähti rauhassa".</verse>
        <verse osisID='2Sam.3.24'>Silloin Jooab meni kuninkaan luo ja sanoi: "Mitä olet tehnyt? Katso,  Abner tuli sinun luoksesi; miksi päästit hänet menemään menojansa?</verse>
        <verse osisID='2Sam.3.25'>Etkö ymmärrä, että Abner, Neerin poika, tuli pettämään sinua ja  urkkimaan lähtöäsi ja tuloasi ja kaikkea, mitä teet?"</verse>
        <verse osisID='2Sam.3.26'>Sitten Jooab lähti Daavidin luota ja lähetti sanansaattajat Abnerin  jälkeen, ja he palauttivat hänet takaisin Boor-Siirasta; eikä Daavid  tiennyt siitä mitään.</verse>
        <verse osisID='2Sam.3.27'>Kun Abner tuli takaisin Hebroniin, vei Jooab hänet syrjään  porttiholvin keskelle, muka puhutellakseen häntä kahden kesken, ja pisti  häntä siellä vatsaan, niin että hän kuoli - hänen veljensä Asaelin veren  kostoksi.</verse>
        <verse osisID='2Sam.3.28'>Kun Daavid sitten sai sen kuulla, sanoi hän: "Abnerin, Neerin pojan,  vereen olen viaton minä ja minun kuninkuuteni Herran edessä  iankaikkisesti.</verse>
        <verse osisID='2Sam.3.29'>Tulkoon se Jooabin pään päälle ja kaiken hänen isänsä perheen  päälle, älköötkä Jooabin suvusta loppuko vuotoa tai pitalia sairastavat,  kainalosauvoilla kulkijat, miekkaan kaatuvat ja leivän puutteessa  olijat."</verse>
        <verse osisID='2Sam.3.30'>Näin Jooab ja hänen veljensä Abisai tappoivat Abnerin, sentähden  että tämä oli surmannut heidän veljensä Asaelin taistelussa Gibeonin  luona.</verse>
        <verse osisID='2Sam.3.31'>Mutta Daavid sanoi Jooabille ja kaikelle väelle, joka oli hänen  kanssaan: "Reväiskää vaatteenne ja kääriytykää säkkeihin ja pitäkää  valittajaiset Abnerille". Ja kuningas Daavid kulki paarien perässä.</verse>
        <verse osisID='2Sam.3.32'>Ja he hautasivat Abnerin Hebroniin; ja kuningas korotti äänensä ja  itki Abnerin haudalla, ja kaikki kansa itki.</verse>
        <verse osisID='2Sam.3.33'>Ja kuningas viritti itkuvirren Abnerista ja sanoi: "Pitikö Abnerin  kuolla, niinkuin kuolee houkka?</verse>
        <verse osisID='2Sam.3.34'>Eivät olleet sinun kätesi sidotut eivätkä jalkasi vaskikahleisiin  pannut. Sinä kaaduit, niinkuin kaadutaan vilpillisten käden kautta."  Niin kaikki kansa itki häntä vielä enemmän.</verse>
        <verse osisID='2Sam.3.35'>Ja kaikki kansa tuli, kun vielä oli päivä, vaatimaan, että Daavid  söisi jotakin; mutta Daavid vannoi ja sanoi: "Jumala rangaiskoon minua  nyt ja vasta, jos minä maistan leipää tai muuta, ennenkuin aurinko  laskee".</verse>
        <verse osisID='2Sam.3.36'>Kun kaikki kansa sai kuulla sen, miellytti se heitä, samoinkuin  kaikki muu, mitä kuningas teki, oli kaikelle kansalle mieleen.</verse>
        <verse osisID='2Sam.3.37'>Ja kaikki kansa ja koko Israel ymmärsivät sinä päivänä, että  Abnerin, Neerin pojan, surma ei ollut lähtenyt kuninkaasta.</verse>
        <verse osisID='2Sam.3.38'>Ja kuningas sanoi palvelijoilleen: "Ettekö tiedä, että ruhtinas ja  suuri mies on tänä päivänä kaatunut Israelissa?</verse>
        <verse osisID='2Sam.3.39'>Mutta minä olen vielä heikko, vaikka olen voideltu kuninkaaksi, ja  nuo miehet, Serujan pojat, ovat liian väkivaltaiset minun hillitä. Herra  maksakoon sille, joka tekee pahaa, hänen pahuutensa mukaan."</verse>
      </chapter>
      <chapter osisID='2Sam.4'>
        <verse osisID='2Sam.4.1'>Kun Saulin poika kuuli Abnerin kuolleen Hebronissa, herposivat hänen  kätensä, ja koko Israel peljästyi.</verse>
        <verse osisID='2Sam.4.2'>Ja Saulin pojalla oli partiojoukkojen päämiehinä kaksi miestä, toisen  nimi oli Baana ja toisen Reekab, beerotilaisen Rimmonin poikia,  benjaminilaisia; sillä Beerotkin luetaan kuuluvaksi Benjaminiin.</verse>
        <verse osisID='2Sam.4.3'>Mutta beerotilaiset olivat paenneet Gittaimiin ja asuivat siellä  muukalaisina, niinkuin asuvat vielä tänäkin päivänä.</verse>
        <verse osisID='2Sam.4.4'>Joonatanilla, Saulin pojalla, oli poika, joka oli rampa jaloistaan.  Hän oli viiden vuoden vanha, kun sanoma Saulista ja Joonatanista tuli  Jisreelistä; ja hänen hoitajansa otti hänet ja pakeni. Mutta kun tämä  hätääntyneenä pakeni, putosi poika ja tuli ontuvaksi; ja hänen nimensä  oli Mefiboset.</verse>
        <verse osisID='2Sam.4.5'>Beerotilaisen Rimmonin pojat Reekab ja Baana lähtivät matkaan ja  tulivat päivän ollessa palavimmillaan Iisbosetin taloon, kun hän oli  puolipäivälevollansa.</verse>
        <verse osisID='2Sam.4.6'>Ja katso, he tulivat sisälle taloon muka ottamaan nisuja, mutta  pistivät häntä vatsaan. Ja Reekab ja hänen veljensä Baana pääsivät  pakoon.</verse>
        <verse osisID='2Sam.4.7'>He tulivat niinmuodoin taloon, kun hän lepäsi vuoteellansa  makuuhuoneessaan, pistivät hänet kuoliaaksi, löivät häneltä pään poikki  ja ottivat sen mukaansa. He kulkivat sitten Aromaan tietä koko yön,</verse>
        <verse osisID='2Sam.4.8'>toivat Iisbosetin pään Daavidille Hebroniin ja sanoivat kuninkaalle:  "Katso, tässä on Iisbosetin, Saulin pojan, sinun vihamiehesi, pää,  hänen, joka väijyi sinun henkeäsi. Herra on tänä päivänä kostanut  Saulille ja hänen jälkeläisillensä herrani, kuninkaan, puolesta."</verse>
        <verse osisID='2Sam.4.9'>Niin Daavid vastasi Reekabille ja hänen veljellensä Baanalle,  beerotilaisen Rimmonin pojille, ja sanoi heille: "Niin totta kuin Herra  elää, joka on vapahtanut minut kaikesta hädästä:</verse>
        <verse osisID='2Sam.4.10'>sen, joka ilmoitti minulle ja sanoi: 'Katso, Saul on kuollut',  luullen tuovansa ilosanoman, minä otatin kiinni ja surmautin Siklagissa  antaakseni hänelle sanansaattajan palkan;</verse>
        <verse osisID='2Sam.4.11'>eikö minun paljoa enemmän nyt, kun jumalattomat miehet ovat  murhanneet syyttömän miehen hänen omassa kodissaan, hänen vuoteeseensa,  ole vaadittava hänen verensä teidän kädestänne ja hävitettävä teidät  maan päältä?"</verse>
        <verse osisID='2Sam.4.12'>Ja Daavid käski nuorten miesten surmata heidät. Niin he hakkasivat  poikki heidän kätensä ja jalkansa ja hirttivät heidät Hebronin lammikon  rannalle. Mutta Iisbosetin pään he ottivat ja hautasivat sen Abnerin  hautaan Hebroniin.</verse>
      </chapter>
      <chapter osisID='2Sam.5'>
        <verse osisID='2Sam.5.1'>Sitten kaikki Israelin sukukunnat tulivat Daavidin luo Hebroniin ja  sanoivat näin: "Katso, me olemme sinun luutasi ja lihaasi.</verse>
        <verse osisID='2Sam.5.2'>Jo kauan sitten, Saulin vielä ollessa kuninkaanamme, sinä saatoit  Israelin lähtemään ja tulemaan. Ja sinulle on Herra sanonut: 'Sinä olet  kaitseva minun kansaani Israelia, ja sinä olet oleva Israelin  ruhtinas'."</verse>
        <verse osisID='2Sam.5.3'>Ja kaikki Israelin vanhimmat tulivat kuninkaan tykö Hebroniin, ja  kuningas Daavid teki heidän kanssaan liiton Hebronissa, Herran edessä;  ja sitten he voitelivat Daavidin Israelin kuninkaaksi.</verse>
        <verse osisID='2Sam.5.4'>Daavid oli kolmenkymmenen vuoden vanha tullessaan kuninkaaksi ja  hallitsi neljäkymmentä vuotta.</verse>
        <verse osisID='2Sam.5.5'>Hebronissa hän hallitsi Juudaa seitsemän vuotta ja kuusi kuukautta,  ja Jerusalemissa hän hallitsi koko Israelia ja Juudaa kolmekymmentä  kolme vuotta.</verse>
        <verse osisID='2Sam.5.6'>Ja kuningas meni miehinensä Jerusalemiin jebusilaisia vastaan, jotka  asuivat siinä maassa. He sanoivat Daavidille näin: "Tänne sinä et tule,  vaan sokeat ja ontuvat karkoittavat sinut sanomalla: 'Ei tule Daavid  tänne'".</verse>
        <verse osisID='2Sam.5.7'>Mutta Daavid valloitti Siionin vuorilinnan, se on Daavidin kaupungin.</verse>
        <verse osisID='2Sam.5.8'>Ja Daavid sanoi sinä päivänä: "Jokainen, joka surmaa jebusilaisen ja  tunkeutuu vesijohdolle asti, hän voittaa ne sokeat ja ontuvat, joita  Daavid vihaa". Sentähden on tapana sanoa: "Sokea ja ontuva älköön tulko  taloon".</verse>
        <verse osisID='2Sam.5.9'>Sitten Daavid asettui vuorilinnaan ja kutsui sen Daavidin  kaupungiksi. Ja Daavid rakenteli sitä yltympäri, Millosta sisälle päin.</verse>
        <verse osisID='2Sam.5.10'>Ja Daavid tuli yhä mahtavammaksi, ja Herra, Jumala Sebaot, oli hänen  kanssansa.</verse>
        <verse osisID='2Sam.5.11'>Hiiram, Tyyron kuningas, lähetti sanansaattajat Daavidin luo sekä  setripuita, puuseppiä ja kivenhakkaajia; ja nämä rakensivat Daavidille  palatsin.</verse>
        <verse osisID='2Sam.5.12'>Ja Daavid ymmärsi, että Herra oli vahvistanut hänet Israelin  kuninkaaksi ja korottanut hänen kuninkuutensa kansansa Israelin tähden.</verse>
        <verse osisID='2Sam.5.13'>Ja Hebronista tultuaan Daavid otti Jerusalemista vielä useampia  sivuvaimoja ja vaimoja. Ja Daavidille syntyi vielä poikia ja tyttäriä.</verse>
        <verse osisID='2Sam.5.14'>Ja nämä ovat niiden poikien nimet, jotka syntyivät hänelle  Jerusalemissa: Sammua, Soobab, Naatan, Salomo,</verse>
        <verse osisID='2Sam.5.15'>Jibhar, Elisua, Nefeg, Jaafia,</verse>
        <verse osisID='2Sam.5.16'>Elisama, Eljada ja Elifelet.</verse>
        <verse osisID='2Sam.5.17'>Mutta kun filistealaiset kuulivat, että Daavid oli voideltu Israelin  kuninkaaksi, lähtivät kaikki filistealaiset etsimään Daavidia. Kun  Daavid sen kuuli, meni hän alas vuorilinnaan.</verse>
        <verse osisID='2Sam.5.18'>Kun filistealaiset olivat tulleet ja levittäytyneet Refaimin  tasangolle,</verse>
        <verse osisID='2Sam.5.19'>kysyi Daavid Herralta: "Menenkö minä filistealaisia vastaan?  Annatko sinä heidät minun käsiini?" Ja Herra sanoi Daavidille: "Mene,  sillä minä annan filistealaiset sinun käsiisi".</verse>
        <verse osisID='2Sam.5.20'>Niin Daavid tuli Baal-Perasimiin. Ja siellä Daavid voitti heidät ja  sanoi: "Herra on murtanut viholliseni minun edessäni, niinkuin vedet  murtavat". Siitä sen paikan nimeksi tuli Baal-Perasim.</verse>
        <verse osisID='2Sam.5.21'>He jättivät siihen epäjumalankuvansa, ja Daavid ja hänen miehensä  veivät ne pois.</verse>
        <verse osisID='2Sam.5.22'>Mutta filistealaiset tulivat vielä kerran ja levittäytyivät Refaimin  tasangolle.</verse>
        <verse osisID='2Sam.5.23'>Niin Daavid kysyi Herralta, ja hän vastasi: "Älä mene heitä vastaan,  vaan kierrä heidät takaapäin ja hyökkää heidän kimppuunsa balsamipuiden  puolelta.</verse>
        <verse osisID='2Sam.5.24'>Ja kun kuulet astunnan kahinan balsamipuiden latvoista, niin ryntää  nopeasti, sillä silloin Herra on käynyt sinun edelläsi tuhotakseen  filistealaisten leirin." Daavid teki, niinkuin Herra oli häntä käskenyt;  ja hän voitti filistealaiset ja ajoi heitä takaa Gebasta aina Geseriin  saakka.</verse>
      </chapter>
      <chapter osisID='2Sam.6'>
        <verse osisID='2Sam.6.1'>Daavid kokosi jälleen kaikki valiomiehet Israelista, kolmekymmentä  tuhatta miestä.</verse>
        <verse osisID='2Sam.6.2'>Ja Daavid ja kaikki väki, joka oli hänen kanssaan, nousi ja lähti  Juudan Baalasta, tuomaan sieltä Jumalan arkkia, jonka Herra Sebaot oli  ottanut nimiinsä, hän, jonka istuinta kerubit kannattavat.</verse>
        <verse osisID='2Sam.6.3'>Ja he panivat Jumalan arkin uusiin vaunuihin ja veivät sen pois  Abinadabin talosta, joka oli mäellä; ja Ussa ja Ahjo, Abinadabin pojat,  ohjasivat niitä uusia vaunuja.</verse>
        <verse osisID='2Sam.6.4'>Niin he veivät Jumalan arkin pois Abinadabin talosta, joka oli  mäellä, kulkien Jumalan arkin mukana, ja Ahjo kulki arkin edellä.</verse>
        <verse osisID='2Sam.6.5'>Ja Daavid ynnä koko Israelin heimo karkeloi kaikin voimin Herran  edessä soittaen kaikenkaltaisilla kypressipuisilla soittimilla,  kanteleilla, harpuilla, vaskirummuilla, helistimillä ja kymbaaleilla.</verse>
        <verse osisID='2Sam.6.6'>Mutta kun he tulivat Naakonin puimatantereen luo, ojensi Ussa kätensä  Jumalan arkkiin ja tarttui siihen, sillä härät kompastuivat.</verse>
        <verse osisID='2Sam.6.7'>Silloin Herran viha syttyi Ussaa kohtaan, ja Jumala löi hänet siinä  hänen hairahduksensa tähden, niin että hän kuoli siihen, Jumalan arkin  ääreen.</verse>
        <verse osisID='2Sam.6.8'>Mutta Daavid pahastui siitä, että Herra niin oli murtanut Ussan.  Siitä se paikka sai nimekseen Peres-Ussa, aina tähän päivään saakka.</verse>
        <verse osisID='2Sam.6.9'>Ja Daavid pelkäsi sinä päivänä Herraa, niin että hän sanoi: "Kuinka  Herran arkki voi tulla minun tyköni?"</verse>
        <verse osisID='2Sam.6.10'>Eikä Daavid tahtonut siirtää Herran arkkia tykönsä Daavidin  kaupunkiin, vaan Daavid toimitti sen syrjään, gatilaisen Oobed-Edomin  taloon.</verse>
        <verse osisID='2Sam.6.11'>Ja Herran arkki jäi kolmeksi kuukaudeksi gatilaisen Oobed-Edomin  taloon. Ja Herra siunasi Oobed-Edomia ja koko hänen taloansa.</verse>
        <verse osisID='2Sam.6.12'>Kun kuningas Daavidille kerrottiin, että Herra oli Jumalan arkin  tähden siunannut Oobed-Edomin taloa ja kaikkea, mitä hänellä oli, niin  Daavid meni ja toi riemuiten Jumalan arkin Oobed-Edomin talosta Daavidin  kaupunkiin.</verse>
        <verse osisID='2Sam.6.13'>Kun Herran arkin kantajat olivat astuneet kuusi askelta, uhrasi hän  härän ja juottovasikan.</verse>
        <verse osisID='2Sam.6.14'>Ja Daavid hyppi kaikin voimin Herran edessä, ja Daavid oli puettu  pellavakasukkaan.</verse>
        <verse osisID='2Sam.6.15'>Niin Daavid ja koko Israelin heimo toivat Herran arkin riemun  raikuessa ja pasunain pauhatessa.</verse>
        <verse osisID='2Sam.6.16'>Kun Herran arkki tuli Daavidin kaupunkiin, katseli Miikal, Saulin  tytär, ikkunasta; ja nähdessään kuningas Daavidin karkeloivan ja  hyppivän Herran edessä halveksi hän häntä sydämessänsä.</verse>
        <verse osisID='2Sam.6.17'>Ja kun he olivat tuoneet Herran arkin ja asettaneet sen paikalleen  majaan, jonka Daavid oli sille pystyttänyt, uhrasi Daavid polttouhreja  ja yhteysuhreja Herran edessä.</verse>
        <verse osisID='2Sam.6.18'>Ja kun Daavid oli uhrannut polttouhrin ja yhteysuhrit, siunasi hän  kansan Herran Sebaotin nimeen.</verse>
        <verse osisID='2Sam.6.19'>Ja hän jakoi koko kansalle, kaikelle Israelin joukolle, sekä  miehille että naisille, kullekin kakun, kappaleen lihaa ja rypälekakun.  Sitten kaikki kansa lähti, kukin kotiinsa.</verse>
        <verse osisID='2Sam.6.20'>Mutta kun Daavid palasi takaisin tervehtimään perhettänsä, meni  Miikal, Saulin tytär, ulos Daavidia vastaan ja sanoi: "Kuinka arvokkaana  onkaan Israelin kuningas nyt esiintynyt, kun on tänä päivänä paljastanut  itsensä palvelijainsa palvelijattarien silmien edessä, niinkuin  kevytmielinen ihminen paljastautuu!"</verse>
        <verse osisID='2Sam.6.21'>Niin Daavid sanoi Miikalille: "Herran edessä, joka on valinnut  minut, sivu sinun isäsi ja koko hänen sukunsa, ja asettanut minut Herran  kansan, Israelin, ruhtinaaksi - Herran edessä minä karkeloin;</verse>
        <verse osisID='2Sam.6.22'>ja tähänkin minä pidän itseni liian vähäisenä ja olen omissa  silmissäni halpa; mutta ne palvelijattaret, joista sinä puhuit, tulevat  minua kunnioittamaan".</verse>
        <verse osisID='2Sam.6.23'>Ja Miikal, Saulin tytär, ei saanut lasta kuolinpäiväänsä asti.</verse>
      </chapter>
      <chapter osisID='2Sam.7'>
        <verse osisID='2Sam.7.1'>Kerran, kun kuningas istui linnassaan, sittenkuin Herra oli suonut  hänen päästä rauhaan kaikilta hänen ympärillään olevilta vihollisilta,</verse>
        <verse osisID='2Sam.7.2'>sanoi kuningas profeetta Naatanille: "Katso, minä asun setripuisessa  linnassa, mutta Jumalan arkki asuu telttakankaan suojassa".</verse>
        <verse osisID='2Sam.7.3'>Naatan sanoi kuninkaalle: "Tee vain kaikki, mitä mielessäsi on, sillä  Herra on sinun kanssasi".</verse>
        <verse osisID='2Sam.7.4'>Mutta sinä yönä tapahtui, että Naatanille tuli tämä Herran sana:</verse>
        <verse osisID='2Sam.7.5'>"Mene ja sano minun palvelijalleni Daavidille: Näin sanoo Herra:  Sinäkö rakentaisit minulle huoneen asuakseni?</verse>
        <verse osisID='2Sam.7.6'>Enhän minä ole asunut huoneessa siitä päivästä asti, jona johdatin  israelilaiset Egyptistä, tähän päivään saakka, vaan minä olen vaeltanut  asuen teltta-asumuksessa.</verse>
        <verse osisID='2Sam.7.7'>Olenko minä koskaan, missä olenkin vaeltanut kaikkien israelilaisten  keskuudessa, millekään Israelin sukukunnalle, jonka olen asettanut  kaitsemaan kansaani Israelia, sanonut näin: Miksi te ette ole  rakentaneet minulle setripuista huonetta?</verse>
        <verse osisID='2Sam.7.8'>Sano siis minun palvelijalleni Daavidille: Näin sanoo Herra Sebaot:  Minä olen ottanut sinut laitumelta, lammasten jäljestä, kansani Israelin  ruhtinaaksi.</verse>
        <verse osisID='2Sam.7.9'>Ja minä olen ollut sinun kanssasi kaikkialla, missä sinä vaelsit, ja  olen hävittänyt kaikki vihollisesi sinun tieltäsi.  Ja minä teen sinulle  suuren nimen, suurimpien nimien vertaisen maan päällä.</verse>
        <verse osisID='2Sam.7.10'>Ja minä valmistan sijan kansalleni Israelille ja istutan sen niin,  että se asuu paikallansa eikä enää ole levoton, eivätkä vääryyden  tekijät sitä enää sorra niinkuin ennen,</verse>
        <verse osisID='2Sam.7.11'>siitä ajasta saakka, jolloin minä asetin tuomareita kansalleni  Israelille; minä annan sinun päästä rauhaan kaikista vihollisistasi. Ja  Herra ilmoittaa sinulle, että Herra on tekevä sinulle huoneen.</verse>
        <verse osisID='2Sam.7.12'>Kun sinun päiväsi ovat päättyneet ja sinä lepäät isiesi tykönä,  korotan minä sinun seuraajaksesi jälkeläisesi, joka lähtee sinun  ruumiistasi; ja minä vahvistan hänen kuninkuutensa.</verse>
        <verse osisID='2Sam.7.13'>Hän on rakentava huoneen minun nimelleni, ja minä vahvistan hänen  valtaistuimensa ikuisiksi ajoiksi.</verse>
        <verse osisID='2Sam.7.14'>Minä olen oleva hänen isänsä ja hän minun poikani, niin että, jos  hän tekee väärin, minä rankaisen häntä ihmisvitsalla ja niinkuin  ihmislapsia lyödään;</verse>
        <verse osisID='2Sam.7.15'>mutta minun armoni ei poistu hänestä, niinkuin minä poistin sen  Saulista, jonka minä poistin sinun tieltäsi.</verse>
        <verse osisID='2Sam.7.16'>Ja sinun sukusi ja kuninkuutesi pysyvät sinun edessäsi iäti, ja  sinun valtaistuimesi on oleva iäti vahva."</verse>
        <verse osisID='2Sam.7.17'>Aivan näillä sanoilla ja tämän näyn mukaan Naatan puhui Daavidille.</verse>
        <verse osisID='2Sam.7.18'>Niin kuningas Daavid meni ja asettui Herran eteen ja sanoi: "Mikä  olen minä, Herra, Herra, ja mikä on minun sukuni, että olet saattanut  minut tähän asti?</verse>
        <verse osisID='2Sam.7.19'>Mutta tämäkin on ollut vähän sinun silmissäsi, Herra, Herra, ja niin  olet sinä puhunut palvelijasi suvulle myöskin kaukaisista asioista, näin  opettaen ihmisten tavalla, Herra, Herra.</verse>
        <verse osisID='2Sam.7.20'>Mitä Daavid enää sinulle puhuisi? Sinähän tunnet palvelijasi, Herra,  Herra.</verse>
        <verse osisID='2Sam.7.21'>Oman sanasi tähden ja mielesi mukaan sinä olet tehnyt sen, että  ilmoitit palvelijallesi kaikki nämä suuret asiat.</verse>
        <verse osisID='2Sam.7.22'>Sentähden olet sinä, Herra Jumala, suuri; sillä kaiken sen mukaan,  mitä me olemme korvillamme kuulleet, ei ole sinun vertaistasi, eikä  muuta jumalaa ole kuin sinä.</verse>
        <verse osisID='2Sam.7.23'>Ja missä on maan päällä toista kansaa sinun kansasi Israelin  vertaista, jota Jumala itse on käynyt lunastamaan kansaksensa,  tehdäkseen sen nimen kuuluisaksi ja tehdäkseen teille, sinun maallesi,  suuria ja peljättäviä tekoja kansasi edessä, jonka sinä lunastit  itsellesi Egyptistä, pakanain ja heidän jumaliensa vallasta?</verse>
        <verse osisID='2Sam.7.24'>Ja sinä olet valmistanut itsellesi kansasi Israelin, omaksi  kansaksesi ikuisiksi ajoiksi; ja sinä, Herra, olet tullut heidän  Jumalaksensa.</verse>
        <verse osisID='2Sam.7.25'>Niin täytä nyt, Herra Jumala, ikuisiksi ajoiksi se, mitä olet  puhunut palvelijastasi ja hänen suvustansa; tee, niinkuin olet puhunut.</verse>
        <verse osisID='2Sam.7.26'>Niin sinun nimesi tulee suureksi iankaikkisesti, ja se on oleva:  Herra Sebaot, Israelin Jumala. Ja palvelijasi Daavidin suku on pysyvä  sinun edessäsi.</verse>
        <verse osisID='2Sam.7.27'>Sillä sinä, Herra Sebaot, Israelin Jumala, olet ilmoittanut  palvelijallesi ja sanonut: 'Minä rakennan sinulle huoneen'.  Siitä sinun  palvelijasi on saanut rohkeuden rukoilla tämän rukouksen sinun  kuullaksesi.</verse>
        <verse osisID='2Sam.7.28'>Ja nyt, Herra, Herra, sinä olet Jumala, ja sinun sanasi ovat todet;  ja kun olet luvannut palvelijallesi tämän hyvän,</verse>
        <verse osisID='2Sam.7.29'>niin suvaitse nyt siunata palvelijasi sukua, että se pysyisi iäti  sinun edessäsi. Sillä sinä, Herra, Herra, olet sen luvannut, ja sinun  palvelijasi suku on oleva siunattu sinun siunauksellasi iankaikkisesti."</verse>
      </chapter>
      <chapter osisID='2Sam.8'>
        <verse osisID='2Sam.8.1'>Sen jälkeen Daavid voitti filistealaiset ja nöyryytti heidät; ja  Daavid otti vallan ohjat filistealaisten käsistä.</verse>
        <verse osisID='2Sam.8.2'>Hän voitti myös mooabilaiset ja mittasi heitä nuoralla, pantuaan  heidät makaamaan maahan: aina kaksi nuoranpituutta hän mittasi  surmattavaksi ja yhden nuoranpituuden henkiin jätettäväksi. Niin tulivat  mooabilaiset Daavidin veronalaisiksi palvelijoiksi.</verse>
        <verse osisID='2Sam.8.3'>Samoin Daavid voitti Hadadeserin, Rehobin pojan, Sooban kuninkaan,  kun tämä oli menossa ulottamaan valtaansa Eufrat-virtaan.</verse>
        <verse osisID='2Sam.8.4'>Ja Daavid otti häneltä vangiksi tuhat seitsemänsataa ratsumiestä ja  kaksikymmentä tuhatta jalkamiestä ja katkoi kaikilta vaunuhevosilta  vuohisjänteet; ainoastaan sata vaunuhevosta hän niistä säästi.</verse>
        <verse osisID='2Sam.8.5'>Ja kun Damaskon aramilaiset tulivat auttamaan Hadadeseria, Sooban  kuningasta, voitti Daavid kaksikymmentä kaksi tuhatta aramilaista.</verse>
        <verse osisID='2Sam.8.6'>Ja Daavid asetti maaherroja Damaskon Aramiin; ja aramilaiset tulivat  Daavidin veronalaisiksi palvelijoiksi. Näin Herra antoi Daavidille  voiton, mihin tahansa hän meni.</verse>
        <verse osisID='2Sam.8.7'>Ja Daavid otti ne kultavarustukset, jotka Hadadeserin palvelijoilla  oli, ja vei ne Jerusalemiin.</verse>
        <verse osisID='2Sam.8.8'>Mutta Hadadeserin kaupungeista, Betahista ja Beerotaista, kuningas  Daavid otti sangen paljon vaskea.</verse>
        <verse osisID='2Sam.8.9'>Kun Tooi, Hamatin kuningas, kuuli, että Daavid oli voittanut  Hadadeserin koko sotajoukon,</verse>
        <verse osisID='2Sam.8.10'>lähetti Tooi poikansa Jooramin kuningas Daavidin luo tervehtimään  häntä ja onnittelemaan häntä siitä, että hän oli taistellut Hadadeserin  kanssa ja voittanut hänet; sillä Hadadeser oli ollut Tooin vastustaja.  Ja hänellä oli mukanaan hopea-, kulta- ja vaskikaluja.</verse>
        <verse osisID='2Sam.8.11'>Nekin kuningas Daavid pyhitti Herralle, samoin kuin oli pyhittänyt  sen hopean ja kullan, minkä oli ottanut kaikilta kukistamiltaan  kansoilta:</verse>
        <verse osisID='2Sam.8.12'>Aramilta, Mooabilta, ammonilaisilta, filistealaisilta ja Amalekilta,  sekä sen saaliin, minkä hän oli ottanut Hadadeserilta, Rehobin pojalta,  Sooban kuninkaalta.</verse>
        <verse osisID='2Sam.8.13'>Ja Daavid teki nimensä kuuluisaksi, kun hän palasi takaisin,  voitettuaan Suolalaaksossa edomilaiset, kahdeksantoista tuhatta miestä.</verse>
        <verse osisID='2Sam.8.14'>Sen jälkeen hän asetti maaherroja Edomiin, koko Edomiin hän asetti  maaherrat, ja kaikki edomilaiset tulivat Daavidin palvelijoiksi. Näin  Herra antoi Daavidille voiton, mihin tahansa tämä meni.</verse>
        <verse osisID='2Sam.8.15'>Ja Daavid hallitsi koko Israelia, ja Daavid teki kaikelle  kansallensa sitä, mikä oikeus ja vanhurskaus on.</verse>
        <verse osisID='2Sam.8.16'>Jooab, Serujan poika, oli sotajoukon ylipäällikkönä, ja Joosafat,  Ahiludin poika, oli kanslerina.</verse>
        <verse osisID='2Sam.8.17'>Saadok, Ahitubin poika, ja Ahimelek, Ebjatarin poika, olivat  pappeina, ja Seraja oli kirjurina.</verse>
        <verse osisID='2Sam.8.18'>Benaja, Joojadan poika, oli kreettien ja pleettien päällikkönä;  Daavidin pojat olivat myös pappeina.</verse>
      </chapter>
      <chapter osisID='2Sam.9'>
        <verse osisID='2Sam.9.1'>Daavid kysyi: "Onko Saulin suvusta enää jäljellä ketään, jolle minä  voisin tehdä laupeuden Joonatanin tähden?"</verse>
        <verse osisID='2Sam.9.2'>Saulin perheessä oli ollut palvelija nimeltä Siiba, ja hänet he  kutsuivat Daavidin eteen. Ja kuningas sanoi hänelle: "Oletko sinä  Siiba?" Hän vastasi: "Palvelijasi on".</verse>
        <verse osisID='2Sam.9.3'>Kuningas kysyi: "Eikö Saulin suvusta ole enää jäljellä ketään, jolle  minä voisin tehdä Jumalan laupeuden?" Siiba vastasi kuninkaalle: "Vielä  on Joonatanin poika, joka on rampa jaloistaan".</verse>
        <verse osisID='2Sam.9.4'>Kuningas kysyi häneltä: "Missä hän on?" Siiba vastasi kuninkaalle:  "Hän on Maakirin, Ammielin pojan, talossa Loodebarissa".</verse>
        <verse osisID='2Sam.9.5'>Niin kuningas Daavid lähetti noutamaan hänet Maakirin, Ammielin  pojan, talosta Loodebarista.</verse>
        <verse osisID='2Sam.9.6'>Kun Mefiboset, Saulin pojan Joonatanin poika, tuli Daavidin tykö,  lankesi hän kasvoillensa ja osoitti kunnioitusta. Niin Daavid sanoi:  "Mefiboset!" Hän vastasi: "Tässä on palvelijasi".</verse>
        <verse osisID='2Sam.9.7'>Daavid sanoi hänelle: "Älä pelkää, sillä minä teen sinulle laupeuden  isäsi Joonatanin tähden, ja minä palautan sinulle isoisäsi Saulin kaiken  maaomaisuuden, ja sinä saat aina aterioida minun pöydässäni".</verse>
        <verse osisID='2Sam.9.8'>Niin tämä kumarsi ja sanoi: "Mikä on palvelijasi, että sinä käännyt  minunlaiseni koiranraadon puoleen?"</verse>
        <verse osisID='2Sam.9.9'>Sitten kuningas kutsui Siiban, Saulin palvelijan, ja sanoi hänelle:  "Kaiken, mikä on ollut Saulin ja koko hänen sukunsa omaa, minä annan  sinun herrasi pojalle.</verse>
        <verse osisID='2Sam.9.10'>Ja sinä poikinesi ja palvelijoinesi viljele hänelle sitä maata ja  korjaa sato, että sinun herrasi pojalla olisi leipää syödä; kuitenkin  saa Mefiboset, sinun herrasi poika, aina aterioida minun pöydässäni." Ja  Siiballa oli viisitoista poikaa ja kaksikymmentä palvelijaa.</verse>
        <verse osisID='2Sam.9.11'>Siiba sanoi kuninkaalle: "Aivan niinkuin herrani, kuningas, käskee  palvelijaansa, on palvelijasi tekevä". - "Niin, Mefiboset on syövä minun  pöydässäni, niinkuin hän olisi kuninkaan poikia."</verse>
        <verse osisID='2Sam.9.12'>Ja Mefibosetilla oli pieni poika nimeltä Miika. Ja koko Siiban  talonväki oli Mefibosetin palvelijoita.</verse>
        <verse osisID='2Sam.9.13'>Ja Mefiboset asui Jerusalemissa, koska hän aina söi kuninkaan  pöydässä. Ja hän ontui kumpaakin jalkaansa.</verse>
      </chapter>
      <chapter osisID='2Sam.10'>
        <verse osisID='2Sam.10.1'>Senjälkeen ammonilaisten kuningas kuoli, ja hänen poikansa Haanun  tuli kuninkaaksi hänen sijaansa.</verse>
        <verse osisID='2Sam.10.2'>Niin Daavid sanoi: "Minä osoitan laupeutta Haanunille, Naahaan  pojalle, niinkuin hänen isänsä osoitti laupeutta minulle". Ja Daavid  lähetti palvelijoitaan lohduttamaan häntä hänen isänsä kuoleman  johdosta. Kun Daavidin palvelijat tulivat ammonilaisten maahan,</verse>
        <verse osisID='2Sam.10.3'>sanoivat ammonilaisten päämiehet herrallensa Haanunille: "Luuletko  sinä, että Daavid tahtoo kunnioittaa sinun isääsi, kun hän lähettää  lohduttajia sinun luoksesi? Varmasti on Daavid lähettänyt palvelijansa  sinun luoksesi tutkimaan kaupunkia ja vakoilemaan ja hävittämään sitä."</verse>
        <verse osisID='2Sam.10.4'>Niin Haanun otatti kiinni Daavidin palvelijat, ajatti toisen puolen  heidän partaansa ja leikkautti toisen puolen heidän vaatteistaan,  peräpuolia myöten, ja päästi heidät sitten menemään.</verse>
        <verse osisID='2Sam.10.5'>Ja kun se ilmoitettiin Daavidille, lähetti hän sanan heitä vastaan,  sillä miehiä oli pahasti häväisty. Ja kuningas käski sanoa: "Jääkää  Jerikoon, kunnes partanne on kasvanut, ja tulkaa sitten takaisin".</verse>
        <verse osisID='2Sam.10.6'>Kun ammonilaiset näkivät joutuneensa Daavidin vihoihin, lähettivät  ammonilaiset lähettiläitä ja palkkasivat Beet-Rehobin ja Sooban  aramilaisia, kaksikymmentä tuhatta jalkamiestä, ja Maakan kuninkaalta  tuhat miestä ja Toobin miehiä kaksitoista tuhatta.</verse>
        <verse osisID='2Sam.10.7'>Kun Daavid sen kuuli, lähetti hän Jooabin ja koko sotajoukon, kaikki  urhot.</verse>
        <verse osisID='2Sam.10.8'>Niin ammonilaiset lähtivät ja asettuivat sotarintaan portin oven  edustalle, mutta Sooban ja Rehobin aramilaiset ja Toobin ja Maakan  miehet olivat eri joukkona kedolla.</verse>
        <verse osisID='2Sam.10.9'>Kun Jooab näki, että häntä uhkasi hyökkäys edestä ja takaa, valitsi  hän miehiä kaikista Israelin valiomiehistä ja asettui sotarintaan  aramilaisia vastaan.</verse>
        <verse osisID='2Sam.10.10'>Mutta muun väen hän antoi veljensä Abisain johtoon, ja tämä asettui  sotarintaan ammonilaisia vastaan.</verse>
        <verse osisID='2Sam.10.11'>Ja hän sanoi: "Jos aramilaiset tulevat minulle ylivoimaisiksi, niin  tule sinä minun avukseni; jos taas ammonilaiset tulevat sinulle  ylivoimaisiksi, niin minä tulen sinua auttamaan.</verse>
        <verse osisID='2Sam.10.12'>Ole luja, ja pysykäämme lujina kansamme puolesta ja meidän Jumalamme  kaupunkien puolesta. Tehköön sitten Herra, minkä hyväksi näkee."</verse>
        <verse osisID='2Sam.10.13'>Sitten Jooab ja väki, joka oli hänen kanssaan, ryhtyi taisteluun  aramilaisia vastaan, ja nämä pakenivat häntä.</verse>
        <verse osisID='2Sam.10.14'>Ja kun ammonilaiset näkivät aramilaisten pakenevan, pakenivat hekin  Abisaita ja menivät kaupunkiin. Sitten Jooab palasi ahdistamasta  ammonilaisia ja tuli Jerusalemiin.</verse>
        <verse osisID='2Sam.10.15'>Kun aramilaiset näkivät, että Israel oli voittanut heidät,  kokoontuivat he kaikki,</verse>
        <verse osisID='2Sam.10.16'>ja Hadareser lähetti nostattamaan niitä aramilaisia, jotka asuivat  tuolla puolella Eufrat-virran; ja he tulivat Heelamiin, ja Soobak,  Hadareserin sotapäällikkö, johti heitä.</verse>
        <verse osisID='2Sam.10.17'>Kun se ilmoitettiin Daavidille, kokosi hän kaiken Israelin ja meni  Jordanin yli ja tuli Heelamiin; ja aramilaiset asettuivat sotarintaan  Daavidia vastaan ja taistelivat hänen kanssaan.</verse>
        <verse osisID='2Sam.10.18'>Mutta aramilaiset pakenivat Israelia, ja Daavid tappoi aramilaisilta  seitsemän sataa vaunuhevosta ja neljäkymmentä tuhatta ratsumiestä, ja  heidän sotapäällikkönsä Soobakin hän siellä löi kuoliaaksi.</verse>
        <verse osisID='2Sam.10.19'>Kun kaikki Hadareserin alaiset kuninkaat näkivät, että Israel oli  voittanut heidät, tekivät he Israelin kanssa rauhan ja palvelivat heitä.  Sitten aramilaiset eivät enää uskaltaneet auttaa ammonilaisia.</verse>
      </chapter>
      <chapter osisID='2Sam.11'>
        <verse osisID='2Sam.11.1'>Vuoden vaihteessa, kuningasten sotaanlähtöaikana, lähetti Daavid  Jooabin ja hänen kanssaan palvelijansa ja koko Israelin sotaretkelle; ja  he hävittivät ammonilaisten maata ja piirittivät Rabbaa. Mutta Daavid  itse jäi Jerusalemiin.</verse>
        <verse osisID='2Sam.11.2'>Niin tapahtui eräänä iltana, kun Daavid oli noussut vuoteeltansa ja  käveli kuninkaan linnan katolla, että hän katolta näki naisen  peseytymässä; ja nainen oli näöltään hyvin ihana.</verse>
        <verse osisID='2Sam.11.3'>Daavid lähetti hankkimaan tietoja naisesta; ja sanottiin: "Se on  Batseba, Eliamin tytär, heettiläisen Uurian vaimo".</verse>
        <verse osisID='2Sam.11.4'>Niin Daavid lähetti sanansaattajat häntä noutamaan, ja hän tuli hänen  luoksensa. Ja Daavid makasi naisen kanssa, joka juuri oli puhdistautunut  saastaisuudestaan. Sitten tämä palasi kotiinsa.</verse>
        <verse osisID='2Sam.11.5'>Ja vaimo tuli raskaaksi; ja hän lähetti ilmoittamaan Daavidille:  "Minä olen raskaana".</verse>
        <verse osisID='2Sam.11.6'>Silloin Daavid lähetti Jooabille sanan: "Lähetä minun luokseni  heettiläinen Uuria". Ja Jooab lähetti Uurian Daavidin luo.</verse>
        <verse osisID='2Sam.11.7'>Ja kun Uuria tuli Daavidin luo, kysyi tämä, kuinka Jooab ja väki  voivat ja kuinka sota menestyi.</verse>
        <verse osisID='2Sam.11.8'>Ja Daavid sanoi Uurialle: "Mene kotiisi ja pese jalkasi".  Uuria  lähti kuninkaan linnasta, ja kuninkaan lahja seurasi häntä.</verse>
        <verse osisID='2Sam.11.9'>Mutta Uuria panikin maata kuninkaan linnan oven eteen kaikkien muiden  herransa palvelijain joukkoon eikä mennyt kotiinsa.</verse>
        <verse osisID='2Sam.11.10'>Kun Daavidille ilmoitettiin: "Uuria ei ole mennytkään kotiinsa",  sanoi Daavid Uurialle: "Tulethan sinä matkalta, mikset mennyt kotiisi?"</verse>
        <verse osisID='2Sam.11.11'>Mutta Uuria sanoi Daavidille: "Arkki ja Israel ja Juuda asuvat  lehtimajoissa, minun herrani Jooab ja herrani palvelijat ovat  leiriytyneinä kedolla; menisinkö minä kotiin syömään, juomaan ja  makaamaan vaimoni kanssa? Niin totta kuin sinä elät ja sinun sielusi  elää: sitä minä en tee."</verse>
        <verse osisID='2Sam.11.12'>Niin Daavid sanoi Uurialle: "Jää tänne vielä täksi päiväksi, niin  minä huomenna päästän sinut menemään". Niin Uuria jäi Jerusalemiin vielä  siksi päiväksi. Seuraavana päivänä</verse>
        <verse osisID='2Sam.11.13'>Daavid kutsui hänet luoksensa syömään ja juomaan ja juotti hänet  juovuksiin. Mutta illalla hän meni maata vuoteelleen herransa  palvelijain joukkoon eikä mennyt kotiinsa.</verse>
        <verse osisID='2Sam.11.14'>Seuraavana aamuna Daavid kirjoitti kirjeen Jooabille ja lähetti sen  Uurian mukana.</verse>
        <verse osisID='2Sam.11.15'>Ja kirjeessä hän kirjoitti näin: "Pankaa Uuria eturintaan,  kiivaimpaan taisteluun, ja vetäytykää takaisin hänen luotaan, että hänet  lyötäisiin kuoliaaksi".</verse>
        <verse osisID='2Sam.11.16'>Piirittäessään kaupunkia Jooab asetti Uurian siihen paikkaan, missä  tiesi urhoollisimpien miesten olevan.</verse>
        <verse osisID='2Sam.11.17'>Kun sitten kaupungin miehet ryntäsivät ulos ja ryhtyivät taisteluun  Jooabin kanssa, niin väkeä, Daavidin palvelijoita, kaatui, ja myöskin  heettiläinen Uuria kuoli.</verse>
        <verse osisID='2Sam.11.18'>Sitten Jooab lähetti ilmoittamaan Daavidille kaikki, mitä  taistelussa oli tapahtunut.</verse>
        <verse osisID='2Sam.11.19'>Ja hän käski sanansaattajaa sanoen: "Kun olet kertonut kuninkaalle  kaikki, mitä sodassa on tapahtunut,</verse>
        <verse osisID='2Sam.11.20'>niin kuningas ehkä kiivastuu ja sanoo sinulle: 'Miksi menitte niin  lähelle kaupunkia taistelemaan? Ettekö tienneet, että ne ampuvat  muurilta?</verse>
        <verse osisID='2Sam.11.21'>Kuka surmasi Abimelekin, Jerubbesetin pojan? Eikö nainen heittänyt  muurilta jauhinkiviä hänen päällensä, niin että hän kuoli Teebeksessä?  Miksi menitte niin lähelle muuria?' Sano silloin: 'Myöskin sinun  palvelijasi heettiläinen Uuria on kuollut'."</verse>
        <verse osisID='2Sam.11.22'>Sanansaattaja lähti, ja tultuaan hän ilmoitti Daavidille kaiken,  mitä Jooab oli lähettänyt hänet ilmoittamaan.</verse>
        <verse osisID='2Sam.11.23'>Ja sanansaattaja sanoi Daavidille: "Ne miehet olivat meille  ylivoimaiset ja ryntäsivät meitä vastaan ulos kedolle, mutta me  työnsimme heidät takaisin portin ovelle saakka.</verse>
        <verse osisID='2Sam.11.24'>Silloin ampujat ampuivat muurilta sinun palvelijoitasi, ja kuninkaan  palvelijoita kuoli; myöskin palvelijasi heettiläinen Uuria kuoli."</verse>
        <verse osisID='2Sam.11.25'>Silloin Daavid sanoi sanansaattajalle: "Sano näin Jooabille: 'Älä  pane sitä pahaksesi, sillä miekka syö milloin yhden, milloin toisen;  taistele urheasti kaupunkia vastaan ja hävitä se'. Rohkaise häntä näin."</verse>
        <verse osisID='2Sam.11.26'>Kun Uurian vaimo kuuli, että hänen miehensä Uuria oli kuollut, piti  hän puolisolleen valittajaiset.</verse>
        <verse osisID='2Sam.11.27'>Mutta kun suruaika oli ohitse, lähetti Daavid ottamaan hänet  linnaansa, ja hän tuli hänen vaimoksensa. Sitten hän synnytti hänelle  pojan. Mutta se, minkä Daavid oli tehnyt, oli paha Herran silmissä.</verse>
      </chapter>
      <chapter osisID='2Sam.12'>
        <verse osisID='2Sam.12.1'>Ja Herra lähetti Naatanin Daavidin tykö. Kun hän tuli hänen tykönsä,  sanoi hän hänelle: "Kaksi miestä oli samassa kaupungissa, toinen rikas  ja toinen köyhä.</verse>
        <verse osisID='2Sam.12.2'>Rikkaalla oli lampaita ja raavaita hyvin paljon.</verse>
        <verse osisID='2Sam.12.3'>Mutta köyhällä ei ollut muuta kuin yksi ainoa pieni karitsa, jonka  hän oli ostanut. Hän elätti sitä, ja se kasvoi hänen luonansa yhdessä  hänen lastensa kanssa: se söi hänen leipäpalastansa, joi hänen  maljastansa, makasi hänen sylissään ja oli hänelle niinkuin tytär.</verse>
        <verse osisID='2Sam.12.4'>Niin rikkaalle miehelle tuli vieras. Mutta hän ei raskinut ottaa omia  lampaitansa eikä raavaitansa valmistaakseen ruokaa matkamiehelle, joka  oli tullut hänen luoksensa; vaan hän otti köyhän miehen karitsan ja  valmisti sen miehelle, joka oli tullut hänen luoksensa."</verse>
        <verse osisID='2Sam.12.5'>Niin Daavid vihastui kovin siihen mieheen ja sanoi Naatanille: "Niin  totta kuin Herra elää: mies, joka tämän on tehnyt, on kuoleman oma.</verse>
        <verse osisID='2Sam.12.6'>Ja karitsa hänen on korvattava nelinkertaisesti, koska hän teki näin  ja koska hän ei sääliä tuntenut."</verse>
        <verse osisID='2Sam.12.7'>Mutta Naatan sanoi Daavidille: "Sinä olet se mies. Näin sanoo Herra,  Israelin Jumala: 'Minä olen voidellut sinut Israelin kuninkaaksi ja  pelastanut sinut Saulin käsistä.</verse>
        <verse osisID='2Sam.12.8'>Minä olen antanut sinulle herrasi linnan ja antanut herrasi vaimot  sinun syliisi; ja minä olen antanut sinulle Israelin ja Juudan heimot.  Ja jos tämä olisi vähän, niin minä antaisin sinulle vielä sekä sitä että  tätä.</verse>
        <verse osisID='2Sam.12.9'>Miksi sinä olet pitänyt halpana Herran sanan ja tehnyt sitä, mikä on  pahaa hänen silmissään? Heettiläisen Uurian sinä olet surmannut  miekalla, olet tappanut hänet ammonilaisten miekalla, ja hänen vaimonsa  sinä olet ottanut vaimoksesi.</verse>
        <verse osisID='2Sam.12.10'>Sentähden ei miekka ole milloinkaan väistyvä sinun suvustasi, koska  olet pitänyt halpana minut ja ottanut vaimoksesi heettiläisen Uurian  vaimon.</verse>
        <verse osisID='2Sam.12.11'>Näin sanoo Herra: Katso, minä nostatan sinulle onnettomuuden sinun  omasta perheestäsi, ja silmiesi edessä minä otan sinun vaimosi ja annan  heidät toiselle, ja hän on makaava sinun vaimojesi kanssa tämän auringon  nähden.</verse>
        <verse osisID='2Sam.12.12'>Sillä sinä olet tehnyt tekosi salassa, mutta minä teen tämän koko  Israelin ja auringon nähden.'"</verse>
        <verse osisID='2Sam.12.13'>Niin Daavid sanoi Naatanille: "Minä olen tehnyt syntiä Herraa  vastaan". Naatan sanoi Daavidille: "Niin on myös Herra antanut sinun  syntisi anteeksi; sinä et kuole.</verse>
        <verse osisID='2Sam.12.14'>Mutta koska sinä tällä teolla olet saattanut Herran viholliset  pilkkaamaan häntä, niin se poika, joka sinulle on syntynyt, on kuoleva."</verse>
        <verse osisID='2Sam.12.15'>Sitten Naatan meni kotiinsa. Ja Herra löi lasta, jonka Uurian vaimo  oli Daavidille synnyttänyt, niin että se sairastui vaikeasti.</verse>
        <verse osisID='2Sam.12.16'>Silloin Daavid etsi Jumalaa pojan tähden, ja Daavid paastosi; ja  aina kun hän tuli kotiinsa, makasi hän yötä paljaalla maalla.</verse>
        <verse osisID='2Sam.12.17'>Niin hänen hovinsa vanhimmat menivät hänen luokseen saadaksensa  hänet nousemaan ylös maasta, mutta hän ei tahtonut; eikä hän syönyt  mitään heidän kanssansa.</verse>
        <verse osisID='2Sam.12.18'>Seitsemäntenä päivänä lapsi kuoli. Mutta Daavidin palvelijat eivät  uskaltaneet ilmoittaa hänelle, että lapsi oli kuollut, sillä he  ajattelivat: "Katso, kun me puhuimme hänelle lapsen vielä eläessä, ei  hän kuullut meitä. Kuinka voisimme sitten sanoa hänelle, että lapsi on  kuollut? Hän voisi tehdä itselleen pahaa."</verse>
        <verse osisID='2Sam.12.19'>Mutta kun Daavid näki, että hänen palvelijansa kuiskailivat  keskenänsä, ymmärsi hän, että lapsi oli kuollut. Ja Daavid kysyi  palvelijoiltansa: "Onko lapsi kuollut?" He vastasivat: "On".</verse>
        <verse osisID='2Sam.12.20'>Niin Daavid nousi maasta, peseytyi ja voiteli itsensä, muutti  vaatteensa, meni Herran huoneeseen ja rukoili. Ja kun hän tuli kotiinsa,  pyysi hän ruokaa; ja he tarjosivat, ja hän söi.</verse>
        <verse osisID='2Sam.12.21'>Mutta hänen palvelijansa sanoivat hänelle: "Miksi teet näin?  Lapsen  eläessä sinä paastosit ja itkit, mutta lapsen kuoltua sinä nouset ja  syöt."</verse>
        <verse osisID='2Sam.12.22'>Hän vastasi: "Kun lapsi vielä eli, paastosin minä ja itkin, sillä  minä ajattelin: Kenties Herra on minulle armollinen, niin että lapsi jää  eloon.</verse>
        <verse osisID='2Sam.12.23'>Mutta kun hän nyt on kuollut, niin mitä minä enää paastoaisin? Enhän  minä enää voi palauttaa häntä. Minä menen hänen tykönsä, mutta hän ei  enää palaja minun tyköni."</verse>
        <verse osisID='2Sam.12.24'>Daavid lohdutti vaimoansa Batsebaa ja meni hänen luoksensa ja makasi  hänen kanssansa. Ja tämä synnytti pojan, ja hän antoi tälle nimen  Salomo, ja Herra rakasti häntä.</verse>
        <verse osisID='2Sam.12.25'>Ja Daavid laittoi hänet profeetta Naatanin hoitoon, ja tämä kutsui  häntä Jedidjaksi Herran tähden.</verse>
        <verse osisID='2Sam.12.26'>Mutta Jooab ryhtyi taistelemaan ammonilaisten Rabbaa vastaan ja  valloitti kuninkaan kaupungin.</verse>
        <verse osisID='2Sam.12.27'>Ja Jooab lähetti sanansaattajat Daavidin luo ja käski sanoa: "Minä  olen ryhtynyt taisteluun Rabbaa vastaan ja olen jo valloittanut  vesikaupungin.</verse>
        <verse osisID='2Sam.12.28'>Niin kokoa nyt jäljellä oleva väki ja asetu leiriin kaupungin  edustalle ja valloita se, etten minä sitä valloittaisi ja ottaisi sitä  nimiini."</verse>
        <verse osisID='2Sam.12.29'>Silloin Daavid kokosi kaiken väen ja lähti Rabbaan, ryhtyi  taisteluun sitä vastaan ja valloitti sen.</verse>
        <verse osisID='2Sam.12.30'>Ja hän otti heidän kuninkaansa kruunun hänen päästänsä - se painoi  talentin kultaa, ja siinä oli kallis kivi - ja se pantiin Daavidin  päähän. Ja hän vei sangen paljon saalista kaupungista.</verse>
        <verse osisID='2Sam.12.31'>Ja kansan, mitä siellä oli, hän vei pois ja asetti heitä kivisahojen  ja rautahakkujen ja rautakirveiden ääreen ja pani heitä tiilentekoon.  Näin hän teki kaikille ammonilaisten kaupungeille. Sitten Daavid ja  kaikki väki palasi Jerusalemiin.</verse>
      </chapter>
      <chapter osisID='2Sam.13'>
        <verse osisID='2Sam.13.1'>Sen jälkeen tapahtui tämä. Daavidin pojalla Absalomilla oli kaunis  sisar nimeltä Taamar, ja Daavidin poika Amnon rakastui häneen.</verse>
        <verse osisID='2Sam.13.2'>Ja Amnon tuli aivan sairaaksi tuskasta sisarensa Taamarin tähden;  sillä kun tämä oli neitsyt, näytti Amnonista mahdottomalta tehdä hänelle  mitään.</verse>
        <verse osisID='2Sam.13.3'>Mutta Amnonilla oli ystävä, nimeltä Joonadab, Daavidin veljen Simean  poika; ja Joonadab oli hyvin ovela mies.</verse>
        <verse osisID='2Sam.13.4'>Tämä sanoi hänelle: "Miksi sinä kuihdut noin päivä päivältä,  kuninkaan poika? Etkö ilmaise minulle sitä?" Amnon vastasi hänelle:  "Minä olen rakastunut veljeni Absalomin sisareen Taamariin".</verse>
        <verse osisID='2Sam.13.5'>Joonadab sanoi hänelle: "Paneudu vuoteeseesi ja tekeydy sairaaksi. Ja  kun isäsi tulee katsomaan sinua, niin sano hänelle: 'Salli minun  sisareni Taamarin tulla antamaan minulle jotakin syötävää; jos hän  valmistaisi ruuan minun silmieni edessä, että minä näkisin sen, niin  minä söisin hänen kädestään'."</verse>
        <verse osisID='2Sam.13.6'>Niin Amnon paneutui maata ja tekeytyi sairaaksi. Kun kuningas tuli  katsomaan häntä, sanoi Amnon kuninkaalle: "Salli minun sisareni Taamarin  tulla tekemään kaksi kakkua minun silmieni edessä, niin minä syön hänen  kädestään".</verse>
        <verse osisID='2Sam.13.7'>Silloin Daavid lähetti sanan Taamarille linnaan ja käski sanoa  hänelle: "Mene veljesi Amnonin taloon ja valmista hänelle ruokaa".</verse>
        <verse osisID='2Sam.13.8'>Niin Taamar meni veljensä Amnonin taloon, jossa tämä makasi.  Ja hän  otti taikinaa, sotki ja teki kakkuja hänen silmiensä edessä ja paistoi  kakut,</verse>
        <verse osisID='2Sam.13.9'>otti pannun ja kaatoi hänen eteensä; mutta tämä ei tahtonut syödä. Ja  Amnon sanoi: "Toimittakaa kaikki minun luotani ulos".  Niin menivät  kaikki hänen luotaan ulos.</verse>
        <verse osisID='2Sam.13.10'>Sitten Amnon sanoi Taamarille: "Tuo ruoka tänne sisähuoneeseen,  syödäkseni sinun kädestäsi". Niin Taamar otti tekemänsä kakut ja toi ne  sisähuoneeseen veljellensä Amnonille.</verse>
        <verse osisID='2Sam.13.11'>Mutta kun hän tarjosi niitä tälle syödä, tarttui tämä häneen ja  sanoi hänelle: "Tule, makaa minun kanssani, sisareni!"</verse>
        <verse osisID='2Sam.13.12'>Mutta hän sanoi: "Pois se, veljeni, älä tee minulle väkivaltaa;  sillä semmoista ei saa tehdä Israelissa. Älä tee sellaista häpeällistä  tekoa.</verse>
        <verse osisID='2Sam.13.13'>Mihin minä joutuisin häpeäni kanssa? Ja sinua pidettäisiin  Israelissa houkkana. Puhu nyt kuninkaan kanssa; hän ei minua sinulta  kiellä."</verse>
        <verse osisID='2Sam.13.14'>Mutta tämä ei tahtonut kuulla häntä, vaan voitti hänet, teki hänelle  väkivaltaa ja makasi hänet.</verse>
        <verse osisID='2Sam.13.15'>Mutta sitten valtasi Amnonin ylen suuri vastenmielisyys häntä  kohtaan: vastenmielisyys häntä kohtaan oli suurempi kuin rakkaus, jolla  hän oli häntä rakastanut. Ja Amnon sanoi hänelle: "Nouse, mene tiehesi".</verse>
        <verse osisID='2Sam.13.16'>Silloin hän sanoi hänelle: "Eikö tämä rikos, että ajat minut pois,  ole vielä suurempi kuin se toinen, jonka olet minulle tehnyt?" Mutta hän  ei tahtonut kuulla häntä,</verse>
        <verse osisID='2Sam.13.17'>vaan huusi nuoren miehen, joka häntä palveli, ja sanoi: "Ajakaa ulos  minun luotani tämä, ja lukitse ovi hänen jälkeensä".</verse>
        <verse osisID='2Sam.13.18'>Ja tytöllä oli yllään pitkäliepeinen, hihallinen ihokas; sillä  sellaisiin viittoihin olivat kuninkaan tyttäret puetut neitsyenä  ollessaan. Ja kun palvelija oli vienyt hänet ulos ja lukinnut oven hänen  jälkeensä,</verse>
        <verse osisID='2Sam.13.19'>sirotteli Taamar tuhkaa päähänsä ja repäisi pitkäliepeisen,  hihallisen ihokkaan, joka hänellä oli yllänsä, pani kätensä päänsä  päälle ja meni huutaen lakkaamatta.</verse>
        <verse osisID='2Sam.13.20'>Hänen veljensä Absalom sanoi hänelle: "Onko veljesi Amnon ollut  sinun kanssasi? Vaikene nyt, sisareni, onhan hän veljesi.  Älä pane tätä  asiaa niin sydämellesi." Niin Taamar jäi hyljättynä veljensä Absalomin  taloon.</verse>
        <verse osisID='2Sam.13.21'>Kun kuningas Daavid kuuli kaiken tämän, vihastui hän kovin.</verse>
        <verse osisID='2Sam.13.22'>Mutta Absalom ei puhunut Amnonille sanaakaan, ei pahaa eikä hyvää,  sillä Absalom vihasi Amnonia, sentähden että tämä oli tehnyt väkivaltaa  hänen sisarellensa Taamarille.</verse>
        <verse osisID='2Sam.13.23'>Kahden vuoden kuluttua tapahtui, että Absalomilla oli lammasten  keritsiäiset Baal-Haasorissa, joka on Efraimin luona.  Ja Absalom kutsui  sinne kaikki kuninkaan pojat.</verse>
        <verse osisID='2Sam.13.24'>Ja Absalom tuli kuninkaan tykö ja sanoi: "Katso, palvelijallasi on  lammasten keritsiäiset; jospa kuningaskin palvelijoineen tulisi  palvelijansa luo".</verse>
        <verse osisID='2Sam.13.25'>Mutta kuningas vastasi Absalomille: "Ei niin, poikani, älkäämme  tulko kaikki, ettemme olisi sinulle vaivaksi". Ja vaikka hän pyytämällä  pyysi häntä, ei hän kuitenkaan tahtonut mennä, vaan hyvästeli hänet.</verse>
        <verse osisID='2Sam.13.26'>Silloin Absalom sanoi: "Jollet itse tulekaan, salli kuitenkin  veljeni Amnonin tulla meidän kanssamme". Kuningas sanoi hänelle: "Miksi  juuri hänen olisi mentävä sinun kanssasi?"</verse>
        <verse osisID='2Sam.13.27'>Mutta kun Absalom pyytämällä pyysi häntä, päästi hän Amnonin ja  kaikki muut kuninkaan pojat menemään hänen kanssansa.</verse>
        <verse osisID='2Sam.13.28'>Ja Absalom käski palvelijoitaan ja sanoi: "Pitäkää silmällä, milloin  Amnonin sydän tulee iloiseksi viinistä, ja kun minä sanon teille:  'Surmatkaa Amnon', niin tappakaa hänet älkääkä peljätkö; sillä minähän  olen teitä käskenyt. Olkaa lujat ja urhoolliset."</verse>
        <verse osisID='2Sam.13.29'>Absalomin palvelijat tekivät Amnonille, niinkuin Absalom oli  käskenyt. Silloin kaikki kuninkaan pojat nousivat, istuivat kukin  muulinsa selkään ja pakenivat.</verse>
        <verse osisID='2Sam.13.30'>Heidän vielä ollessaan matkalla tuli Daavidille sanoma: "Absalom on  surmannut kaikki kuninkaan pojat, niin ettei heistä ole jäänyt jäljelle  ainoatakaan".</verse>
        <verse osisID='2Sam.13.31'>Silloin kuningas nousi, repäisi vaatteensa ja paneutui maahan maata;  ja kaikki hänen palvelijansa seisoivat siinä reväistyin vaattein.</verse>
        <verse osisID='2Sam.13.32'>Niin Joonadab, Daavidin veljen Simean poika, puhkesi puhumaan ja  sanoi: "Älköön herrani luulko, että kaikki nuoret miehet, kuninkaan  pojat, ovat tapetut; ainoastaan Amnon on kuollut. Sillä ilme Absalomin  kasvoilla on tiennyt pahaa siitä päivästä lähtien, jona Amnon teki  väkivaltaa hänen sisarellensa Taamarille.</verse>
        <verse osisID='2Sam.13.33'>Älköön siis herrani, kuningas, panko sydämelleen sitä puhetta, että  muka kaikki kuninkaan pojat olisivat kuolleet; sillä ainoastaan Amnon on  kuollut."</verse>
        <verse osisID='2Sam.13.34'>Mutta Absalom pakeni. Kun palvelija, joka oli tähystäjänä, nosti  silmänsä ja katseli, niin katso, paljon väkeä tuli tietä, joka oli hänen  takanansa, vuoren kuvetta.</verse>
        <verse osisID='2Sam.13.35'>Silloin Joonadab sanoi kuninkaalle: "Katso, kuninkaan pojat tulevat.  On tapahtunut, niinkuin palvelijasi sanoi."</verse>
        <verse osisID='2Sam.13.36'>Juuri kun hän oli saanut sen sanotuksi, niin katso, kuninkaan pojat  tulivat; ja he korottivat äänensä ja itkivät.  Myöskin kuningas ja  kaikki hänen palvelijansa itkivät hyvin katkerasti.</verse>
        <verse osisID='2Sam.13.37'>Mutta Absalom oli paennut ja mennyt Gesurin kuninkaan Talmain,  Ammihudin pojan, luo. Ja Daavid suri poikaansa kaiken aikaa.</verse>
        <verse osisID='2Sam.13.38'>Kun Absalom oli paennut ja tullut Gesuriin, jäi hän sinne kolmeksi  vuodeksi.</verse>
        <verse osisID='2Sam.13.39'>Ja kuningas Daavid ikävöi päästä Absalomin luo, sillä hän oli  lohduttautunut Amnonin kuolemasta.</verse>
      </chapter>
      <chapter osisID='2Sam.14'>
        <verse osisID='2Sam.14.1'>Kun Jooab, Serujan poika, huomasi, että kuninkaan sydän oli kääntynyt  Absalomin puoleen,</verse>
        <verse osisID='2Sam.14.2'>lähetti Jooab noutamaan Tekoasta taitavan vaimon ja sanoi hänelle:  "Ole surevinasi ja pukeudu suruvaatteisiin äläkä voitele itseäsi  öljyllä, vaan ole niinkuin vaimo, joka jo kauan on surrut vainajaa.</verse>
        <verse osisID='2Sam.14.3'>Mene sitten kuninkaan eteen ja puhu hänelle näin." Ja Jooab pani  sanat hänen suuhunsa.</verse>
        <verse osisID='2Sam.14.4'>Niin tekoalainen vaimo meni kuninkaan eteen, lankesi kasvoillensa  maahan ja osoitti kunnioitusta ja sanoi: "Auta, kuningas!"</verse>
        <verse osisID='2Sam.14.5'>Kuningas sanoi hänelle: "Mikä sinun on?" Hän vastasi: "Totisesti,  minä olen leskivaimo; mieheni on kuollut.</verse>
        <verse osisID='2Sam.14.6'>Ja sinun palvelijattarellasi oli kaksi poikaa; he tulivat riitaan  keskenänsä kedolla, eikä siellä ollut ketään, joka olisi sovittanut  heidän välinsä, ja niin toinen löi toisen kuoliaaksi.</verse>
        <verse osisID='2Sam.14.7'>Ja katso, koko suku on noussut palvelijatartasi vastaan, ja he  sanovat: 'Anna tänne veljensä surmaaja, että me otamme häneltä hengen  hänen tapetun veljensä hengestä ja niin hävitämme perillisenkin'. Niin  he sammuttaisivat kipinänkin, joka minulla vielä on jäljellä, ettei  miehestäni jäisi nimeä eikä jälkeläistä maan päälle."</verse>
        <verse osisID='2Sam.14.8'>Kuningas sanoi vaimolle: "Mene kotiisi, minä annan käskyn sinusta".</verse>
        <verse osisID='2Sam.14.9'>Mutta tekoalainen vaimo sanoi kuninkaalle: "Herrani, kuningas,  tulkoon tämä rikos minun ja minun isäni perheen kannettavaksi, mutta  kuningas ja hänen valtaistuimensa olkoon siitä vapaa".</verse>
        <verse osisID='2Sam.14.10'>Kuningas sanoi: "Tuo minun eteeni se, joka puhuu sinulle niin, ja  hän ei enää sinuun koske".</verse>
        <verse osisID='2Sam.14.11'>Vaimo sanoi: "Muistakoon kuningas Herraa Jumalaansa, ettei  verenkostaja saisi tuottaa vielä suurempaa turmiota, ja ettei minun  poikaani tuhottaisi". Silloin hän sanoi: "Niin totta kuin Herra elää: ei  hiuskarvaakaan sinun poikasi päästä ole putoava maahan".</verse>
        <verse osisID='2Sam.14.12'>Mutta vaimo sanoi: "Salli palvelijattaresi puhua vielä sananen  herralleni, kuninkaalle". Hän vastasi: "Puhu".</verse>
        <verse osisID='2Sam.14.13'>Vaimo sanoi: "Miksi sinä ajattelet tehdä juuri samoin Jumalan kansaa  vastaan, koskapa kuningas ei salli oman hylkäämänsä tulla takaisin? Noin  puhuessaanhan kuningas itse joutuu ikäänkuin syylliseksi.</verse>
        <verse osisID='2Sam.14.14'>Mehän kuolemme ja olemme niinkuin maahan kaadettu vesi, jota ei voi  koota takaisin. Mutta Jumala ei ota pois elämää, vaan sitä hän  ajattelee, ettei vain hyljätty joutuisi hänestä erotetuksi.</verse>
        <verse osisID='2Sam.14.15'>Sentähden minä tulin nyt puhumaan tätä herralleni, kuninkaalle, kun  kansa sai minut pelkäämään; silloin ajatteli palvelijattaresi: minä  puhun kuninkaalle, ehkä kuningas tekee palvelijattarensa sanan mukaan.</verse>
        <verse osisID='2Sam.14.16'>Niin, kuningas on kuuleva ja pelastava palvelijattarensa sen miehen  kourista, joka tahtoo hävittää sekä minut että minun poikani Jumalan  perintöosasta.</verse>
        <verse osisID='2Sam.14.17'>Ja palvelijattaresi ajatteli: minun herrani, kuninkaan, sana on  rauhoittava minut. Sillä herrani, kuningas, on Jumalan enkelin  kaltainen, niin että hän kuulee, mikä hyvää on ja mikä pahaa. Ja Herra,  sinun Jumalasi, olkoon sinun kanssasi."</verse>
        <verse osisID='2Sam.14.18'>Kuningas vastasi ja sanoi vaimolle: "Älä salaa minulta mitään, mitä  minä sinulta kysyn". Vaimo sanoi: "Herrani, kuningas, puhukoon".</verse>
        <verse osisID='2Sam.14.19'>Kuningas kysyi: "Eikö Jooabin käsi ole mukanasi kaikessa tässä?"  Vaimo vastasi ja sanoi: "Niin totta kuin sinun sielusi, minun herrani,  kuningas, elää: ei pääse oikeaan eikä vasempaan siitä, mitä herrani,  kuningas, puhuu. Niin, sinun palvelijasi Jooab on käskenyt minua tähän  ja pannut kaikki nämä sanat palvelijattaresi suuhun.</verse>
        <verse osisID='2Sam.14.20'>Antaakseen asialle toisen muodon on palvelijasi Jooab näin tehnyt;  mutta herrani on viisas niinkuin Jumalan enkeli ja tietää kaiken, mitä  maan päällä tapahtuu."</verse>
        <verse osisID='2Sam.14.21'>Silloin kuningas sanoi Jooabille: "Katso, tämän minä teen: mene ja  tuo takaisin nuorukainen Absalom".</verse>
        <verse osisID='2Sam.14.22'>Niin Jooab lankesi kasvoilleen maahan, osoitti kunnioitusta ja  siunasi kuningasta. Ja Jooab sanoi: "Nyt palvelijasi tietää, että minä  olen saanut armon sinun silmiesi edessä, herrani, kuningas, koska  kuningas tekee palvelijansa sanan mukaan".</verse>
        <verse osisID='2Sam.14.23'>Sitten Jooab nousi ja meni Gesuriin ja toi Absalomin Jerusalemiin.</verse>
        <verse osisID='2Sam.14.24'>Mutta kuningas sanoi: "Hän siirtyköön omaan taloonsa, mutta älköön  tulko minun kasvojeni eteen". Niin Absalom siirtyi omaan taloonsa, mutta  ei tullut kuninkaan kasvojen eteen.</verse>
        <verse osisID='2Sam.14.25'>Mutta koko Israelissa ei ollut yhtään niin kaunista miestä kuin  Absalom, eikä ketään niin ylisteltyä: kantapäästä kiireeseen asti ei  ollut hänessä yhtään virheä.</verse>
        <verse osisID='2Sam.14.26'>Ja kun hän ajatti hiuksensa - aina vuoden kuluttua hän ajatti ne,  sillä ne tulivat hänelle niin raskaiksi, että hänen täytyi ne ajattaa -  niin painoivat hänen hiuksensa kaksisataa sekeliä kuninkaan painoa.</verse>
        <verse osisID='2Sam.14.27'>Ja Absalomille syntyi kolme poikaa ja tytär, jonka nimi oli Taamar;  hän oli kaunis nainen.</verse>
        <verse osisID='2Sam.14.28'>Absalom asui kaksi vuotta Jerusalemissa, tulematta kuninkaan  kasvojen eteen.</verse>
        <verse osisID='2Sam.14.29'>Ja Absalom lähetti sanan Jooabille lähettääkseen hänet kuninkaan  luo; mutta tämä ei tahtonut tulla hänen luokseen. Ja hän lähetti vielä  toisen kerran, mutta hän ei tahtonut tulla.</verse>
        <verse osisID='2Sam.14.30'>Silloin hän sanoi palvelijoillensa: "Katsokaa, Jooabin maapalsta on  minun maapalstani vieressä, ja hänellä on siinä ohraa; menkää ja  sytyttäkää se palamaan". Ja Absalomin palvelijat sytyttivät maapalstan  palamaan.</verse>
        <verse osisID='2Sam.14.31'>Niin Jooab nousi ja meni Absalomin luo taloon ja sanoi hänelle:  "Miksi sinun palvelijasi ovat sytyttäneet palamaan maapalstan, joka on  minun omani?"</verse>
        <verse osisID='2Sam.14.32'>Absalom vastasi Jooabille: "Katso, minä lähetin sinulle sanan: Tule  tänne, niin minä lähetän sinut kuninkaan luo sanomaan: Mitä varten minä  olen tullut kotiin Gesurista? Olisi parempi, jos vielä olisin siellä.  Nyt minä tahdon tulla kuninkaan kasvojen eteen; ja jos minussa on  vääryys, niin surmatkoon hän minut."</verse>
        <verse osisID='2Sam.14.33'>Silloin Jooab meni kuninkaan tykö ja kertoi hänelle tämän.  Ja hän  kutsui Absalomin, ja tämä tuli kuninkaan tykö ja kumartui kasvoilleen  maahan kuninkaan eteen. Ja kuningas suuteli Absalomia.</verse>
      </chapter>
      <chapter osisID='2Sam.15'>
        <verse osisID='2Sam.15.1'>Mutta sitten tapahtui, että Absalom hankki itsellensä vaunut ja  hevoset sekä viisikymmentä miestä, jotka juoksivat hänen edellänsä.</verse>
        <verse osisID='2Sam.15.2'>Ja Absalomilla oli tapana asettua varhain aamulla sen tien viereen,  joka vei portille; ja kun joku oli tulossa kuninkaan eteen saamaan  oikeutta riita-asiassaan, kutsui Absalom hänet ja kysyi: "Mistä  kaupungista sinä olet?" Kun tämä vastasi: "Palvelijasi on siitä tai  siitä Israelin sukukunnasta",</verse>
        <verse osisID='2Sam.15.3'>sanoi Absalom hänelle: "Asiasi on kyllä hyvä ja oikea, mutta  kuninkaan luona ei ole ketään, joka sinua kuulisi".</verse>
        <verse osisID='2Sam.15.4'>Ja Absalom sanoi vielä: "Jospa minut asetettaisiin tuomariksi maahan!  Silloin tulisi minun eteeni jokainen, jolla on riita- tai oikeusasia, ja  minä antaisin hänelle oikeuden."</verse>
        <verse osisID='2Sam.15.5'>Ja kun joku lähestyi kumartaaksensa häntä, ojensi hän kätensä,  tarttui häneen ja suuteli häntä.</verse>
        <verse osisID='2Sam.15.6'>Näin Absalom teki kaikille israelilaisille, jotka tulivat kuninkaan  eteen saamaan oikeutta. Ja niin Absalom varasti Israelin miesten  sydämet.</verse>
        <verse osisID='2Sam.15.7'>Neljän vuoden kuluttua sanoi Absalom kerran kuninkaalle: "Salli minun  mennä Hebroniin täyttämään lupaus, jonka olen Herralle tehnyt.</verse>
        <verse osisID='2Sam.15.8'>Sillä asuessani Gesurissa, Aramissa, sinun palvelijasi teki lupauksen  ja sanoi: 'Jos Herra antaa minun tulla takaisin Jerusalemiin, niin minä  palvelen Herraa'."</verse>
        <verse osisID='2Sam.15.9'>Kuningas sanoi hänelle: "Mene rauhassa". Niin hän nousi ja meni  Hebroniin.</verse>
        <verse osisID='2Sam.15.10'>Mutta Absalom lähetti vakoojia kaikkiin Israelin sukukuntiin ja  sanoi: "Kun kuulette pasunan äänen, niin sanokaa: 'Absalom on tullut  kuninkaaksi Hebronissa'".</verse>
        <verse osisID='2Sam.15.11'>Ja Absalomin kanssa oli Jerusalemista kutsuvieraina mennyt  kaksisataa miestä, jotka menivät sinne aivan viattomina, tietämättä  mitään koko asiasta.</verse>
        <verse osisID='2Sam.15.12'>Ja Absalom lähetti myös, sillä aikaa kun uhrasi teurasuhrejaan,  noutamaan giilolaisen Ahitofelin, Daavidin neuvonantajan, hänen  kaupungistaan Giilosta. Ja salaliitto vahvistui, ja yhä enemmän kansaa  meni Absalomin puolelle.</verse>
        <verse osisID='2Sam.15.13'>Niin tultiin Daavidin luo ja ilmoitettiin: "Israelin miesten sydämet  ovat kääntyneet Absalomin puolelle".</verse>
        <verse osisID='2Sam.15.14'>Silloin Daavid sanoi kaikille palvelijoillensa, jotka olivat hänen  luonaan Jerusalemissa: "Nouskaa, paetkaamme, sillä meillä ei ole muuta  pelastusta Absalomin käsistä. Lähtekää kiiruusti, ettei hän äkkiä  saavuttaisi meitä ja saattaisi onnettomuutta meille ja surmaisi  kaupungin asukkaita miekan terällä."</verse>
        <verse osisID='2Sam.15.15'>Kuninkaan palvelijat vastasivat kuninkaalle: "Tehtäköön aivan  niinkuin herrani, kuningas, harkitsee parhaaksi. Me olemme sinun  palvelijoitasi."</verse>
        <verse osisID='2Sam.15.16'>Ja kuningas lähti, ja koko hänen hovinsa seurasi häntä; kuitenkin  jätti kuningas kymmenen sivuvaimoaan jäljelle vartioimaan linnaa.</verse>
        <verse osisID='2Sam.15.17'>Niin kuningas lähti, ja kaikki väki seurasi häntä. He pysähtyivät  kaukaisimman talon kohdalle</verse>
        <verse osisID='2Sam.15.18'>kaikkien hänen palvelijainsa kulkiessa hänen ohitsensa. Myös kaikki  kreetit ja pleetit sekä kaikki gatilaiset, kuusisataa miestä, jotka  olivat tulleet hänen jäljessään Gatista, kulkivat kuninkaan ohitse.</verse>
        <verse osisID='2Sam.15.19'>Niin kuningas sanoi gatilaiselle Ittaille: "Miksi sinäkin tulet  meidän kanssamme? Käänny takaisin ja jää kuninkaan luo, sillä sinä olet  vieras, vieläpä maanpaossa kotoasi.</verse>
        <verse osisID='2Sam.15.20'>Eilen sinä tulit; ottaisinko minä jo tänä päivänä sinut harhailemaan  meidän kanssamme matkallamme, kun minä itsekin menen, minne menenkin?  Käänny takaisin ja vie veljesi mukanasi.  Armo ja uskollisuus sinulle!"</verse>
        <verse osisID='2Sam.15.21'>Mutta Ittai vastasi kuninkaalle ja sanoi: "Niin totta kuin Herra  elää, ja niin totta kuin herrani, kuningas, elää: missä paikassa  herrani, kuningas, on, siellä tahtoo myös palvelijasi olla, olkoonpa se  elämäksi tai kuolemaksi".</verse>
        <verse osisID='2Sam.15.22'>Daavid sanoi Ittaille: "Tule sitten ja kulje minun ohitseni". Niin  gatilainen Ittai kulki ohitse ja kaikki hänen miehensä ja kaikki vaimot  ja lapset, jotka olivat hänen kanssaan.</verse>
        <verse osisID='2Sam.15.23'>Ja koko maa itki ääneen, kun kaikki väki kulki ohitse. Ja kun  kuningas oli kulkemassa Kidronin laakson poikki, kaiken väen kulkiessa  erämaan tielle päin,</verse>
        <verse osisID='2Sam.15.24'>niin katso, siinä oli myös Saadok ynnä hänen kanssaan kaikki  leeviläiset, jotka kantoivat Jumalan liitonarkkia. Mutta he laskivat  Jumalan arkin maahan, ja Ebjatar uhrasi, kunnes kaikki väki kaupungista  oli ehtinyt kulkea ohitse.</verse>
        <verse osisID='2Sam.15.25'>Niin kuningas sanoi Saadokille: "Vie Jumalan arkki takaisin  kaupunkiin. Jos minä saan armon Herran silmien edessä, tuo hän minut  takaisin ja antaa minun vielä nähdä hänet ja hänen asumuksensa.</verse>
        <verse osisID='2Sam.15.26'>Mutta jos hän sanoo näin: 'Minä en ole mielistynyt sinuun', niin  katso, hän tehköön minulle, minkä hyväksi näkee."</verse>
        <verse osisID='2Sam.15.27'>Ja kuningas sanoi pappi Saadokille: "Sinähän olet näkijä; palaa  rauhassa kaupunkiin, sinä ja sinun poikasi Ahimaas ja Ebjatarin poika  Joonatan, molemmat poikanne, teidän kanssanne.</verse>
        <verse osisID='2Sam.15.28'>Katsokaa, minä viivyn kahlauspaikoissa erämaassa, kunnes teiltä  tulee sana minun tiedokseni."</verse>
        <verse osisID='2Sam.15.29'>Niin Saadok ja Ebjatar veivät Jumalan arkin takaisin Jerusalemiin ja  jäivät sinne.</verse>
        <verse osisID='2Sam.15.30'>Mutta Daavid kulki itkien Öljymäkeä ylös, pää peitettynä ja paljain  jaloin. Ja kaikki väki, mikä oli hänen kanssansa, oli myös peittänyt  päänsä, ja he kulkivat itkien lakkaamatta.</verse>
        <verse osisID='2Sam.15.31'>Ja kun Daavidille kerrottiin, että myös Ahitofel oli  salaliittolaisten joukossa Absalomin puolella, sanoi Daavid: "Herra,  käännä Ahitofelin neuvo hulluudeksi".</verse>
        <verse osisID='2Sam.15.32'>Kun sitten Daavid oli tullut vuoren laelle, jossa Jumalaa  rukoiltiin, tuli arkilainen Huusai häntä vastaan, ihokas reväistynä ja  multaa pään päällä.</verse>
        <verse osisID='2Sam.15.33'>Daavid sanoi hänelle: "Jos sinä tulet minun kanssani, niin olet  minulle vain kuormaksi.</verse>
        <verse osisID='2Sam.15.34'>Mutta jos palaat kaupunkiin ja sanot Absalomille: 'Minä tahdon olla  sinun palvelijasi, kuningas. Minä olen ennen ollut sinun isäsi  palvelija, mutta nyt tahdon olla sinun palvelijasi', niin voit olla  minulle avuksi tekemällä Ahitofelin neuvon tyhjäksi.</verse>
        <verse osisID='2Sam.15.35'>Siellähän ovat sinun kanssasi myöskin papit, Saadok ja Ebjatar;  kaikki, mitä kuulet kuninkaan linnasta, ilmoita papeille, Saadokille ja  Ebjatarille.</verse>
        <verse osisID='2Sam.15.36'>Katso, heillä on siellä mukanaan myös molemmat poikansa, Saadokilla  Ahimaas ja Ebjatarilla Joonatan; näiden kautta voitte lähettää minulle  tiedon kaikesta, mitä kuulette."</verse>
        <verse osisID='2Sam.15.37'>Niin Huusai, Daavidin ystävä, meni kaupunkiin, juuri kun Absalom  tuli Jerusalemiin.</verse>
      </chapter>
      <chapter osisID='2Sam.16'>
        <verse osisID='2Sam.16.1'>Kun Daavid oli kulkenut vähän matkaa vuoren laelta, tuli häntä  vastaan Siiba, Mefibosetin palvelija, mukanaan satuloitu aasipari, jonka  selässä oli kaksisataa leipää, sata rusinakakkua, sata hedelmää ja leili  viiniä.</verse>
        <verse osisID='2Sam.16.2'>Niin kuningas sanoi Siiballe: "Mitä sinä näillä teet?" Siiba vastasi:  "Aasit ovat kuninkaan perheelle ratsastettaviksi, leipä ja hedelmät  palvelijoille syötäviksi ja viini uupuneiden juotavaksi erämaassa".</verse>
        <verse osisID='2Sam.16.3'>Kuningas sanoi: "Mutta missä sinun herrasi poika on?" Siiba vastasi  kuninkaalle: "Hän jäi Jerusalemiin; sillä hän ajatteli: 'Nyt Israelin  heimo antaa minulle takaisin isäni kuninkuuden'".</verse>
        <verse osisID='2Sam.16.4'>Niin kuningas sanoi Siiballe: "Katso, kaikki, mitä Mefibosetilla on,  tulee sinun omaksesi". Siiba vastasi: "Minä kumarran; suo minun saada  armo sinun silmiesi edessä, herrani, kuningas".</verse>
        <verse osisID='2Sam.16.5'>Kun kuningas Daavid tuli Bahurimiin, niin katso, sieltä tuli mies,  joka oli sukua Saulin perheelle, nimeltä Siimei, Geeran poika; hän tuli  ja kiroili tullessaan.</verse>
        <verse osisID='2Sam.16.6'>Ja hän viskeli kivillä Daavidia ja kaikkia kuningas Daavidin  palvelijoita, vaikka kaikki väki ja kaikki urhot olivat hänen oikealla  ja vasemmalla puolellaan.</verse>
        <verse osisID='2Sam.16.7'>Ja kiroillessaan häntä Siimei sanoi näin: "Pois, pois, sinä  murhamies, sinä kelvoton!</verse>
        <verse osisID='2Sam.16.8'>Herra kostaa sinulle kaiken Saulin perheen veren, hänen, jonka sijaan  sinä olet tullut kuninkaaksi. Ja Herra antaa nyt kuninkuuden sinun  poikasi Absalomin käteen. Ja katso, sinä olet itse joutunut  onnettomuuteen, sillä murhamies sinä olet."</verse>
        <verse osisID='2Sam.16.9'>Niin Abisai, Serujan poika, sanoi kuninkaalle: "Miksi tuo koiranraato  saa kiroilla herraani, kuningasta? Anna minun mennä ja lyödä häneltä pää  poikki."</verse>
        <verse osisID='2Sam.16.10'>Mutta kuningas vastasi: "Mitä teillä on minun kanssani tekemistä, te  Serujan pojat? Jos hän kiroilee ja jos Herra on käskenyt häntä: 'Kiroile  Daavidia', niin kuka voi sanoa: 'Miksi teet niin?'"</verse>
        <verse osisID='2Sam.16.11'>Ja Daavid sanoi vielä Abisaille ja kaikille palvelijoillensa:  "Katso, oma poikani, joka on lähtenyt minun ruumiistani, väijyy  henkeäni; miksi ei sitten tämä benjaminilainen? Antakaa hänen olla,  kiroilkoon vain; sillä Herra on häntä käskenyt.</verse>
        <verse osisID='2Sam.16.12'>Ehkä Herra vielä näkee minun kurjuuteni, ja ehkä Herra maksaa  minulle hyvällä sen kirouksen, joka tänä päivänä kohtaa minua."</verse>
        <verse osisID='2Sam.16.13'>Ja Daavid kulki miehinensä tietä myöten, ja Siimei kulki pitkin  vuoren kuvetta rinnan hänen kanssansa, kiroili kulkiessaan ja viskeli  kiviä ja heitteli soraa.</verse>
        <verse osisID='2Sam.16.14'>Kun kuningas ja kaikki väki, joka oli hänen kanssansa, oli tullut  Ajefimiin, hengähti hän siellä.</verse>
        <verse osisID='2Sam.16.15'>Mutta Absalom ja kaikki kansa, Israelin miehet, olivat tulleet  Jerusalemiin; ja Ahitofel oli hänen kanssansa.</verse>
        <verse osisID='2Sam.16.16'>Kun arkilainen Huusai, Daavidin ystävä, tuli Absalomin luo, sanoi  Huusai Absalomille: "Eläköön kuningas! Eläköön kuningas!"</verse>
        <verse osisID='2Sam.16.17'>Absalom sanoi Huusaille: "Tällainenko on rakkautesi ystävääsi  kohtaan? Miksi et mennyt ystäväsi kanssa?"</verse>
        <verse osisID='2Sam.16.18'>Huusai vastasi Absalomille: "Ei, vaan kenen Herra ja tämä kansa ja  kaikki Israelin miehet ovat valinneet, sen puolella minä olen, ja sen  luokse minä jään.</verse>
        <verse osisID='2Sam.16.19'>Ja toisekseen: ketä minä palvelisin? Enkö hänen poikaansa?  Niinkuin  olen palvellut sinun isääsi, niin tahdon palvella sinuakin."</verse>
        <verse osisID='2Sam.16.20'>Sitten Absalom sanoi Ahitofelille: "Antakaa nyt neuvo, mitä meidän  on tehtävä".</verse>
        <verse osisID='2Sam.16.21'>Ahitofel vastasi Absalomille: "Mene isäsi sivuvaimojen tykö, jotka  hän on jättänyt linnaa vartioimaan. Silloin koko Israel saa kuulla, että  sinä olet saattanut itsesi isäsi vihoihin, ja kaikki, jotka ovat sinun  kanssasi, saavat rohkeutta."</verse>
        <verse osisID='2Sam.16.22'>Niin Absalomille pystytettiin teltta katolle; ja Absalom meni isänsä  sivuvaimojen tykö koko Israelin nähden.</verse>
        <verse osisID='2Sam.16.23'>Ahitofelin antama neuvo oli siihen aikaan niinkuin Jumalalta saatu  vastaus: sen arvoinen oli jokainen Ahitofelin neuvo sekä Daavidille että  Absalomille.</verse>
      </chapter>
      <chapter osisID='2Sam.17'>
        <verse osisID='2Sam.17.1'>Ja Ahitofel sanoi Absalomille: "Salli minun valita kaksitoista  tuhatta miestä ja nousta tänä yönä ajamaan takaa Daavidia,</verse>
        <verse osisID='2Sam.17.2'>niin minä karkaan hänen kimppuunsa, kun hän on väsynyt ja hänen  kätensä ovat herpoutuneet, ja saatan hänet kauhun valtaan, niin että  kaikki väki, mitä hänen kanssansa on, pakenee. Sitten minä surmaan  kuninkaan yksinänsä.</verse>
        <verse osisID='2Sam.17.3'>Ja minä palautan kaiken kansan sinun luoksesi. Kaikkien palaaminen  riippuu siitä miehestä, jota sinä etsit; kaikki kansa saa rauhan."</verse>
        <verse osisID='2Sam.17.4'>Tämä miellytti Absalomia ja kaikkia Israelin vanhimpia.</verse>
        <verse osisID='2Sam.17.5'>Kuitenkin sanoi Absalom: "Kutsukaa myös arkilainen Huusai,  kuullaksemme, mitä hänellä on sanottavana".</verse>
        <verse osisID='2Sam.17.6'>Ja kun Huusai tuli Absalomin tykö, sanoi Absalom hänelle: "Niin ja  niin puhui Ahitofel. Onko meidän tehtävä hänen sanansa mukaan? Jollei,  niin puhu sinä."</verse>
        <verse osisID='2Sam.17.7'>Huusai vastasi Absalomille: "Ei ole hyvä se neuvo, jonka Ahitofel  tällä kertaa on antanut".</verse>
        <verse osisID='2Sam.17.8'>Ja Huusai sanoi vielä: "Sinä tiedät, että isäsi ja hänen miehensä  ovat urhoja ja julmistuneita niinkuin karhu kedolla, jolta poikaset on  riistetty; myöskin on isäsi sotilas, joka väkineen ei lepää yöllä.</verse>
        <verse osisID='2Sam.17.9'>Katso, hän on nyt piiloutunut johonkin onkaloon tai muuhun paikkaan.  Jos jo alussa meikäläisiä kaatuisi ja se saataisiin kuulla, niin  sanottaisiin: 'Väelle, joka seurasi Absalomia, on tullut tappio'.</verse>
        <verse osisID='2Sam.17.10'>Silloin urhoollisinkin, jolla on sydän kuin leijonalla, menettäisi  rohkeutensa; sillä koko Israel tietää, että sinun isäsi on sankari ja  että ne, jotka ovat hänen kanssansa, ovat urhoollisia miehiä.</verse>
        <verse osisID='2Sam.17.11'>Sentähden on minun neuvoni tämä: Koottakoon sinun luoksesi koko  Israel Daanista aina Beersebaan asti, että niitä tulee niin paljon kuin  hiekkaa meren rannalla; ja lähde sinä itsekin taisteluun.</verse>
        <verse osisID='2Sam.17.12'>Kun me sitten karkaamme hänen kimppuunsa, missä ikinä hänet  tavataan, niin me painumme hänen päällensä, niinkuin kaste laskeutuu  maahan. Eikä hänestä ja kaikista niistä miehistä, jotka ovat hänen  kanssaan, jää jäljelle ainoatakaan.</verse>
        <verse osisID='2Sam.17.13'>Ja jos hän vetäytyisi johonkin kaupunkiin, niin koko Israel  asettaisi köydet sen kaupungin ympärille, ja me kiskoisimme sen alas  laaksoon, kunnes siitä ei löytyisi kiveäkään."</verse>
        <verse osisID='2Sam.17.14'>Silloin sanoivat Absalom ja kaikki Israelin miehet: "Arkilaisen  Huusain neuvo on parempi kuin Ahitofelin neuvo".  Sillä Herra oli  säätänyt sen näin, tehdäkseen tyhjäksi Ahitofelin hyvän neuvon, että  Herra saattaisi Absalomin onnettomuuteen.</verse>
        <verse osisID='2Sam.17.15'>Ja Huusai sanoi papeille, Saadokille ja Ebjatarille: "Sen ja sen  neuvon on Ahitofel antanut Absalomille ja Israelin vanhimmille, ja sen  ja sen neuvon olen minä antanut.</verse>
        <verse osisID='2Sam.17.16'>Niin lähettäkää nyt pian ja ilmoittakaa Daavidille tämä sana: 'Älä  jää yöksi kahlauspaikkoihin erämaahan, vaan mene joen yli, ettei  kuningas ja kaikki väki, joka on hänen kanssaan, joutuisi perikatoon'."</verse>
        <verse osisID='2Sam.17.17'>Ja Joonatan ja Ahimaas olivat asettuneet Roogelin lähteelle, ja eräs  palvelijatar kuljetti heille sinne sanaa; sitten he aina menivät ja  veivät sanan kuningas Daavidille. Sillä he eivät uskaltaneet näyttäytyä  menemällä kaupunkiin.</verse>
        <verse osisID='2Sam.17.18'>Mutta eräs poikanen näki heidät ja ilmoitti Absalomille.  Silloin he  molemmat menivät kiiruusti pois ja tulivat erään miehen taloon  Bahurimiin. Hänellä oli kaivo pihallaan, ja he laskeutuivat siihen.</verse>
        <verse osisID='2Sam.17.19'>Ja hänen vaimonsa otti peitteen ja levitti sen kaivon suulle ja  sirotti jyviä sen päälle, niin ettei voitu huomata mitään.</verse>
        <verse osisID='2Sam.17.20'>Kun Absalomin palvelijat tulivat vaimon luo taloon, kysyivät he:  "Missä ovat Ahimaas ja Joonatan?" Vaimo vastasi heille: "Tuosta he  menivät vesilätäkön yli". He etsivät, ja kun eivät heitä löytäneet,  palasivat he takaisin Jerusalemiin.</verse>
        <verse osisID='2Sam.17.21'>Ja niin pian kuin he olivat menneet, nousivat toiset kaivosta,  menivät ja veivät sanan kuningas Daavidille; he sanoivat Daavidille:  "Nouskaa ja menkää joutuin veden yli, sillä sen ja sen neuvon on  Ahitofel antanut teidän turmioksenne".</verse>
        <verse osisID='2Sam.17.22'>Silloin Daavid ja kaikki väki, mikä oli hänen kanssaan, nousi, ja he  menivät Jordanin yli. Ja kun aamu valkeni, ei ollut ainoatakaan, joka ei  olisi tullut Jordanin yli.</verse>
        <verse osisID='2Sam.17.23'>Mutta kun Ahitofel näki, ettei hänen neuvoansa noudatettu, satuloi  hän aasinsa, nousi ja lähti kotiinsa omaan kaupunkiinsa, ja kun hän oli  toimittanut talonsa, hirttäytyi hän; niin hän kuoli, ja hänet haudattiin  isänsä hautaan.</verse>
        <verse osisID='2Sam.17.24'>Daavid oli tullut Mahanaimiin, kun Absalom ja kaikki Israelin miehet  hänen kanssaan menivät Jordanin yli.</verse>
        <verse osisID='2Sam.17.25'>Mutta Absalom oli asettanut Amasan Jooabin sijaan sotajoukon  ylipäälliköksi. Ja Amasa oli Jitra nimisen jisreeliläisen miehen poika;  tämä mies oli yhtynyt Abigailiin, Naahaan tyttäreen, Jooabin äidin  Serujan sisareen.</verse>
        <verse osisID='2Sam.17.26'>Ja Israel ja Absalom leiriytyivät Gileadin maahan.</verse>
        <verse osisID='2Sam.17.27'>Kun Daavid tuli Mahanaimiin, niin Soobi, Naahaan poika,  ammonilaisten Rabbasta, ja Maakir, Ammielin poika, Loodebarista, ja  gileadilainen Barsillai, Roogelimista,</verse>
        <verse osisID='2Sam.17.28'>toivat sinne vuoteita, vateja ja saviastioita, nisuja, ohria,  jauhoja ja paahdettuja jyviä, papuja, herneitä</verse>
        <verse osisID='2Sam.17.29'>sekä hunajaa, voita, lampaita ja juustoja ruuaksi Daavidille ja  väelle, mikä oli hänen kanssansa; sillä he ajattelivat: "Väki on  nälissään, uuvuksissa ja janoissaan erämaassa".</verse>
      </chapter>
      <chapter osisID='2Sam.18'>
        <verse osisID='2Sam.18.1'>Ja Daavid piti mukanaan olevan väen katselmuksen, ja asetti sille  tuhannen- ja sadanpäämiehet.</verse>
        <verse osisID='2Sam.18.2'>Sitten Daavid lähetti väen liikkeelle: yhden kolmanneksen Jooabin  johdolla, toisen kolmanneksen Abisain, Serujan pojan, Jooabin veljen,  johdolla ja kolmannen kolmanneksen gatilaisen Ittain johdolla. Ja  kuningas sanoi kansalle: "Minä lähden myös itse teidän kanssanne".</verse>
        <verse osisID='2Sam.18.3'>Mutta kansa vastasi: "Älä lähde; sillä jos me pakenemme, ei meistä  välitetä, ja jos puolet meistä saa surmansa, ei meistä silloinkaan  välitetä, mutta sinä olet niinkuin kymmenen tuhatta meistä. Sentähden on  nyt parempi, että sinä olet valmiina tulemaan meille avuksi  kaupungista."</verse>
        <verse osisID='2Sam.18.4'>Niin kuningas sanoi heille: "Minä teen, minkä te hyväksi näette". Ja  kuningas asettui portin pieleen, ja kaikki väki lähti liikkeelle sadan  ja tuhannen joukkoina.</verse>
        <verse osisID='2Sam.18.5'>Mutta kuningas käski Jooabia, Abisaita ja Ittaita ja sanoi: "Pidelkää  minulle mieliksi hellävaroen nuorukaista Absalomia".  Ja kaikki kansa  kuuli, kuinka kuningas antoi kaikille päälliköille käskyn Absalomista.</verse>
        <verse osisID='2Sam.18.6'>Niin väki lähti kentälle Israelia vastaan, ja taistelu tapahtui  Efraimin metsässä.</verse>
        <verse osisID='2Sam.18.7'>Siellä Daavidin palvelijat voittivat Israelin väen, ja siellä oli  sinä päivänä suuri mieshukka: kaksikymmentä tuhatta miestä.</verse>
        <verse osisID='2Sam.18.8'>Ja taistelu levisi koko siihen seutuun; ja metsä söi sinä päivänä  enemmän väkeä kuin miekka.</verse>
        <verse osisID='2Sam.18.9'>Ja Absalom sattui yhteen Daavidin palvelijain kanssa. Absalom  ratsasti muulilla; ja kun muuli tuli suuren, tiheäoksaisen tammen alle,  tarttui hän päästään tammeen, niin että hän jäi riippumaan taivaan ja  maan välille, kun muuli juoksi pois hänen altansa.</verse>
        <verse osisID='2Sam.18.10'>Sen näki eräs mies ja ilmoitti sen Jooabille ja sanoi: "Katso, minä  näin Absalomin riippuvan tammessa".</verse>
        <verse osisID='2Sam.18.11'>Niin Jooab sanoi miehelle, joka ilmoitti hänelle tämän: "Jos näit  sen, miksi et lyönyt häntä siinä maahan? Minun olisi ollut annettava  sinulle kymmenen hopeasekeliä ja vyö."</verse>
        <verse osisID='2Sam.18.12'>Mutta mies vastasi Jooabille: "Vaikka käsiini punnittaisiin tuhat  hopeasekeliä, en sittenkään kävisi käsiksi kuninkaan poikaan, sillä  kuningas käski meidän kuultemme sinua, Abisaita ja Ittaita sanoen:  'Pitäkää vaari nuorukaisesta Absalomista'.</verse>
        <verse osisID='2Sam.18.13'>Vai kavaltaisinko minä oman henkeni? Sillä eihän mikään pysy salassa  kuninkaalta, ja sinä pysyisit kyllä syrjässä."</verse>
        <verse osisID='2Sam.18.14'>Niin Jooab sanoi: "Minä en enää kuluta aikaa sinun kanssasi". Sitten  hän otti kolme keihästä käteensä ja pisti ne Absalomin rintaan, kun hän  vielä eli tammessa.</verse>
        <verse osisID='2Sam.18.15'>Ja kymmenen nuorta miestä, Jooabin aseenkantajaa, astui Absalomin  luo, ja he löivät hänet kuoliaaksi.</verse>
        <verse osisID='2Sam.18.16'>Sitten Jooab puhalsi pasunaan; ja väki palasi ajamasta takaa  Israelia, kun Jooab pysähdytti väen.</verse>
        <verse osisID='2Sam.18.17'>Ja he ottivat Absalomin ja heittivät hänet metsässä suureen kuoppaan  ja pystyttivät sangen suuren kiviroukkion hänen päällensä. Mutta koko  Israel pakeni, kukin majallensa.</verse>
        <verse osisID='2Sam.18.18'>Mutta Absalom oli eläessään hankkinut ja pystyttänyt itsellensä  patsaan, joka on Kuninkaanlaaksossa; sillä hän sanoi: "Minulla ei ole  poikaa, joka säilyttäisi minun nimeni muiston".  Patsaan hän oli  kutsunut nimensä mukaan, ja sen nimi on vielä tänäkin päivänä Absalomin  muistomerkki.</verse>
        <verse osisID='2Sam.18.19'>Ja Ahimaas, Saadokin poika, sanoi: "Minä juoksen saattamaan  kuninkaalle sen ilosanoman, että Herra on auttanut hänet hänen  vihollistensa käsistä oikeuteensa".</verse>
        <verse osisID='2Sam.18.20'>Mutta Jooab sanoi hänelle: "Tänä päivänä et ole ilosanoman saattaja;  jonakin muuna päivänä saattanet ilosanoman, mutta tänä päivänä et saata  ilosanomaa, sillä onhan kuninkaan poika kuollut".</verse>
        <verse osisID='2Sam.18.21'>Sitten Jooab sanoi eräälle etiopialaiselle: "Mene ja ilmoita  kuninkaalle, mitä olet nähnyt". Niin etiopialainen kumarsi Jooabille ja  lähti juoksemaan.</verse>
        <verse osisID='2Sam.18.22'>Mutta Ahimaas, Saadokin poika, sanoi taas Jooabille: "Tulkoon mitä  tahansa, mutta minä juoksen etiopialaisen jälkeen". Jooab sanoi: "Miksi  sinä juoksisit, poikani, eihän sinulle siitä ilosanomansaattajan palkkaa  tule?"</verse>
        <verse osisID='2Sam.18.23'>"Tulkoon mitä tahansa, mutta minä juoksen." Silloin hän sanoi  hänelle: "Juokse sitten". Niin Ahimaas lähti juoksemaan Lakeuden tietä  ja sivuutti etiopialaisen.</verse>
        <verse osisID='2Sam.18.24'>Daavid istui molempien porttien välissä. Ja tähystäjä meni portin  katolle muurin päälle; kun hän nosti silmänsä ja katseli, niin katso:  mies tuli juosten yksinänsä.</verse>
        <verse osisID='2Sam.18.25'>Tähystäjä huusi ja ilmoitti sen kuninkaalle. Niin kuningas sanoi:  "Jos hän on yksin, niin hänellä on ilosanoma". Ja hän tuli yhä  lähemmäksi.</verse>
        <verse osisID='2Sam.18.26'>Sitten tähystäjä näki toisen miehen tulevan juosten; ja hän huusi  porttiin sanoen: "Minä näen vielä toisen miehen tulevan juosten  yksinänsä". Kuningas sanoi: "Sekin saattaa ilosanomaa".</verse>
        <verse osisID='2Sam.18.27'>Ja tähystäjä sanoi: "Sen ensimmäisen juoksu näyttää minusta  Ahimaasin, Saadokin pojan, juoksulta". Niin kuningas sanoi: "Se on hyvä  mies; hän tulee hyviä sanomia tuoden".</verse>
        <verse osisID='2Sam.18.28'>Ja Ahimaas huusi ja sanoi kuninkaalle: "Rauha!" Sitten hän kumartui  kasvoillensa maahan kuninkaan eteen ja sanoi: "Kiitetty olkoon Herra,  sinun Jumalasi, joka on antanut sinun käsiisi ne miehet, jotka nostivat  kätensä herraani, kuningasta, vastaan".</verse>
        <verse osisID='2Sam.18.29'>Niin kuningas kysyi: "Voiko nuorukainen Absalom hyvin?"  Ahimaas  vastasi: "Minä näin suuren väkijoukon, kun kuninkaan palvelija Jooab  lähetti minut, palvelijasi; mutta en tiedä, mitä se oli".</verse>
        <verse osisID='2Sam.18.30'>Kuningas sanoi: "Astu syrjään ja asetu sinne". Niin hän astui  syrjään ja jäi seisomaan sinne.</verse>
        <verse osisID='2Sam.18.31'>Ja katso, etiopialainen tuli perille, ja etiopialainen sanoi:  "Ilosanoma herralleni, kuninkaalle: Herra on tänä päivänä auttanut sinut  oikeuteesi kaikkien niiden käsistä, jotka ovat nousseet sinua vastaan".</verse>
        <verse osisID='2Sam.18.32'>Kuningas kysyi etiopialaiselta: "Voiko nuorukainen Absalom hyvin?"  Etiopialainen vastasi: "Käyköön herrani kuninkaan vihollisille ja  kaikille, jotka nousevat sinua vastaan tehdäksensä sinulle pahaa,  niinkuin on käynyt sille nuorukaiselle".</verse>
        <verse osisID='2Sam.18.33'>(19:1) Kuningas tuli kovin järkytetyksi, nousi portin päällä olevaan  yläsaliin ja itki. Ja mennessänsä hän huusi näin: "Poikani Absalom,  minun poikani, oma poikani Absalom! Jospa minä olisin kuollut sinun  sijastasi! Absalom, poikani, oma poikani!"</verse>
      </chapter>
      <chapter osisID='2Sam.19'>
        <verse osisID='2Sam.19.1'>Jooabille ilmoitettiin: "Katso, kuningas itkee ja suree Absalomia".</verse>
        <verse osisID='2Sam.19.2'>(19:3) Ja voitto muuttui sinä päivänä suruksi kaikelle kansalle,  koska kansa sinä päivänä kuuli sanottavan, että kuningas oli  murheissaan poikansa tähden.</verse>
        <verse osisID='2Sam.19.3'>Ja kansa tuli sinä päivänä kaupunkiin ikäänkuin varkain, niinkuin  tulee varkain väki, joka on häväissyt itsensä pakenemalla taistelusta.</verse>
        <verse osisID='2Sam.19.4'>Mutta kuningas oli peittänyt kasvonsa, ja hän huusi kovalla äänellä:  "Poikani Absalom! Absalom, poikani, oma poikani!"</verse>
        <verse osisID='2Sam.19.5'>Niin Jooab meni sisälle kuninkaan luo ja sanoi: "Sinä olet tänä  päivänä nostanut häpeän kaikkien palvelijaisi kasvoille, vaikka he tänä  päivänä ovat pelastaneet sekä sinun oman henkesi että sinun poikiesi,  tyttäriesi, vaimojesi ja sivuvaimojesi hengen.</verse>
        <verse osisID='2Sam.19.6'>Sinähän rakastat niitä, jotka sinua vihaavat, ja vihaat niitä, jotka  sinua rakastavat. Sillä nyt sinä olet antanut tietää, ettei sinulla  olekaan päälliköitä eikä palvelijoita; - niin, nyt minä tiedän, että jos  Absalom olisi elossa ja me kaikki olisimme tänään kuolleet, se olisi  sinulle mieleen.</verse>
        <verse osisID='2Sam.19.7'>Mutta nouse nyt ylös ja mene ulos ja puhuttele ystävällisesti  palvelijoitasi. Sillä minä vannon Herran kautta: jollet mene ulos, niin  ei totisesti yhtä ainoatakaan miestä jää luoksesi tänä yönä; ja tämä on  oleva sinulle suurempi onnettomuus kuin mikään muu, joka on kohdannut  sinua nuoruudestasi tähän päivään saakka."</verse>
        <verse osisID='2Sam.19.8'>Silloin kuningas nousi ja asettui istumaan porttiin. Ja kaikelle  kansalle ilmoitettiin ja sanottiin: "Kuningas istuu nyt portissa".  Silloin kaikki kansa tuli kuninkaan eteen. Mutta kun Israel oli paennut,  kukin majallensa,</verse>
        <verse osisID='2Sam.19.9'>alkoi kaikki kansa kaikkien Israelin heimojen keskuudessa riidellä ja  sanoa: "Kuningas on pelastanut meidät vihollistemme kourista, hän on  vapauttanut meidät filistealaisten kourista, ja nyt hän on Absalomia  paossa, maasta poissa.</verse>
        <verse osisID='2Sam.19.10'>Mutta Absalom, jonka me olemme voidelleet kuninkaaksemme, on kuollut  taistelussa. Miksi ette nyt ryhdy tuomaan kuningasta takaisin?"</verse>
        <verse osisID='2Sam.19.11'>Mutta kuningas Daavid lähetti sanan papeille Saadokille ja  Ebjatarille ja käski sanoa: "Puhukaa Juudan vanhimmille ja sanokaa:  'Miksi te olette viimeiset tuomaan kuningasta takaisin hänen linnaansa?  Sillä se, mitä koko Israel puhuu, on tullut kuninkaan tietoon hänen  olinpaikkaansa.</verse>
        <verse osisID='2Sam.19.12'>Te olette minun veljiäni, minun luutani ja lihaani. Miksi te  olisitte viimeiset tuomaan kuningasta takaisin?'</verse>
        <verse osisID='2Sam.19.13'>Ja Amasalle sanokaa: 'Olethan sinä minun luutani ja lihaani.  Jumala  rangaiskoon minua nyt ja vasta, jollet sinä kaikkea elinaikaasi ole  minun sotapäällikköni Jooabin sijassa.'"</verse>
        <verse osisID='2Sam.19.14'>Näin hän taivutti kaikkien Juudan miesten sydämet, niin että he  yhtenä miehenä lähettivät sanomaan kuninkaalle: "Palaa takaisin, sinä ja  kaikki sinun palvelijasi".</verse>
        <verse osisID='2Sam.19.15'>Niin kuningas palasi takaisin ja tuli Jordanille; mutta Juuda oli  tullut Gilgaliin mennäkseen kuningasta vastaan ja tuodakseen kuninkaan  Jordanin yli.</verse>
        <verse osisID='2Sam.19.16'>Myöskin Siimei, Geeran poika, benjaminilainen Bahurimista, lähti  kiiruusti Juudan miesten kanssa kuningas Daavidia vastaan.</verse>
        <verse osisID='2Sam.19.17'>Ja hänen kanssansa oli tuhat miestä Benjaminista sekä Siiba, Saulin  perheen palvelija, viidentoista poikansa ja kahdenkymmenen palvelijansa  kanssa. Nämä olivat rientäneet Jordanille ennen kuningasta</verse>
        <verse osisID='2Sam.19.18'>ja menneet yli kahlauspaikasta tuomaan kuninkaan perhettä ja  toimittamaan, mitä hän näkisi hyväksi määrätä. Mutta Siimei, Geeran  poika, heittäytyi kuninkaan eteen, kun hän oli lähtemässä Jordanin yli,</verse>
        <verse osisID='2Sam.19.19'>ja sanoi kuninkaalle: "Älköön herrani lukeko minulle pahaa tekoani  älköönkä muistelko, kuinka väärin palvelijasi teki sinä päivänä, jona  herrani, kuningas, lähti Jerusalemista; älköön kuningas panko sitä  sydämellensä.</verse>
        <verse osisID='2Sam.19.20'>Sillä palvelijasi tuntee, että olen tehnyt synnin; sentähden minä  olen tänä päivänä ensimmäisenä koko Joosefin heimosta tullut tänne  herraani, kuningasta, vastaan."</verse>
        <verse osisID='2Sam.19.21'>Niin Abisai, Serujan poika, puuttui puheeseen ja sanoi: "Eikö Siimei  ole rangaistava kuolemalla siitä, että hän on kiroillut Herran  voideltua?"</verse>
        <verse osisID='2Sam.19.22'>Mutta Daavid vastasi: "Mitä teillä on minun kanssani tekemistä, te  Serujan pojat, kun tulette minulle tänä päivänä kiusaajaksi? Olisiko  ketään Israelissa tänä päivänä kuolemalla rangaistava? Minä tiedän  tulleeni tänä päivänä Israelin kuninkaaksi."</verse>
        <verse osisID='2Sam.19.23'>Ja kuningas sanoi Siimeille: "Sinä et kuole". Ja kuningas vannoi sen  hänelle.</verse>
        <verse osisID='2Sam.19.24'>Mefiboset, Saulin pojanpoika, oli myös tullut kuningasta vastaan.  Hän ei ollut siistinyt jalkojansa, ei siistinyt partaansa eikä  pesettänyt vaatteitansa siitä päivästä, jona kuningas lähti, siihen  päivään asti, jona hän rauhassa tuli takaisin.</verse>
        <verse osisID='2Sam.19.25'>Kun hän nyt tuli Jerusalemista kuningasta vastaan, sanoi kuningas  hänelle: "Miksi sinä et tullut minun kanssani, Mefiboset?"</verse>
        <verse osisID='2Sam.19.26'>Hän vastasi: "Herrani, kuningas, palvelijani petti minut.  Sillä  sinun palvelijasi sanoi hänelle: 'Satuloi minun aasini, ratsastaakseni  sillä ja mennäkseni kuninkaan kanssa' - sillä palvelijasihan on ontuva -</verse>
        <verse osisID='2Sam.19.27'>mutta hän on panetellut palvelijaasi herralle kuninkaalle.  Herrani,  kuningas, on kuitenkin niinkuin Jumalan enkeli; tee siis, mitä hyväksi  näet.</verse>
        <verse osisID='2Sam.19.28'>Sillä koko minun isäni suku oli herrani, kuninkaan, edessä kuoleman  oma, ja kuitenkin sinä asetit palvelijasi niiden joukkoon, jotka syövät  sinun pöydässäsi. Mitäpä minulla on enää muuta oikeutta ja mitä  valittamista kuninkaalle?"</verse>
        <verse osisID='2Sam.19.29'>Kuningas sanoi hänelle: "Mitäs tuosta enää puhut? Minä sanon, että  sinä ja Siiba saatte jakaa keskenänne maaomaisuuden."</verse>
        <verse osisID='2Sam.19.30'>Niin Mefiboset sanoi kuninkaalle: "Ottakoon hän sen vaikka kokonaan,  kun kerran herrani, kuningas, on palannut rauhassa kotiinsa".</verse>
        <verse osisID='2Sam.19.31'>Gileadilainen Barsillai oli myös tullut Roogelimista ja meni  kuninkaan kanssa Jordanille saattamaan häntä Jordanin yli.</verse>
        <verse osisID='2Sam.19.32'>Barsillai oli hyvin vanha, kahdeksankymmenen vuoden vanha.  Hän oli  elättänyt kuningasta tämän ollessa Mahanaimissa, sillä hän oli hyvin  rikas mies.</verse>
        <verse osisID='2Sam.19.33'>Kuningas sanoi nyt Barsillaille: "Tule sinä minun mukanani, niin  minä elätän sinut luonani Jerusalemissa".</verse>
        <verse osisID='2Sam.19.34'>Mutta Barsillai vastasi kuninkaalle: "Montakopa ikävuotta minulla  enää lienee, että menisin kuninkaan kanssa Jerusalemiin:</verse>
        <verse osisID='2Sam.19.35'>minä olen nyt kahdeksankymmenen vuoden vanha; osaisinko minä enää  erottaa hyvää pahasta, tahi maistuisiko palvelijastasi miltään se, mitä  hän syö ja mitä juo? Tahi kuuluisiko minusta enää miltään laulajain ja  laulajattarien laulu? Miksi palvelijasi vielä tulisi herralleni,  kuninkaalle, kuormaksi?</verse>
        <verse osisID='2Sam.19.36'>Ainoastaan vähän matkaa seuraa palvelijasi kuningasta tuolle  puolelle Jordanin. Miksi kuningas antaisi minulle sellaisen korvauksen?</verse>
        <verse osisID='2Sam.19.37'>Salli palvelijasi palata takaisin, saadakseni kuolla omassa  kaupungissani isäni ja äitini haudan ääressä. Mutta katso, tässä on  palvelijasi Kimham, menköön hän herrani, kuninkaan, kanssa; ja tee  hänelle, mitä hyväksi näet."</verse>
        <verse osisID='2Sam.19.38'>Niin kuningas sanoi: "Kimham tulkoon minun kanssani, ja minä teen  hänelle, mitä sinä hyväksi näet. Ja kaiken, mitä sinä minulta toivot,  minä sinulle teen."</verse>
        <verse osisID='2Sam.19.39'>Sitten kaikki kansa meni Jordanin yli, ja myös kuningas itse meni.  Ja kuningas suuteli Barsillaita ja hyvästeli hänet. Sitten tämä palasi  takaisin kotiinsa.</verse>
        <verse osisID='2Sam.19.40'>Kuningas meni Gilgaliin, ja Kimham meni hänen mukanansa, samoin myös  kaikki Juudan kansa. Ja he ja puolet Israelin kansasta veivät kuninkaan  yli sinne.</verse>
        <verse osisID='2Sam.19.41'>Ja katso, silloin kaikki muut Israelin miehet tulivat kuninkaan tykö  ja sanoivat kuninkaalle: "Miksi ovat meidän veljemme, Juudan miehet,  varkain tuoneet Jordanin yli kuninkaan ja hänen perheensä ynnä kaikki  Daavidin miehet hänen kanssaan?"</verse>
        <verse osisID='2Sam.19.42'>Mutta kaikki Juudan miehet vastasivat Israelin miehille: "Onhan  kuningas meille läheisempi; miksi vihastut siitä?  Olemmeko me syöneet  kuningasta, tahi olemmeko vieneet hänet itsellemme?"</verse>
        <verse osisID='2Sam.19.43'>(19:44) Israelin miehet vastasivat Juudan miehille ja sanoivat: "Minulla  on kymmenen kertaa suurempi osa kuninkaaseen, myös Daavidiin, kuin sinulla.  Miksi olet siis ylenkatsonut minua? Ja enkö minä ensin puhunut  kuninkaani takaisintuomisesta?" Mutta Juudan miesten sanat olivat vielä  ankarammat kuin Israelin miesten sanat.</verse>
      </chapter>
      <chapter osisID='2Sam.20'>
        <verse osisID='2Sam.20.1'>Ja siellä oli sattumalta kelvoton mies, nimeltä Seba, Bikrin poika,  benjaminilainen. Hän puhalsi pasunaan ja sanoi: "Meillä ei ole mitään  osaa Daavidiin eikä perintöosaa Iisain poikaan.  Kukin majallensa,  Israel!"</verse>
        <verse osisID='2Sam.20.2'>Silloin kaikki Israelin miehet luopuivat Daavidista ja seurasivat  Sebaa, Bikrin poikaa; mutta Juudan miehet riippuivat kiinni  kuninkaassansa ja seurasivat häntä Jordanilta aina Jerusalemiin.</verse>
        <verse osisID='2Sam.20.3'>Niin Daavid tuli linnaansa Jerusalemiin. Ja kuningas otti ne kymmenen  sivuvaimoa, jotka hän oli jättänyt palatsia vartioimaan, ja panetti  heidät vartioituun taloon; ja hän elätti heitä, mutta ei mennyt heidän  luoksensa. Siellä he olivat eristettyinä kuolinpäiväänsä asti, elävän  miehen leskinä.</verse>
        <verse osisID='2Sam.20.4'>Ja kuningas sanoi Amasalle: "Kutsu koolle Juudan miehet kolmen päivän  kuluessa ja ole silloin itse paikallasi täällä".</verse>
        <verse osisID='2Sam.20.5'>Niin Amasa meni kutsumaan koolle Juudaa; mutta hän viipyi ohi sen  ajan, jonka hän oli määrännyt.</verse>
        <verse osisID='2Sam.20.6'>Silloin sanoi Daavid Abisaille: "Nyt Seba, Bikrin poika, tekee meille  enemmän pahaa kuin Absalom. Ota sinä herrasi palvelijat ja aja häntä  takaa, ettei hän saisi haltuunsa varustettuja kaupunkeja ja repisi  meiltä silmiä."</verse>
        <verse osisID='2Sam.20.7'>Niin Jooabin miehet sekä kreetit ja pleetit ja kaikki urhot lähtivät  liikkeelle hänen jäljessään; he lähtivät Jerusalemista ajamaan takaa  Sebaa, Bikrin poikaa.</verse>
        <verse osisID='2Sam.20.8'>Mutta kun he olivat suuren kiven luona, joka on Gibeonissa, tuli  Amasa heitä vastaan. Ja Jooab oli puettu takkiinsa, ja sen päällä oli  miekanvyö, kiinnitettynä vyötäisille; miekka oli tupessaan, mutta kun  hän lähti liikkeelle, niin se putosi.</verse>
        <verse osisID='2Sam.20.9'>Ja Jooab sanoi Amasalle: "Voitko hyvin, veljeni?" Ja Jooab tarttui  oikealla kädellään Amasaa partaan, muka suudellakseen häntä.</verse>
        <verse osisID='2Sam.20.10'>Ja kun Amasa ei varonut miekkaa, joka Jooabilla oli kädessään, pisti  tämä häntä sillä vatsaan, niin että hänen sisälmyksensä valuivat maahan;  toista pistoa ei tarvittu: hän kuoli. Sitten Jooab ja hänen veljensä  Abisai ajoivat takaa Sebaa, Bikrin poikaa.</verse>
        <verse osisID='2Sam.20.11'>Mutta eräs Jooabin palvelijoista jäi seisomaan Amasan ääreen ja  huusi: "Jokainen, joka on Jooabille myötämielinen ja joka on Daavidin  puolella, seuratkoon Jooabia!"</verse>
        <verse osisID='2Sam.20.12'>Ja Amasa virui verissään keskellä tietä; mutta kun se mies näki,  että kaikki väki pysähtyi siihen, vei hän Amasan tieltä syrjään pellolle  ja heitti vaatteen hänen päällensä, nähdessään, että kaikki ohikulkijat  pysähtyivät.</verse>
        <verse osisID='2Sam.20.13'>Ja kun hänet oli toimitettu pois tieltä, kulkivat kaikki ohi ja  seurasivat Jooabia ajaakseen takaa Sebaa, Bikrin poikaa.</verse>
        <verse osisID='2Sam.20.14'>Tämä kulki kaikkien Israelin sukukuntien kautta Aabeliin ja  Beet-Maakaan, ja kaikki beeriläiset kokoontuivat ja seurasivat häntä  sinne saakka.</verse>
        <verse osisID='2Sam.20.15'>Mutta he tulivat ja piirittivät häntä Aabel-Beet-Maakassa ja loivat  kaupunkia vastaan vallin, joka ulottui ulkomuuriin. Ja kaikki Jooabin  väki teki hävitystyötä kukistaakseen muurin.</verse>
        <verse osisID='2Sam.20.16'>Silloin huusi viisas vaimo kaupungista: "Kuulkaa! Kuulkaa!  Sanokaa  Jooabille, että hän tulee tänne lähelle puhutellakseni häntä".</verse>
        <verse osisID='2Sam.20.17'>Ja kun tämä tuli häntä lähelle, sanoi vaimo: "Oletko Jooab?"  Hän  vastasi: "Olen". Vaimo sanoi hänelle: "Kuule palvelijattaresi sanoja".  Hän vastasi: "Minä kuulen".</verse>
        <verse osisID='2Sam.20.18'>Silloin vaimo sanoi: "Muinoin oli tapana sanoa: 'On kysyttävä neuvoa  Aabelista', ja niin tuli valmista.</verse>
        <verse osisID='2Sam.20.19'>Minä olen rauhallisimpia ja uskollisimpia Israelissa, ja sinä koetat  ottaa hengen kaupungilta, joka on äiti Israelissa.  Miksi sinä tahdot  hävittää Herran perintöosan?"</verse>
        <verse osisID='2Sam.20.20'>Jooab vastasi ja sanoi: "Pois se, pois se! En minä tahdo hävittää  enkä tuhota.</verse>
        <verse osisID='2Sam.20.21'>Niin ei ole asia, vaan eräs mies Efraimin vuoristosta, nimeltä Seba,  Bikrin poika, on nostanut kätensä kuningas Daavidia vastaan; luovuttakaa  hänet yksin, niin minä lähden pois kaupungin edustalta." Vaimo vastasi  Jooabille: "Katso, hänen päänsä heitetään sinulle muurin yli".</verse>
        <verse osisID='2Sam.20.22'>Sitten vaimo viisaudessaan meni kaiken kansan luo; niin he löivät  Sebalta, Bikrin pojalta, pään poikki ja heittivät sen Jooabille. Silloin  tämä puhalsi pasunaan, ja he hajaantuivat kaupungin edustalta, kukin  majallensa. Mutta Jooab palasi kuninkaan luo Jerusalemiin.</verse>
        <verse osisID='2Sam.20.23'>Jooab oli Israelin koko sotajoukon ylipäällikkönä, ja Benaja,  Joojadan poika, oli kreettien ja pleettien päällikkönä.</verse>
        <verse osisID='2Sam.20.24'>Adoram oli verotöiden valvojana, ja Joosafat, Ahiludin poika, oli  kanslerina.</verse>
        <verse osisID='2Sam.20.25'>Seja oli kirjurina, ja Saadok ja Ebjatar olivat pappeina.</verse>
        <verse osisID='2Sam.20.26'>Myöskin jaairilainen Iira oli Daavidilla pappina.</verse>
      </chapter>
      <chapter osisID='2Sam.21'>
        <verse osisID='2Sam.21.1'>Daavidin aikana oli nälänhätä, jota kesti kolme vuotta peräkkäin;  silloin Daavid etsi Herran kasvoja. Herra vastasi: "Saulin tähden,  verivelan alaisen suvun tähden, koska hän surmasi gibeonilaiset".</verse>
        <verse osisID='2Sam.21.2'>Niin kuningas kutsui gibeonilaiset ja puhutteli heitä. Mutta  gibeonilaiset eivät olleet israelilaisia, vaan amorilaisten jätteitä, ja  israelilaiset olivat vannoneet heille valan, mutta Saul oli  kiivaillessaan israelilaisten ja Juudan puolesta koettanut hävittää  heidät.</verse>
        <verse osisID='2Sam.21.3'>Daavid sanoi gibeonilaisille: "Mitä minun on tehtävä teidän  hyväksenne, ja millä minun on teidät sovitettava, että siunaisitte  Herran perintöosaa?"</verse>
        <verse osisID='2Sam.21.4'>Gibeonilaiset vastasivat hänelle: "Ei ole meidän ja Saulin sekä hänen  sukunsa välillä kysymys hopeasta eikä kullasta, eikä meillä ole valtaa  surmata ketään Israelissa". Hän sanoi: "Mitä sitten vaaditte minua  tekemään teidän hyväksenne?"</verse>
        <verse osisID='2Sam.21.5'>He vastasivat kuninkaalle: "Sen miehen, joka tahtoi meidät lopettaa  ja joka aikoi hävittää meidät, niin ettei meillä olisi missä olla koko  Israelin alueella,</verse>
        <verse osisID='2Sam.21.6'>sen miehen jälkeläisistä luovutettakoon meille seitsemän miestä  lävistääksemme heidät paaluihin Herralle Saulin, Herran valitun,  Gibeassa". Kuningas sanoi: "Minä luovutan".</verse>
        <verse osisID='2Sam.21.7'>Mefibosetin, Saulin pojan Joonatanin pojan, kuningas kuitenkin säästi  Herran valan tähden, joka oli heidän välillänsä, Daavidin ja Joonatanin,  Saulin pojan, välillä.</verse>
        <verse osisID='2Sam.21.8'>Mutta kuningas otti Rispan, Aijan tyttären, kaksi poikaa, Armonin ja  Mefibosetin, jotka tämä oli synnyttänyt Saulille, sekä Meerabin, Saulin  tyttären, viisi poikaa, jotka tämä oli synnyttänyt Adrielille,  meholalaisen Barsillain pojalle,</verse>
        <verse osisID='2Sam.21.9'>ja luovutti heidät gibeonilaisten käsiin; ja nämä lävistivät heidät  paaluihin vuorella Herran edessä, niin että ne seitsemän sortuivat  kaikki yhdessä. Näin heidät surmattiin elonleikkuun ensimmäisinä  päivinä, ohranleikkuun alussa.</verse>
        <verse osisID='2Sam.21.10'>Silloin Rispa, Aijan tytär, otti säkin ja levitti sen kalliolle, ja  se oli hänen vuoteenaan elonleikkuun alusta siihen asti, kunnes sade  taivaasta vuoti heidän päällensä, eikä hän sallinut taivaan lintujen  päivällä eikä metsän eläinten yöllä tulla heidän päällensä.</verse>
        <verse osisID='2Sam.21.11'>Kun Daavidille kerrottiin, mitä Rispa, Aijan tytär, Saulin  sivuvaimo, oli tehnyt,</verse>
        <verse osisID='2Sam.21.12'>meni Daavid ja otti Saulin ja hänen poikansa Joonatanin luut  Gileadin Jaabeksen miehiltä, jotka olivat varkain ottaneet ne siltä  torilta Beet-Seanista, jolle filistealaiset olivat heidät ripustaneet  silloin, kun filistealaiset surmasivat Saulin Gilboassa.</verse>
        <verse osisID='2Sam.21.13'>Ja hän toi sieltä Saulin ja hänen poikansa Joonatanin luut.  Myös  paaluihin lävistettyjen luut koottiin</verse>
        <verse osisID='2Sam.21.14'>ja haudattiin yhdessä Saulin ja hänen poikansa Joonatanin luiden  kanssa Benjaminin maahan Seelaan, Saulin isän, Kiisin, hautaan. Tehtiin  kaikki, mitä kuningas oli käskenyt. Niin Jumala leppyi maalle.</verse>
        <verse osisID='2Sam.21.15'>Taas syttyi sota filistealaisten ja Israelin välillä. Ja Daavid  lähti palvelijoineen sotimaan filistealaisia vastaan. Ja Daavid väsyi.</verse>
        <verse osisID='2Sam.21.16'>Niin Jisbi-Benob, Raafan jälkeläisiä, jonka keihäs painoi kolmesataa  sekeliä vaskea ja joka oli puettu uusiin tamineihin, aikoi surmata  Daavidin.</verse>
        <verse osisID='2Sam.21.17'>Mutta Abisai, Serujan poika, tuli hänen avukseen ja löi  filistealaisen kuoliaaksi. Silloin Daavidin miehet vannottivat hänellä  valan sanoen: "Sinä et saa enää lähteä meidän kanssamme taisteluun,  ettet sammuttaisi Israelin lamppua".</verse>
        <verse osisID='2Sam.21.18'>Sen jälkeen oli taas taistelu filistealaisten kanssa Goobissa:  silloin huusalainen Sibbekai surmasi Safin, joka myös oli Raafan  jälkeläisiä.</verse>
        <verse osisID='2Sam.21.19'>Taas oli taistelu filistealaisia vastaan Goobissa. Elhanan,  Jare-Ooregimin poika, beetlehemiläinen, surmasi gatilaisen Goljatin,  jonka peitsen varsi oli niinkuin kangastukki.</verse>
        <verse osisID='2Sam.21.20'>Taas oli taistelu Gatissa. Siellä oli kookas mies, jolla oli kuusi  sormea kummassakin kädessä ja kuusi varvasta kummassakin jalassa,  yhteensä kaksikymmentä neljä; hänkin polveutui Raafasta.</verse>
        <verse osisID='2Sam.21.21'>Ja kun hän häpäisi Israelia, surmasi hänet Joonatan, Daavidin veljen  Simean poika.</verse>
        <verse osisID='2Sam.21.22'>Nämä neljä polveutuivat gatilaisesta Raafasta; he kaatuivat Daavidin  ja hänen palvelijainsa käden kautta.</verse>
      </chapter>
      <chapter osisID='2Sam.22'>
        <verse osisID='2Sam.22.1'>Ja Daavid puhui Herralle tämän laulun sanat sinä päivänä, jona Herra  oli pelastanut hänet kaikkien hänen vihollistensa ja Saulin vallasta.  Hän sanoi:</verse>
        <verse osisID='2Sam.22.2'>"Herra, minun kallioni, linnani ja pelastajani!</verse>
        <verse osisID='2Sam.22.3'>Jumala, minun vuoreni, jonka turviin minä pakenen, minun kilpeni,  autuuteni sarvi, varustukseni ja pakopaikkani, sinä pelastajani, joka  pelastat minut väkivallasta!</verse>
        <verse osisID='2Sam.22.4'>'Ylistetty olkoon Herra' - niin minä huudan, ja vihollisistani minä  pelastun.</verse>
        <verse osisID='2Sam.22.5'>Sillä kuoleman aallot piirittivät minut, turmion virrat  peljästyttivät minut.</verse>
        <verse osisID='2Sam.22.6'>Tuonelan paulat kietoivat minut, kuoleman ansat yllättivät minut.</verse>
        <verse osisID='2Sam.22.7'>Ahdistuksessani minä rukoilin Herraa, Jumalaani minä rukoilin; ja hän  kuuli minun ääneni temppelistänsä, minun huutoni kohosi hänen korviinsa.</verse>
        <verse osisID='2Sam.22.8'>Silloin maa huojui ja järisi, taivaan perustukset järkkyivät; ne  horjuivat, sillä hänen vihansa syttyi.</verse>
        <verse osisID='2Sam.22.9'>Savu suitsusi hänen sieraimistaan, kuluttava tuli hänen suustansa,  palavat hiilet hehkuivat hänestä.</verse>
        <verse osisID='2Sam.22.10'>Hän notkisti taivaan ja astui alas, synkkä pilvi jalkojensa alla.</verse>
        <verse osisID='2Sam.22.11'>Hän ajoi kerubin kannattamana ja lensi, hän näkyi tuulen siipien  päältä.</verse>
        <verse osisID='2Sam.22.12'>Ja hän pani pimeyden majaksi ympärillensä, synkät vedet, paksut  pilvet.</verse>
        <verse osisID='2Sam.22.13'>Hohteesta, joka kävi hänen edellänsä, hehkuivat palavat hiilet.</verse>
        <verse osisID='2Sam.22.14'>Herra jylisi taivaasta, Korkein antoi äänensä kaikua.</verse>
        <verse osisID='2Sam.22.15'>Hän lennätti nuolia ja hajotti heidät, salamoita, ja kauhistutti  heidät.</verse>
        <verse osisID='2Sam.22.16'>Silloin meren syvyydet tulivat näkyviin, maanpiirin perustukset  paljastuivat Herran nuhtelusta, hänen vihansa hengen puuskauksesta.</verse>
        <verse osisID='2Sam.22.17'>Hän ojensi kätensä korkeudesta ja tarttui minuun, veti minut ylös  suurista vesistä.</verse>
        <verse osisID='2Sam.22.18'>Hän pelasti minut voimallisesta vihollisestani, minun  vihamiehistäni, sillä he olivat minua väkevämmät.</verse>
        <verse osisID='2Sam.22.19'>He hyökkäsivät minun kimppuuni hätäni päivänä, mutta Herra tuli  minun tuekseni.</verse>
        <verse osisID='2Sam.22.20'>Hän toi minut avaraan paikkaan, hän vapautti minut, sillä hän oli  mielistynyt minuun.</verse>
        <verse osisID='2Sam.22.21'>Herra tekee minulle minun vanhurskauteni mukaan; minun kätteni  puhtauden mukaan hän minulle maksaa.</verse>
        <verse osisID='2Sam.22.22'>Sillä minä olen noudattanut Herran teitä enkä ole luopunut pois  Jumalastani, jumalattomuuteen.</verse>
        <verse osisID='2Sam.22.23'>Kaikki hänen oikeutensa ovat minun silmieni edessä, enkä minä  poikkea hänen käskyistänsä.</verse>
        <verse osisID='2Sam.22.24'>Minä olen vilpitön häntä kohtaan ja varon itseni pahoista teoista.</verse>
        <verse osisID='2Sam.22.25'>Sentähden Herra palkitsee minulle vanhurskauteni mukaan, sen mukaan  kuin olen puhdas hänen silmiensä edessä.</verse>
        <verse osisID='2Sam.22.26'>Hurskasta kohtaan sinä olet hurskas, nuhteetonta sankaria kohtaan  nuhteeton;</verse>
        <verse osisID='2Sam.22.27'>puhdasta kohtaan sinä olet puhdas, mutta kieroa kohtaan nurja.</verse>
        <verse osisID='2Sam.22.28'>Ja sinä pelastat nöyrän kansan, mutta sinun silmäsi ovat ylpeitä  vastaan, sinä alennat heidät.</verse>
        <verse osisID='2Sam.22.29'>Sillä sinä, Herra, olet minun lamppuni; Herra valaisee minun  pimeyteni.</verse>
        <verse osisID='2Sam.22.30'>Sinun avullasi minä hyökkään rosvojoukkoa vastaan, Jumalani avulla  minä ryntään ylitse muurin.</verse>
        <verse osisID='2Sam.22.31'>Jumalan tie on nuhteeton, Herran sana tulessa koeteltu.  Hän on  kaikkien kilpi, jotka häneen turvaavat.</verse>
        <verse osisID='2Sam.22.32'>Sillä kuka muu on Jumala paitsi Herra, ja kuka muu on pelastuksen  kallio paitsi meidän Jumalamme?</verse>
        <verse osisID='2Sam.22.33'>se Jumala, joka on minun vahva turvani ja johdattaa nuhteetonta  hänen tiellänsä,</verse>
        <verse osisID='2Sam.22.34'>tekee hänen jalkansa nopeiksi niinkuin peurat ja asettaa minut  kukkuloilleni,</verse>
        <verse osisID='2Sam.22.35'>joka opettaa minun käteni sotimaan ja käsivarteni vaskijousta  jännittämään.</verse>
        <verse osisID='2Sam.22.36'>Sinä annat minulle pelastuksen kilven; ja kun sinä kuulet minun  rukoukseni, teet sinä minut suureksi.</verse>
        <verse osisID='2Sam.22.37'>Sinä annat minun askeleilleni avaran tilan, ja minun jalkani eivät  horju.</verse>
        <verse osisID='2Sam.22.38'>Minä ajan vihollisiani takaa ja tuhoan heidät enkä palaja, ennenkuin  teen heistä lopun.</verse>
        <verse osisID='2Sam.22.39'>Minä lopetan heidät ja murskaan heidät, niin etteivät enää nouse; he  sortuvat minun jalkojeni alle.</verse>
        <verse osisID='2Sam.22.40'>Sinä vyötät minut voimalla sotaan, sinä painat vastustajani minun  alleni.</verse>
        <verse osisID='2Sam.22.41'>Sinä ajat minun viholliseni pakoon, vihamieheni minä hukutan.</verse>
        <verse osisID='2Sam.22.42'>He katselevat, mutta pelastajaa ei ole, katsovat Herran puoleen,  mutta hän ei heille vastaa.</verse>
        <verse osisID='2Sam.22.43'>Minä survon heidät maan tomuksi, kadun loaksi minä heidät poljen ja  tallaan.</verse>
        <verse osisID='2Sam.22.44'>Sinä pelastat minut kansani riidoista, sinä varjelet minua, niin  että tulen pakanain pääksi; kansat, joita minä en tunne, palvelevat  minua.</verse>
        <verse osisID='2Sam.22.45'>Muukalaiset minua mielistelevät; jo korvan kuulemalta he tottelevat  minua.</verse>
        <verse osisID='2Sam.22.46'>Muukalaiset masentuvat; he tulevat vyöttäytyneinä varustuksistansa.</verse>
        <verse osisID='2Sam.22.47'>Herra elää! Kiitetty olkoon minun kallioni, ja ylistetty Jumala,  minun pelastukseni kallio,</verse>
        <verse osisID='2Sam.22.48'>Jumala, joka hankkii minulle koston ja laskee kansat minun valtani  alle;</verse>
        <verse osisID='2Sam.22.49'>sinä, joka vapahdat minut vihollisistani ja korotat minut  vastustajaini ylitse ja päästät minut väkivaltaisesta miehestä.</verse>
        <verse osisID='2Sam.22.50'>Sentähden minä ylistän sinua, Herra, kansojen keskuudessa ja veisaan  sinun nimesi kiitosta;</verse>
        <verse osisID='2Sam.22.51'>sinun, joka annat kuninkaallesi suuren avun ja osoitat armoa  voidellullesi, Daavidille, ja hänen jälkeläisilleen, iankaikkisesti."</verse>
      </chapter>
      <chapter osisID='2Sam.23'>
        <verse osisID='2Sam.23.1'>Nämä olivat Daavidin viimeiset sanat: Näin puhuu Daavid, Iisain  poika, näin puhuu korkealle korotettu mies, Jaakobin Jumalan voideltu,  ihana Israelin ylistysvirsissä:</verse>
        <verse osisID='2Sam.23.2'>"Herran Henki on puhunut minulle, ja hänen sanansa on minun  kielelläni;</verse>
        <verse osisID='2Sam.23.3'>Israelin Jumala on sanonut, Israelin kallio on puhunut minulle: 'Joka  hallitsee ihmisiä vanhurskaasti, joka hallitsee Jumalan pelossa,</verse>
        <verse osisID='2Sam.23.4'>hän on niinkuin huomenhohde auringon noustessa pilvettömänä aamuna,  kun maa kirkkaassa valossa vihannoi sateen jälkeen'.</verse>
        <verse osisID='2Sam.23.5'>Eikö minun sukuni ole näin Jumalan edessä? Sillä hän on tehnyt minun  kanssani iankaikkisen liiton, kaikin puolin taatun ja vakaan. Hän antaa  versoa minulle kaiken autuuden ja kaiken ilon.</verse>
        <verse osisID='2Sam.23.6'>Mutta kaikki kelvottomat ovat niinkuin poisviskatut orjantappurat,  joihin ei käsin tartuta.</verse>
        <verse osisID='2Sam.23.7'>Ja jos jonkun on koskettava niihin, varustautuu hän raudalla ja  keihäänvarrella; sitten ne tulella poltetaan, siinä missä ovat."</verse>
        <verse osisID='2Sam.23.8'>Nämä ovat Daavidin sankarien nimet: Jooseb-Bassebet, tahkemonilainen,  vaunusoturien päällikkö, hän, joka heilutti keihästään kahdeksansadan  kaatuneen yli yhdellä kertaa.</verse>
        <verse osisID='2Sam.23.9'>Hänen jälkeensä Eleasar, Doodin poika, joka oli erään ahohilaisen  poika. Hän oli yksi niistä kolmesta urhosta, jotka olivat Daavidin  kanssa silloin, kun he häpäisivät filistealaisia, jotka olivat  kokoontuneet sinne sotimaan.  Israelin miehet vetäytyivät silloin  takaisin,</verse>
        <verse osisID='2Sam.23.10'>mutta hän jäi paikalleen ja surmasi filistealaisia, kunnes hänen  kätensä uupui niin, että se kouristui kiinni miekkaan. Ja Herra antoi  suuren voiton sinä päivänä; väki kääntyi vain hänen jälkeensä  ryöstämään.</verse>
        <verse osisID='2Sam.23.11'>Hänen jälkeensä Samma, Aagen poika, hararilainen. Kerran olivat  filistealaiset kokoontuneet yhteen joukkoon, ja siellä oli peltopalsta,  kokonaan hernettä kasvamassa. Ja väki pakeni filistealaisia,</verse>
        <verse osisID='2Sam.23.12'>mutta hän asettui keskelle palstaa, sai sen pelastetuksi ja voitti  filistealaiset; ja niin Herra antoi suuren voiton.</verse>
        <verse osisID='2Sam.23.13'>Kerran lähti kolme niistä kolmestakymmenestä päälliköstä liikkeelle,  ja he tulivat elonleikkuun aikana Daavidin luo Adullamin luolalle. Ja  filistealaisten joukko oli leiriytynyt Refaimin tasangolle.</verse>
        <verse osisID='2Sam.23.14'>Mutta Daavid oli silloin vuorilinnassa, ja filistealaisten vartiosto  oli Beetlehemissä.</verse>
        <verse osisID='2Sam.23.15'>Ja Daavidin rupesi tekemään mieli vettä, ja hän sanoi: "Jospa joku  toisi minulle vettä juodakseni Beetlehemin kaivosta, joka on portin  edustalla!"</verse>
        <verse osisID='2Sam.23.16'>Silloin murtautuivat ne kolme urhoa filistealaisten leirin läpi ja  ammensivat vettä Beetlehemin kaivosta portin edustalta, kantoivat ja  toivat sen Daavidille. Mutta hän ei tahtonut sitä juoda, vaan vuodatti  sen juomauhriksi Herralle</verse>
        <verse osisID='2Sam.23.17'>ja sanoi: "Pois se! Herra varjelkoon minut sitä tekemästä.  Onhan se  niiden miesten veri, jotka menivät sinne oman henkensä uhalla." Eikä hän  tahtonut juoda sitä. Tämän tekivät ne kolme urhoa.</verse>
        <verse osisID='2Sam.23.18'>Abisai, Jooabin veli, Serujan poika, oli niiden kolmen päällikkö;  hän heilutti keihästään kolmensadan kaatuneen yli. Ja hän oli kuulu  niiden kolmen joukossa.</verse>
        <verse osisID='2Sam.23.19'>Hän oli arvossa pidetty niiden kolmen joukossa ja oli heidän  päämiehensä, mutta ei hän vetänyt vertoja niille kolmelle.</verse>
        <verse osisID='2Sam.23.20'>Benaja, Joojadan poika, joka oli urhoollisen ja suurista teoistaan  kuuluisan miehen poika, oli kotoisin Kabseelista. Hän surmasi ne kaksi  mooabilaista sankaria, ja hän laskeutui alas ja tappoi lumituiskun  aikana leijonan kaivoon.</verse>
        <verse osisID='2Sam.23.21'>Myöskin surmasi hän egyptiläisen miehen, sen uhkean miehen.  Egyptiläisellä oli keihäs kädessä, mutta hän meni häntä vastaan  ainoastaan sauva kädessä. Ja hän tempasi keihään egyptiläisen kädestä ja  tappoi hänet hänen omalla keihäällään.</verse>
        <verse osisID='2Sam.23.22'>Tällaisia teki Benaja, Joojadan poika. Ja hän oli kuulu niiden  kolmen urhon joukossa.</verse>
        <verse osisID='2Sam.23.23'>Hän oli arvossa pidetty niiden kolmenkymmenen joukossa, mutta ei hän  vetänyt vertoja niille kolmelle. Ja Daavid asetti hänet  henkivartiostonsa päälliköksi.</verse>
        <verse osisID='2Sam.23.24'>Niiden kolmenkymmenen joukossa oli Asael, Jooabin veli; Elhanan,  Doodon poika, Beetlehemistä;</verse>
        <verse osisID='2Sam.23.25'>harodilainen Samma; harodilainen Elika;</verse>
        <verse osisID='2Sam.23.26'>pleettiläinen Heles; tekoalainen Iira, Ikkeksen poika;</verse>
        <verse osisID='2Sam.23.27'>anatotilainen Abieser; huusalainen Mebunnai;</verse>
        <verse osisID='2Sam.23.28'>ahohilainen Salmon; netofalainen Maharai;</verse>
        <verse osisID='2Sam.23.29'>netofalainen Heeleb, Baanan poika; Ittai, Riibain poika,  benjaminilaisten Gibeasta;</verse>
        <verse osisID='2Sam.23.30'>piratonilainen Benaja; Hiddai Nahale-Gaasista;</verse>
        <verse osisID='2Sam.23.31'>arabalainen Abi-Albon; barhumilainen Asmavet;</verse>
        <verse osisID='2Sam.23.32'>saalbonilainen Eljahba; Bene-Jaasen; Joonatan;</verse>
        <verse osisID='2Sam.23.33'>hararilainen Samma; ararilainen Ahiam, Sararin poika;</verse>
        <verse osisID='2Sam.23.34'>Elifelet, Ahasbain poika, joka oli erään maakatilaisen poika;  giilolainen Eliam, Ahitofelin poika;</verse>
        <verse osisID='2Sam.23.35'>karmelilainen Hesrai; arabilainen Paarai;</verse>
        <verse osisID='2Sam.23.36'>Jigal, Naatanin poika, Soobasta; gaadilainen Vaani;</verse>
        <verse osisID='2Sam.23.37'>ammonilainen Selek; beerotilainen Naharai, Jooabin, Serujan pojan,  aseenkantaja;</verse>
        <verse osisID='2Sam.23.38'>jeteriläinen Iira; jeteriläinen Gaareb;</verse>
        <verse osisID='2Sam.23.39'>heettiläinen Uuria. Kaikkiaan kolmekymmentä seitsemän.</verse>
      </chapter>
      <chapter osisID='2Sam.24'>
        <verse osisID='2Sam.24.1'>Mutta Herran viha syttyi taas Israelia kohtaan, niin että hän yllytti  Daavidin heitä vastaan, sanoen: "Mene ja laske Israel ja Juuda".</verse>
        <verse osisID='2Sam.24.2'>Niin kuningas sanoi Jooabille, sotajoukon päällikölle, joka oli hänen  luonaan: "Kiertele kaikki Israelin sukukunnat Daanista Beersebaan asti,  ja pitäkää kansan katselmus, että minä saisin tietää kansan lukumäärän".</verse>
        <verse osisID='2Sam.24.3'>Jooab vastasi kuninkaalle: "Herra, sinun Jumalasi, lisätköön kansan,  olkoon se kuinka suuri tahansa, satakertaiseksi, ja saakoon herrani,  kuningas, nähdä sen omin silmin. Mutta miksi herrani, kuningas, haluaa  sellaista?"</verse>
        <verse osisID='2Sam.24.4'>Kuitenkin kuninkaan sana velvoitti Jooabia ja sotapäällikköjä; niin  Jooab ja sotapäälliköt lähtivät kuninkaan luota pitämään Israelin kansan  katselmusta.</verse>
        <verse osisID='2Sam.24.5'>Ja he menivät Jordanin yli ja leiriytyivät Aroeriin, oikealle  puolelle jokilaakson keskikohdalla olevaa kaupunkia, Gaadiin ja  Jaeseriin päin.</verse>
        <verse osisID='2Sam.24.6'>Sitten he tulivat Gileadiin ja Tahtim-Hodsin maahan; sitten he  tulivat Daan-Jaaniin ja sieltä ympäri Siidoniin.</verse>
        <verse osisID='2Sam.24.7'>Sitten he tulivat Tyyron linnoitukseen ja kaikkiin hivviläisten ja  kanaanilaisten kaupunkeihin ja menivät sieltä Juudan Etelämaahan  Beersebaan asti.</verse>
        <verse osisID='2Sam.24.8'>Ja kun he olivat kierrelleet koko maan, tulivat he yhdeksän kuukauden  ja kahdenkymmenen päivän kuluttua takaisin Jerusalemiin.</verse>
        <verse osisID='2Sam.24.9'>Ja Jooab ilmoitti kuninkaalle kansan lasketun lukumäärän: Israelissa  oli kahdeksansataa tuhatta sotakuntoista miekkamiestä, ja Juudassa oli  viisisataa tuhatta miestä.</verse>
        <verse osisID='2Sam.24.10'>Mutta Daavidin omatunto soimasi häntä, sittenkuin hän oli laskenut  kansan, ja Daavid sanoi Herralle: "Minä olen tehnyt suuren synnin  tehdessäni tämän; mutta anna nyt, Herra, anteeksi palvelijasi rikos,  sillä minä olen menetellyt ylen tyhmästi".</verse>
        <verse osisID='2Sam.24.11'>Ja kun Daavid aamulla nousi, oli profeetta Gaadille, Daavidin  näkijälle, tullut tämä Herran sana:</verse>
        <verse osisID='2Sam.24.12'>"Mene ja puhu Daavidille: Näin sanoo Herra: Kolme ehtoa minä asetan  sinun eteesi; valitse yksi niistä, niin minä teen sen sinulle".</verse>
        <verse osisID='2Sam.24.13'>Niin Gaad meni Daavidin tykö, ilmoitti ja sanoi hänelle: "Tuleeko  nälkä seitsemäksi vuodeksi sinun maahasi, vai pakenetko sinä kolme  kuukautta vihollisiasi, jotka ajavat sinua takaa, vai tuleeko rutto  sinun maahasi kolmeksi päiväksi? Mieti nyt ja katso, mitä minä vastaan  hänelle, joka minut lähetti."</verse>
        <verse osisID='2Sam.24.14'>Daavid vastasi Gaadille: "Minä olen suuressa hädässä. Me tahdomme  langeta Herran käsiin, sillä hänen laupeutensa on suuri; ihmisten käsiin  minä en tahdo langeta."</verse>
        <verse osisID='2Sam.24.15'>Niin Herra antoi ruton tulla Israeliin, aamusta alkaen määrättyyn  aikaan asti; ja kansaa kuoli Daanista Beersebaan asti seitsemänkymmentä  tuhatta miestä.</verse>
        <verse osisID='2Sam.24.16'>Mutta kun enkeli ojensi kätensä Jerusalemia kohti tuhotaksensa sen,  katui Herra sitä pahaa ja sanoi enkelille, joka kansaa tuhosi: "Jo  riittää; laske kätesi alas". Ja Herran enkeli oli silloin jebusilaisen  Araunan puimatantereen luona.</verse>
        <verse osisID='2Sam.24.17'>Mutta nähdessään enkelin surmaavan kansaa sanoi Daavid Herralle:  "Katso, minä olen tehnyt syntiä, minä olen tehnyt väärin; mutta nämä  minun lampaani, mitä he ovat tehneet?  Sattukoon sinun kätesi minuun ja  minun isäni perheeseen."</verse>
        <verse osisID='2Sam.24.18'>Ja Gaad tuli Daavidin tykö samana päivänä ja sanoi hänelle: "Mene ja  pystytä Herralle alttari jebusilaisen Araunan puimatantereelle".</verse>
        <verse osisID='2Sam.24.19'>Niin Daavid meni, Gaadin sanan ja Herran käskyn mukaan.</verse>
        <verse osisID='2Sam.24.20'>Mutta kun Arauna katsahti ulos ja näki kuninkaan palvelijoineen  tulevan luoksensa, meni hän ulos ja kumartui kasvoillensa maahan  kuninkaan eteen.</verse>
        <verse osisID='2Sam.24.21'>Ja Arauna sanoi: "Miksi herrani, kuningas, tulee palvelijansa luo?"  Daavid vastasi: "Ostamaan sinulta puimatantereen, rakentaakseni Herralle  alttarin, että vitsaus taukoaisi kansasta".</verse>
        <verse osisID='2Sam.24.22'>Arauna sanoi Daavidille: "Herrani, kuningas, ottakoon ja uhratkoon,  mitä hyväksi näkee. Katso, tässä on härät polttouhriksi ja puimaäkeet  sekä härkien valjaat haloiksi.</verse>
        <verse osisID='2Sam.24.23'>Tämän kaiken, kuningas, Arauna antaa kuninkaalle." Ja Arauna sanoi  kuninkaalle: "Olkoon Herra, sinun Jumalasi, sinulle suosiollinen".</verse>
        <verse osisID='2Sam.24.24'>Mutta kuningas sanoi Araunalle: "Ei niin, vaan minä ostan ne sinulta  täydestä hinnasta, sillä minä en uhraa Herralleni, Jumalalleni,  ilmaiseksi saatuja polttouhreja". Niin Daavid osti puimatantereen ja  härät viidelläkymmenellä hopeasekelillä.</verse>
      </chapter>
    </div></osisText>
</osis>