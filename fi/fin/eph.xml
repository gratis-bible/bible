<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='fin' xml:lang='fi'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='fin'>
        <title>Finish Version</title>
        <contributor>
  		The Unbound Bible
  		Biola University: Administrative Computing
  		13800 Biola Ave.
  		La Mirada, CA 90639
  		United States of America
  		562-903-4722 
  	</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>
  		Finnish Bible
  		PYHŽ RAAMATTU
  		(C) 1933, 1938
  		Vanha Testamentti XI 1933 Uusi Testamentti XII 1938
  	</description>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>fin</identifier>
        <source>ftp://unboundftp.biola.edu/pub/finnish1938_utf8.zip</source>
        <language type='IETF'>fi</language>
        <relation/>
        <coverage>provide the bible to the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Eph'>
      <chapter osisID='Eph.1'>
        <verse osisID='Eph.1.1'>Paavali, Jumalan tahdosta Kristuksen Jeesuksen apostoli, Efesossa oleville pyhille ja uskoville Kristuksessa Jeesuksessa.</verse>
        <verse osisID='Eph.1.2'>Armo teille ja rauha Jumalalta, meidän Isältämme, ja Herralta Jeesukselta Kristukselta!</verse>
        <verse osisID='Eph.1.3'>Ylistetty olkoon meidän Herramme Jeesuksen Kristuksen Jumala ja Isä, joka on siunannut meitä taivaallisissa kaikella hengellisellä siunauksella Kristuksessa,</verse>
        <verse osisID='Eph.1.4'>niinkuin hän ennen maailman perustamista oli hänessä valinnut meidät olemaan pyhät ja nuhteettomat hänen edessään, rakkaudessa,</verse>
        <verse osisID='Eph.1.5'>edeltäpäin määräten meidät lapseuteen, hänen yhteyteensä Jeesuksen Kristuksen kautta, hänen oman tahtonsa mielisuosion mukaan,</verse>
        <verse osisID='Eph.1.6'>sen armonsa kirkkauden kiitokseksi, minkä hän on lahjoittanut meille siinä rakastetussa,</verse>
        <verse osisID='Eph.1.7'>jossa meillä on lunastus hänen verensä kautta, rikkomusten anteeksisaaminen, hänen armonsa rikkauden mukaan.</verse>
        <verse osisID='Eph.1.8'>Tätä armoa hän on ylenpalttisesti antanut meille kaikkinaiseksi viisaudeksi ja ymmärrykseksi,</verse>
        <verse osisID='Eph.1.9'>tehden meille tiettäväksi sen tahtonsa salaisuuden, että hän, päätöksensä mukaan, jonka hän oli nähnyt hyväksi itsessään tehdä -</verse>
        <verse osisID='Eph.1.10'>siitä armotaloudesta, minkä hän aikojen täyttyessä aikoi toteuttaa, - oli yhdistävä Kristuksessa yhdeksi kaikki, mitä on taivaissa ja mitä on maan päällä.</verse>
        <verse osisID='Eph.1.11'>Hänessä me myös olemme saaneet perintöosan, ollen siihen edeltämäärätyt hänen aivoituksensa mukaan, hänen, joka vaikuttaa kaikki oman tahtonsa päättämän mukaan,</verse>
        <verse osisID='Eph.1.12'>että me olisimme hänen kirkkautensa kiitokseksi, me, jotka jo edeltä olimme panneet toivomme Kristukseen.</verse>
        <verse osisID='Eph.1.13'>Hänessä on teihinkin, sittenkuin olitte kuulleet totuuden sanan, pelastuksenne evankeliumin, uskoviksi tultuanne pantu luvatun Pyhän Hengen sinetti,</verse>
        <verse osisID='Eph.1.14'>sen, joka on meidän perintömme vakuutena, hänen omaisuutensa lunastamiseksi - hänen kirkkautensa kiitokseksi.</verse>
        <verse osisID='Eph.1.15'>Sentähden, kun kuulin siitä uskosta, joka teillä on Herrassa Jeesuksessa, ja teidän rakkaudestanne kaikkia pyhiä kohtaan,</verse>
        <verse osisID='Eph.1.16'>en minäkään lakkaa kiittämästä teidän tähtenne, kun muistelen teitä rukouksissani,</verse>
        <verse osisID='Eph.1.17'>anoen, että meidän Herramme Jeesuksen Kristuksen Jumala, kirkkauden Isä, antaisi teille viisauden ja ilmestyksen Hengen hänen tuntemisessaan</verse>
        <verse osisID='Eph.1.18'>ja valaisisi teidän sydämenne silmät, että tietäisitte, mikä on se toivo, johon hän on teidät kutsunut, kuinka suuri hänen perintönsä kirkkaus hänen pyhissään</verse>
        <verse osisID='Eph.1.19'>ja mikä hänen voimansa ylenpalttinen suuruus meitä kohtaan, jotka uskomme - sen hänen väkevyytensä voiman vaikutuksen mukaan,</verse>
        <verse osisID='Eph.1.20'>jonka hän vaikutti Kristuksessa, kun hän herätti hänet kuolleista ja asetti hänet oikealle puolellensa taivaissa,</verse>
        <verse osisID='Eph.1.21'>korkeammalle kaikkea hallitusta ja valtaa ja voimaa ja herrautta ja jokaista nimeä, mikä mainitaan, ei ainoastaan tässä maailmanajassa, vaan myös tulevassa.</verse>
        <verse osisID='Eph.1.22'>Ja kaikki hän on asettanut hänen jalkainsa alle ja antanut hänet kaiken pääksi seurakunnalle,</verse>
        <verse osisID='Eph.1.23'>joka on hänen ruumiinsa, hänen täyteytensä, joka kaikki kaikissa täyttää.</verse>
      </chapter>
      <chapter osisID='Eph.2'>
        <verse osisID='Eph.2.1'>Ja Jumala on eläviksi tehnyt teidät, jotka olitte kuolleet rikoksiinne ja synteihinne,</verse>
        <verse osisID='Eph.2.2'>joissa te ennen vaelsitte tämän maailman menon mukaan, ilmavallan hallitsijan, sen hengen hallitsijan, mukaan, joka nyt tekee työtään tottelemattomuuden lapsissa,</verse>
        <verse osisID='Eph.2.3'>joiden joukossa mekin kaikki ennen vaelsimme lihamme himoissa, noudattaen lihan ja ajatusten mielitekoja, ja olimme luonnostamme vihan lapsia niinkuin muutkin;</verse>
        <verse osisID='Eph.2.4'>mutta Jumala, joka on laupeudesta rikas, suuren rakkautensa tähden, jolla hän on meitä rakastanut,</verse>
        <verse osisID='Eph.2.5'>on tehnyt meidät, jotka olimme kuolleet rikoksiimme, eläviksi Kristuksen kanssa - armosta te olette pelastetut -</verse>
        <verse osisID='Eph.2.6'>ja yhdessä hänen kanssaan herättänyt ja yhdessä hänen kanssaan asettanut meidät taivaallisiin Kristuksessa Jeesuksessa,</verse>
        <verse osisID='Eph.2.7'>osoittaakseen tulevina maailmanaikoina armonsa ylenpalttista runsautta, hyvyydessään meitä kohtaan Kristuksessa Jeesuksessa.</verse>
        <verse osisID='Eph.2.8'>Sillä armosta te olette pelastetut uskon kautta, ette itsenne kautta - se on Jumalan lahja -</verse>
        <verse osisID='Eph.2.9'>ette tekojen kautta, ettei kukaan kerskaisi.</verse>
        <verse osisID='Eph.2.10'>Sillä me olemme hänen tekonsa, luodut Kristuksessa Jeesuksessa hyviä töitä varten, jotka Jumala on edeltäpäin valmistanut, että me niissä vaeltaisimme.</verse>
        <verse osisID='Eph.2.11'>Muistakaa sentähden, että te ennen, te lihanne puolesta pakanat, jotka olette saaneet ympärileikkaamattomien nimen niiltä, joita, lihaan käsillä tehdyn ympärileikkauksen mukaisesti, sanotaan ympärileikatuiksi -</verse>
        <verse osisID='Eph.2.12'>että te siihen aikaan olitte ilman Kristusta, olitte vailla Israelin kansalaisoikeutta ja vieraat lupauksen liitoille, ilman toivoa ja ilman Jumalaa maailmassa;</verse>
        <verse osisID='Eph.2.13'>mutta nyt, kun olette Kristuksessa Jeesuksessa, olette te, jotka ennen olitte kaukana, päässeet lähelle Kristuksen veressä.</verse>
        <verse osisID='Eph.2.14'>Sillä hän on meidän rauhamme, hän, joka teki molemmat yhdeksi ja purki erottavan väliseinän, nimittäin vihollisuuden,</verse>
        <verse osisID='Eph.2.15'>kun hän omassa lihassaan teki tehottomaksi käskyjen lain säädöksinensä, luodakseen itsessänsä nuo kaksi yhdeksi uudeksi ihmiseksi, tehden rauhan,</verse>
        <verse osisID='Eph.2.16'>ja yhdessä ruumiissa sovittaakseen molemmat Jumalan kanssa ristin kautta, kuolettaen itsensä kautta vihollisuuden.</verse>
        <verse osisID='Eph.2.17'>Ja hän tuli ja julisti rauhaa teille, jotka kaukana olitte, ja rauhaa niille, jotka lähellä olivat;</verse>
        <verse osisID='Eph.2.18'>sillä hänen kauttansa on meillä molemmilla pääsy yhdessä Hengessä Isän tykö.</verse>
        <verse osisID='Eph.2.19'>Niin ette siis enää ole vieraita ettekä muukalaisia, vaan te olette pyhien kansalaisia ja Jumalan perhettä,</verse>
        <verse osisID='Eph.2.20'>apostolien ja profeettain perustukselle rakennettuja, kulmakivenä itse Kristus Jeesus,</verse>
        <verse osisID='Eph.2.21'>jossa koko rakennus liittyy yhteen ja kasvaa pyhäksi temppeliksi Herrassa;</verse>
        <verse osisID='Eph.2.22'>ja hänessä tekin yhdessä muitten kanssa rakennutte Jumalan asumukseksi Hengessä.</verse>
      </chapter>
      <chapter osisID='Eph.3'>
        <verse osisID='Eph.3.1'>Sen takia minä, Paavali, teidän, pakanain, tähden Kristuksen Jeesuksen vanki, notkistan polveni -</verse>
        <verse osisID='Eph.3.2'>olette kaiketi kuulleet siitä Jumalan armon taloudenhoidosta, mikä on minulle teitä varten annettu,</verse>
        <verse osisID='Eph.3.3'>että näet tämä salaisuus on ilmestyksen kautta tehty minulle tiettäväksi, niinkuin olen siitä edellä lyhyesti kirjoittanut;</verse>
        <verse osisID='Eph.3.4'>josta te sitä lukiessanne voitte huomata, kuinka perehtynyt minä olen Kristuksen salaisuuteen,</verse>
        <verse osisID='Eph.3.5'>jota menneiden sukupolvien aikana ei ole ihmisten lapsille tiettäväksi tehty, niinkuin se nyt Hengessä on ilmoitettu hänen pyhille apostoleilleen ja profeetoille:</verse>
        <verse osisID='Eph.3.6'>että näet pakanatkin ovat kanssaperillisiä ja yhtä ruumista ja osallisia lupaukseen Kristuksessa Jeesuksessa evankeliumin kautta,</verse>
        <verse osisID='Eph.3.7'>jonka palvelijaksi minä olen tullut Jumalan armon lahjan kautta, joka minulle on annettu hänen voimansa vaikutuksesta.</verse>
        <verse osisID='Eph.3.8'>Minulle, kaikista pyhistä halvimmalle, on annettu tämä armo: julistaa pakanoille evankeliumia Kristuksen tutkimattomasta rikkaudesta</verse>
        <verse osisID='Eph.3.9'>ja saattaa kaikille ilmeiseksi, mitä on sen salaisuuden taloudenhoito, joka ikuisista ajoista asti on ollut kätkettynä Jumalassa, kaiken Luojassa,</verse>
        <verse osisID='Eph.3.10'>että Jumalan moninainen viisaus seurakunnan kautta nyt tulisi taivaallisten hallitusten ja valtojen tietoon</verse>
        <verse osisID='Eph.3.11'>sen iankaikkisen aivoituksen mukaisesti, jonka hän oli säätänyt Kristuksessa Jeesuksessa, meidän Herrassamme,</verse>
        <verse osisID='Eph.3.12'>jossa meillä, uskon kautta häneen, on uskallus ja luottavainen pääsy Jumalan tykö.</verse>
        <verse osisID='Eph.3.13'>Siksi minä pyydän, ettette lannistuisi niiden ahdistusten vuoksi, joita minä teidän tähtenne kärsin, sillä ne ovat teidän kunnianne.</verse>
        <verse osisID='Eph.3.14'>Sentähden minä notkistan polveni Isän edessä,</verse>
        <verse osisID='Eph.3.15'>josta kaikki, millä isä on, taivaissa ja maan päällä, saa nimensä,</verse>
        <verse osisID='Eph.3.16'>että hän kirkkautensa runsauden mukaisesti antaisi teidän, sisällisen ihmisenne puolesta, voimassa vahvistua hänen Henkensä kautta</verse>
        <verse osisID='Eph.3.17'>ja Kristuksen asua uskon kautta teidän sydämissänne,</verse>
        <verse osisID='Eph.3.18'>niin että te, rakkauteen juurtuneina ja perustuneina, voisitte kaikkien pyhien kanssa käsittää, mikä leveys ja pituus ja korkeus ja syvyys on,</verse>
        <verse osisID='Eph.3.19'>ja oppia tuntemaan Kristuksen rakkauden, joka on kaikkea tietoa ylempänä; että tulisitte täyteen Jumalan kaikkea täyteyttä.</verse>
        <verse osisID='Eph.3.20'>Mutta hänelle, joka voi tehdä enemmän, monin verroin enemmän kuin kaikki, mitä me anomme tai ymmärrämme, sen voiman mukaan, joka meissä vaikuttaa,</verse>
        <verse osisID='Eph.3.21'>hänelle kunnia seurakunnassa ja Kristuksessa Jeesuksessa kautta kaikkien sukupolvien, aina ja iankaikkisesti! Amen.</verse>
      </chapter>
      <chapter osisID='Eph.4'>
        <verse osisID='Eph.4.1'>Niin kehoitan siis minä, joka olen vankina Herrassa, teitä vaeltamaan, niinkuin saamanne kutsumuksen arvo vaatii,</verse>
        <verse osisID='Eph.4.2'>kaikessa nöyryydessä ja hiljaisuudessa ja pitkämielisyydessä kärsien toinen toistanne rakkaudessa</verse>
        <verse osisID='Eph.4.3'>ja pyrkien säilyttämään hengen yhteyden rauhan yhdyssiteellä:</verse>
        <verse osisID='Eph.4.4'>yksi ruumis ja yksi henki, niinkuin te olette kutsututkin yhteen ja samaan toivoon, jonka te kutsumuksessanne saitte;</verse>
        <verse osisID='Eph.4.5'>yksi Herra, yksi usko, yksi kaste;</verse>
        <verse osisID='Eph.4.6'>yksi Jumala ja kaikkien Isä, joka on yli kaikkien ja kaikkien kautta ja kaikissa.</verse>
        <verse osisID='Eph.4.7'>Mutta itsekullekin meistä on armo annettu Kristuksen lahjan mitan mukaan.</verse>
        <verse osisID='Eph.4.8'>Sentähden on sanottu: "Hän astui ylös korkeuteen, hän otti vankeja saaliikseen, hän antoi lahjoja ihmisille".</verse>
        <verse osisID='Eph.4.9'>Mutta että hän astui ylös, mitä se on muuta, kuin että hän oli astunut alaskin, maan alimpiin paikkoihin?</verse>
        <verse osisID='Eph.4.10'>Hän, joka on astunut alas, on se, joka myös astui ylös, kaikkia taivaita ylemmäksi, täyttääkseen kaikki.</verse>
        <verse osisID='Eph.4.11'>Ja hän antoi muutamat apostoleiksi, toiset profeetoiksi, toiset evankelistoiksi, toiset paimeniksi ja opettajiksi,</verse>
        <verse osisID='Eph.4.12'>tehdäkseen pyhät täysin valmiiksi palveluksen työhön, Kristuksen ruumiin rakentamiseen,</verse>
        <verse osisID='Eph.4.13'>kunnes me kaikki pääsemme yhteyteen uskossa ja Jumalan Pojan tuntemisessa, täyteen miehuuteen, Kristuksen täyteyden täyden iän määrään,</verse>
        <verse osisID='Eph.4.14'>ettemme enää olisi alaikäisiä, jotka ajelehtivat ja joita viskellään kaikissa opintuulissa ja ihmisten arpapelissä ja eksytyksen kavalissa juonissa;</verse>
        <verse osisID='Eph.4.15'>vaan että me, totuutta noudattaen rakkaudessa, kaikin tavoin kasvaisimme häneen, joka on pää, Kristus,</verse>
        <verse osisID='Eph.4.16'>josta koko ruumis, yhteen liitettynä ja koossa pysyen jokaisen jänteensä avulla, kasvaa rakentuakseen rakkaudessa sen voiman määrän mukaan, mikä kullakin osalla on.</verse>
        <verse osisID='Eph.4.17'>Sen minä siis sanon ja varoitan Herrassa: älkää enää vaeltako, niinkuin pakanat vaeltavat mielensä turhuudessa,</verse>
        <verse osisID='Eph.4.18'>nuo, jotka, pimentyneinä ymmärrykseltään ja vieraantuneina Jumalan elämästä heissä olevan tietämättömyyden tähden ja sydämensä paatumuksen tähden,</verse>
        <verse osisID='Eph.4.19'>ovat päästäneet tuntonsa turtumaan ja heittäytyneet irstauden valtaan, harjoittamaan kaikkinaista saastaisuutta, ahneudessa.</verse>
        <verse osisID='Eph.4.20'>Mutta näin te ette ole oppineet Kristusta tuntemaan,</verse>
        <verse osisID='Eph.4.21'>jos muutoin olette hänestä kuulleet ja hänessä opetusta saaneet, niinkuin totuus on Jeesuksessa:</verse>
        <verse osisID='Eph.4.22'>että teidän tulee panna pois vanha ihmisenne, jonka mukaan te ennen vaelsitte ja joka turmelee itsensä petollisia himoja seuraten,</verse>
        <verse osisID='Eph.4.23'>ja uudistua mielenne hengeltä</verse>
        <verse osisID='Eph.4.24'>ja pukea päällenne uusi ihminen, joka Jumalan mukaan on luotu totuuden vanhurskauteen ja pyhyyteen.</verse>
        <verse osisID='Eph.4.25'>Pankaa sentähden pois valhe ja puhukaa totta, kukin lähimmäisensä kanssa, sillä me olemme toinen toisemme jäseniä.</verse>
        <verse osisID='Eph.4.26'>"Vihastukaa, mutta älkää syntiä tehkö." Älkää antako auringon laskea vihanne yli,</verse>
        <verse osisID='Eph.4.27'>älkääkä antako perkeleelle sijaa.</verse>
        <verse osisID='Eph.4.28'>Joka on varastanut, älköön enää varastako, vaan tehköön ennemmin työtä ja toimittakoon käsillään sitä, mikä hyvää on, että hänellä olisi, mitä antaa tarvitsevalle.</verse>
        <verse osisID='Eph.4.29'>Mikään rietas puhe älköön suustanne lähtekö, vaan ainoastaan sellainen, mikä on rakentavaista ja tarpeellista ja on mieluista niille, jotka kuulevat.</verse>
        <verse osisID='Eph.4.30'>Älkääkä saattako murheelliseksi Jumalan Pyhää Henkeä, joka on teille annettu sinetiksi lunastuksen päivään saakka.</verse>
        <verse osisID='Eph.4.31'>Kaikki katkeruus ja kiivastus ja viha ja huuto ja herjaus, kaikki pahuus olkoon kaukana teistä.</verse>
        <verse osisID='Eph.4.32'>Olkaa sen sijaan toisianne kohtaan ystävällisiä, hyväsydämisiä, anteeksiantavaisia toinen toisellenne, niinkuin Jumalakin on Kristuksessa teille anteeksi antanut.</verse>
      </chapter>
      <chapter osisID='Eph.5'>
        <verse osisID='Eph.5.1'>Olkaa siis Jumalan seuraajia, niinkuin rakkaat lapset,</verse>
        <verse osisID='Eph.5.2'>ja vaeltakaa rakkaudessa, niinkuin Kristuskin rakasti teitä ja antoi itsensä meidän edestämme lahjaksi ja uhriksi, Jumalalle "suloiseksi tuoksuksi".</verse>
        <verse osisID='Eph.5.3'>Mutta haureutta ja minkäänlaista saastaisuutta tai ahneutta älköön edes mainittako teidän keskuudessanne - niinkuin pyhien sopii -</verse>
        <verse osisID='Eph.5.4'>älköön myös rivoutta tai tyhmää lorua tai ilvehtimistä, jotka ovat sopimattomia, vaan paremmin kiitosta.</verse>
        <verse osisID='Eph.5.5'>Sillä sen te tiedätte ja tunnette, ettei yhdelläkään haureellisella eikä saastaisella eikä ahneella - sillä hän on epäjumalanpalvelija - ole perintöosaa Kristuksen ja Jumalan valtakunnassa.</verse>
        <verse osisID='Eph.5.6'>Älköön kukaan pettäkö teitä tyhjillä puheilla, sillä semmoisten tähden kohtaa Jumalan viha tottelemattomuuden lapsia;</verse>
        <verse osisID='Eph.5.7'>älkää siis olko niihin osallisia heidän kanssaan.</verse>
        <verse osisID='Eph.5.8'>Ennen te olitte pimeys, mutta nyt te olette valkeus Herrassa. Vaeltakaa valkeuden lapsina</verse>
        <verse osisID='Eph.5.9'>- sillä kaikkinainen hyvyys ja vanhurskaus ja totuus on valkeuden hedelmä -</verse>
        <verse osisID='Eph.5.10'>ja tutkikaa, mikä on otollista Herralle;</verse>
        <verse osisID='Eph.5.11'>älköönkä teillä olko mitään osallisuutta pimeyden hedelmättömiin tekoihin, vaan päinvastoin nuhdelkaakin niistä.</verse>
        <verse osisID='Eph.5.12'>Sillä häpeällistä on jo sanoakin, mitä he salassa tekevät;</verse>
        <verse osisID='Eph.5.13'>mutta tämä kaikki tulee ilmi, kun valkeus sen paljastaa, sillä kaikki, mikä tulee ilmi, on valkeutta.</verse>
        <verse osisID='Eph.5.14'>Sentähden sanotaan: "Heräjä sinä, joka nukut, ja nouse kuolleista, niin Kristus sinua valaisee!"</verse>
        <verse osisID='Eph.5.15'>Katsokaa siis tarkoin, kuinka vaellatte: ei niinkuin tyhmät, vaan niinkuin viisaat,</verse>
        <verse osisID='Eph.5.16'>ja ottakaa vaari oikeasta hetkestä, sillä aika on paha.</verse>
        <verse osisID='Eph.5.17'>Älkää sentähden olko mielettömät, vaan ymmärtäkää, mikä Herran tahto on.</verse>
        <verse osisID='Eph.5.18'>Älkääkä juopuko viinistä, sillä siitä tulee irstas meno, vaan täyttykää Hengellä,</verse>
        <verse osisID='Eph.5.19'>puhuen keskenänne psalmeilla ja kiitosvirsillä ja hengellisillä lauluilla, veisaten ja laulaen sydämessänne Herralle,</verse>
        <verse osisID='Eph.5.20'>kiittäen aina Jumalaa ja Isää kaikesta meidän Herramme Jeesuksen Kristuksen nimessä.</verse>
        <verse osisID='Eph.5.21'>Ja olkaa toinen toisellenne alamaiset Kristuksen pelossa.</verse>
        <verse osisID='Eph.5.22'>Vaimot, olkaa omille miehillenne alamaiset niinkuin Herralle;</verse>
        <verse osisID='Eph.5.23'>sillä mies on vaimon pää, niinkuin myös Kristus on seurakunnan pää, hän, ruumiin vapahtaja.</verse>
        <verse osisID='Eph.5.24'>Mutta niinkuin seurakunta on Kristukselle alamainen, niin olkoot vaimotkin miehillensä kaikessa alamaiset.</verse>
        <verse osisID='Eph.5.25'>Miehet, rakastakaa vaimojanne, niinkuin Kristuskin rakasti seurakuntaa ja antoi itsensä alttiiksi sen edestä,</verse>
        <verse osisID='Eph.5.26'>että hän sen pyhittäisi, puhdistaen sen, vedellä pesten, sanan kautta,</verse>
        <verse osisID='Eph.5.27'>saadakseen asetetuksi eteensä kirkastettuna seurakunnan, jossa ei olisi tahraa eikä ryppyä eikä mitään muuta sellaista, vaan joka olisi pyhä ja nuhteeton.</verse>
        <verse osisID='Eph.5.28'>Samalla tavoin tulee myös miesten rakastaa vaimojansa niinkuin omia ruumiitaan; joka rakastaa vaimoansa, hän rakastaa itseänsä.</verse>
        <verse osisID='Eph.5.29'>Sillä eihän kukaan koskaan ole vihannut omaa lihaansa, vaan hän ravitsee ja vaalii sitä, niinkuin Kristuskin seurakuntaa,</verse>
        <verse osisID='Eph.5.30'>sillä me olemme hänen ruumiinsa jäseniä.</verse>
        <verse osisID='Eph.5.31'>"Sentähden mies luopukoon isästänsä ja äidistänsä ja liittyköön vaimoonsa, ja ne kaksi tulevat yhdeksi lihaksi."</verse>
        <verse osisID='Eph.5.32'>Tämä salaisuus on suuri; minä tarkoitan Kristusta ja seurakuntaa.</verse>
        <verse osisID='Eph.5.33'>Mutta myös teistä kukin kohdaltaan rakastakoon vaimoaan niinkuin itseänsä; mutta vaimo kunnioittakoon miestänsä.</verse>
      </chapter>
      <chapter osisID='Eph.6'>
        <verse osisID='Eph.6.1'>Lapset, olkaa vanhemmillenne kuuliaiset Herrassa, sillä se on oikein.</verse>
        <verse osisID='Eph.6.2'>"Kunnioita isääsi ja äitiäsi" - tämä on ensimmäinen käsky, jota seuraa lupaus -</verse>
        <verse osisID='Eph.6.3'>"että menestyisit ja kauan eläisit maan päällä".</verse>
        <verse osisID='Eph.6.4'>Ja te isät, älkää kiihoittako lapsianne vihaan, vaan kasvattakaa heitä Herran kurissa ja nuhteessa.</verse>
        <verse osisID='Eph.6.5'>Palvelijat, olkaa kuuliaiset maallisille isännillenne, pelossa ja vavistuksessa, sydämenne yksinkertaisuudessa, niinkuin Kristukselle,</verse>
        <verse osisID='Eph.6.6'>ei silmänpalvelijoina, ihmisille mieliksi, vaan Kristuksen palvelijoina, sydämestänne tehden, mitä Jumala tahtoo,</verse>
        <verse osisID='Eph.6.7'>hyvällä mielellä palvellen, niinkuin palvelisitte Herraa ettekä ihmisiä,</verse>
        <verse osisID='Eph.6.8'>tietäen, että mitä hyvää kukin tekee, sen hän saa takaisin Herralta, olkoonpa orja tai vapaa.</verse>
        <verse osisID='Eph.6.9'>Ja te isännät, tehkää samoin heille, jättäkää pois uhkaileminen, sillä tiedättehän, että sekä heidän että teidän Herranne on taivaissa ja ettei hän katso henkilöön.</verse>
        <verse osisID='Eph.6.10'>Lopuksi, vahvistukaa Herrassa ja hänen väkevyytensä voimassa.</verse>
        <verse osisID='Eph.6.11'>Pukekaa yllenne Jumalan koko sota-asu, voidaksenne kestää perkeleen kavalat juonet.</verse>
        <verse osisID='Eph.6.12'>Sillä meillä ei ole taistelu verta ja lihaa vastaan, vaan hallituksia vastaan, valtoja vastaan, tässä pimeydessä hallitsevia maailmanvaltiaita vastaan, pahuuden henkiolentoja vastaan taivaan avaruuksissa.</verse>
        <verse osisID='Eph.6.13'>Sentähden ottakaa päällenne Jumalan koko sota-asu, voidaksenne pahana päivänä tehdä vastarintaa ja kaikki suoritettuanne pysyä pystyssä.</verse>
        <verse osisID='Eph.6.14'>Seisokaa siis kupeet totuuteen vyötettyinä, ja olkoon pukunanne vanhurskauden haarniska,</verse>
        <verse osisID='Eph.6.15'>ja kenkinä jaloissanne alttius rauhan evankeliumille.</verse>
        <verse osisID='Eph.6.16'>Kaikessa ottakaa uskon kilpi, jolla voitte sammuttaa kaikki pahan palavat nuolet,</verse>
        <verse osisID='Eph.6.17'>ja ottakaa vastaan pelastuksen kypäri ja Hengen miekka, joka on Jumalan sana.</verse>
        <verse osisID='Eph.6.18'>Ja tehkää tämä kaikella rukouksella ja anomisella, rukoillen joka aika Hengessä ja sitä varten valvoen kaikessa kestäväisyydessä ja anomisessa kaikkien pyhien puolesta;</verse>
        <verse osisID='Eph.6.19'>ja minunkin puolestani, että minulle, kun suuni avaan, annettaisiin oikeat sanat rohkeasti julistaakseni evankeliumin salaisuutta,</verse>
        <verse osisID='Eph.6.20'>jonka tähden minä olen lähettiläänä kahleissa, että minä siitä rohkeasti puhuisin, niinkuin minun puhua tulee.</verse>
        <verse osisID='Eph.6.21'>Mutta että tekin tietäisitte tilani, kuinka minun on, niin on Tykikus, rakas veljeni ja uskollinen palvelija Herrassa, antava teille siitä kaikesta tiedon.</verse>
        <verse osisID='Eph.6.22'>Minä lähetän hänet teidän tykönne juuri sitä varten, että saisitte tietää meidän tilamme ja että hän lohduttaisi teidän sydämiänne.</verse>
        <verse osisID='Eph.6.23'>Rauha veljille ja rakkaus, uskon kanssa, Isältä Jumalalta ja Herralta Jeesukselta Kristukselta!</verse>
        <verse osisID='Eph.6.24'>Armo olkoon kaikkien kanssa, jotka rakastavat meidän Herraamme Jeesusta Kristusta - katoamattomuudessa.</verse>
      </chapter>
    </div></osisText>
</osis>