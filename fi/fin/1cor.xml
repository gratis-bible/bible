<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='fin' xml:lang='fi'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='fin'>
        <title>Finish Version</title>
        <contributor>
  		The Unbound Bible
  		Biola University: Administrative Computing
  		13800 Biola Ave.
  		La Mirada, CA 90639
  		United States of America
  		562-903-4722 
  	</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>
  		Finnish Bible
  		PYHŽ RAAMATTU
  		(C) 1933, 1938
  		Vanha Testamentti XI 1933 Uusi Testamentti XII 1938
  	</description>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>fin</identifier>
        <source>ftp://unboundftp.biola.edu/pub/finnish1938_utf8.zip</source>
        <language type='IETF'>fi</language>
        <relation/>
        <coverage>provide the bible to the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='1Cor'>
      <chapter osisID='1Cor.1'>
        <verse osisID='1Cor.1.1'>Paavali, Kristuksen Jeesuksen kutsuttu apostoli Jumalan tahdosta, ja veli Soostenes</verse>
        <verse osisID='1Cor.1.2'>Korintossa olevalle Jumalan seurakunnalle, Kristuksessa Jeesuksessa pyhitetyille, jotka ovat kutsutut ja pyhät, ynnä kaikille, jotka avuksi huutavat meidän Herramme Jeesuksen Kristuksen nimeä kaikissa paikkakunnissa, niin omissaan kuin meidänkin.</verse>
        <verse osisID='1Cor.1.3'>Armo teille ja rauha Jumalalta, meidän Isältämme, ja Herralta Jeesukselta Kristukselta!</verse>
        <verse osisID='1Cor.1.4'>Minä kiitän Jumalaani aina teidän tähtenne siitä Jumalan armosta, joka on annettu teille Kristuksessa Jeesuksessa,</verse>
        <verse osisID='1Cor.1.5'>että kaikessa olette rikastuneet hänessä, kaikessa puheessa ja kaikessa tiedossa,</verse>
        <verse osisID='1Cor.1.6'>sen mukaan kuin todistus Kristuksesta on teissä vahvistettu,</verse>
        <verse osisID='1Cor.1.7'>niin ettei teiltä mitään puutu missään armolahjassa, teidän odottaessanne meidän Herramme Jeesuksen Kristuksen ilmestystä.</verse>
        <verse osisID='1Cor.1.8'>Hän on myös vahvistava teitä loppuun asti, niin että te olette nuhteettomat meidän Herramme Jeesuksen Kristuksen päivänä.</verse>
        <verse osisID='1Cor.1.9'>Jumala on uskollinen, hän, jonka kautta te olette kutsutut hänen Poikansa Jeesuksen Kristuksen, meidän Herramme, yhteyteen.</verse>
        <verse osisID='1Cor.1.10'>Mutta minä kehoitan teitä, veljet, meidän Herramme Jeesuksen Kristuksen nimeen, että kaikki olisitte puheessa yksimieliset ettekä suvaitsisi riitaisuuksia keskuudessanne, vaan pysyisitte sovinnossa ja teillä olisi sama mieli ja sama ajatus.</verse>
        <verse osisID='1Cor.1.11'>Sillä Kloen perheväeltä olen saanut teistä kuulla, veljeni, että teillä on riitoja keskuudessanne.</verse>
        <verse osisID='1Cor.1.12'>Tarkoitan sitä, että yksi teistä sanoo: "Minä olen Paavalin puolta", toinen: "Minä Apolloksen", joku taas: "Minä Keefaan", joku vielä: "Minä Kristuksen".</verse>
        <verse osisID='1Cor.1.13'>Onko Kristus jaettu? Ei kaiketi Paavali ole ristiinnaulittu teidän edestänne? Vai oletteko te kastetut Paavalin nimeen?</verse>
        <verse osisID='1Cor.1.14'>Minä kiitän Jumalaa, etten ole kastanut teistä ketään muita kuin Krispuksen ja Gaiuksen,</verse>
        <verse osisID='1Cor.1.15'>niin ettei kukaan saata sanoa, että te olette minun nimeeni kastetut.</verse>
        <verse osisID='1Cor.1.16'>Kastoinhan tosin Stefanaankin perhekunnan; sitten en tiedä, olenko ketään muuta kastanut.</verse>
        <verse osisID='1Cor.1.17'>Sillä Kristus ei lähettänyt minua kastamaan, vaan evankeliumia julistamaan - ei puheen viisaudella, ettei Kristuksen risti menisi mitättömäksi.</verse>
        <verse osisID='1Cor.1.18'>Sillä sana rististä on hullutus niille, jotka kadotukseen joutuvat, mutta meille, jotka pelastumme, se on Jumalan voima.</verse>
        <verse osisID='1Cor.1.19'>Onhan kirjoitettu: "Minä hävitän viisasten viisauden, ja ymmärtäväisten ymmärryksen minä teen mitättömäksi".</verse>
        <verse osisID='1Cor.1.20'>Missä ovat viisaat? Missä kirjanoppineet? Missä tämän maailman älyniekat? Eikö Jumala ole tehnyt maailman viisautta hullutukseksi?</verse>
        <verse osisID='1Cor.1.21'>Sillä kun, Jumalan viisaudesta, maailma ei oppinut viisauden avulla tuntemaan Jumalaa, niin Jumala näki hyväksi saarnauttamansa hullutuksen kautta pelastaa ne, jotka uskovat,</verse>
        <verse osisID='1Cor.1.22'>koskapa juutalaiset vaativat tunnustekoja ja kreikkalaiset etsivät viisautta,</verse>
        <verse osisID='1Cor.1.23'>me taas saarnaamme ristiinnaulittua Kristusta, joka on juutalaisille pahennus ja pakanoille hullutus,</verse>
        <verse osisID='1Cor.1.24'>mutta joka niille, jotka ovat kutsutut, olkootpa juutalaisia tai kreikkalaisia, on Kristus, Jumalan voima ja Jumalan viisaus.</verse>
        <verse osisID='1Cor.1.25'>Sillä Jumalan hulluus on viisaampi kuin ihmiset, ja Jumalan heikkous on väkevämpi kuin ihmiset.</verse>
        <verse osisID='1Cor.1.26'>Sillä katsokaa, veljet, omaa kutsumistanne: ei ole monta inhimillisesti viisasta, ei monta mahtavaa, ei monta jalosukuista,</verse>
        <verse osisID='1Cor.1.27'>vaan sen, mikä on hulluutta maailmalle, sen Jumala valitsi saattaaksensa viisaat häpeään, ja sen, mikä on heikkoa maailmassa, sen Jumala valitsi saattaaksensa sen, mikä väkevää on, häpeään,</verse>
        <verse osisID='1Cor.1.28'>ja sen, mikä maailmassa on halpasukuista ja halveksittua, sen Jumala valitsi, sen, joka ei mitään ole, tehdäksensä mitättömäksi sen, joka jotakin on,</verse>
        <verse osisID='1Cor.1.29'>ettei mikään liha voisi kerskata Jumalan edessä.</verse>
        <verse osisID='1Cor.1.30'>Mutta hänestä on teidän olemisenne Kristuksessa Jeesuksessa, joka on tullut meille viisaudeksi Jumalalta ja vanhurskaudeksi ja pyhitykseksi ja lunastukseksi,</verse>
        <verse osisID='1Cor.1.31'>että kävisi, niinkuin kirjoitettu on: "Joka kerskaa, sen kerskauksena olkoon Herra".</verse>
      </chapter>
      <chapter osisID='1Cor.2'>
        <verse osisID='1Cor.2.1'>Niinpä, kun minä tulin teidän tykönne, veljet, en tullut puheen tai viisauden loistolla teille Jumalan todistusta julistamaan.</verse>
        <verse osisID='1Cor.2.2'>Sillä minä olin päättänyt olla teidän tykönänne tuntematta mitään muuta paitsi Jeesuksen Kristuksen, ja hänet ristiinnaulittuna.</verse>
        <verse osisID='1Cor.2.3'>Ja ollessani teidän tykönänne minä olin heikkouden vallassa ja pelossa ja suuressa vavistuksessa,</verse>
        <verse osisID='1Cor.2.4'>ja minun puheeni ja saarnani ei ollut kiehtovia viisauden sanoja, vaan Hengen ja voiman osoittamista,</verse>
        <verse osisID='1Cor.2.5'>ettei teidän uskonne perustuisi ihmisten viisauteen, vaan Jumalan voimaan.</verse>
        <verse osisID='1Cor.2.6'>Kuitenkin me puhumme viisautta täydellisten seurassa, mutta emme tämän maailman viisautta emmekä tämän maailman valtiasten, jotka kukistuvat,</verse>
        <verse osisID='1Cor.2.7'>vaan me puhumme salattua Jumalan viisautta, sitä kätkettyä, jonka Jumala on edeltämäärännyt ennen maailmanaikoja meidän kirkkaudeksemme,</verse>
        <verse osisID='1Cor.2.8'>sitä, jota ei kukaan tämän maailman valtiaista ole tuntenut - sillä jos he olisivat sen tunteneet, eivät he olisi kirkkauden Herraa ristiinnaulinneet -</verse>
        <verse osisID='1Cor.2.9'>vaan, niinkuin kirjoitettu on: "mitä silmä ei ole nähnyt eikä korva kuullut, mikä ei ole ihmisen sydämeen noussut ja minkä Jumala on valmistanut niille, jotka häntä rakastavat".</verse>
        <verse osisID='1Cor.2.10'>Mutta meille Jumala on sen ilmoittanut Henkensä kautta, sillä Henki tutkii kaikki, Jumalan syvyydetkin.</verse>
        <verse osisID='1Cor.2.11'>Sillä kuka ihminen tietää, mitä ihmisessä on, paitsi ihmisen henki, joka hänessä on? Samoin ei myös kukaan tiedä, mitä Jumalassa on, paitsi Jumalan Henki.</verse>
        <verse osisID='1Cor.2.12'>Mutta me emme ole saaneet maailman henkeä, vaan sen Hengen, joka on Jumalasta, että tietäisimme, mitä Jumala on meille lahjoittanut;</verse>
        <verse osisID='1Cor.2.13'>ja siitä me myös puhumme, emme inhimillisen viisauden opettamilla sanoilla, vaan Hengen opettamilla, selittäen hengelliset hengellisesti.</verse>
        <verse osisID='1Cor.2.14'>Mutta luonnollinen ihminen ei ota vastaan sitä, mikä Jumalan Hengen on; sillä se on hänelle hullutus, eikä hän voi sitä ymmärtää, koska se on tutkisteltava hengellisesti.</verse>
        <verse osisID='1Cor.2.15'>Hengellinen ihminen sitä vastoin tutkistelee kaiken, mutta häntä itseään ei kukaan kykene tutkistelemaan.</verse>
        <verse osisID='1Cor.2.16'>Sillä: "kuka on tullut tuntemaan Herran mielen, niin että voisi neuvoa häntä?" Mutta meillä on Kristuksen mieli.</verse>
      </chapter>
      <chapter osisID='1Cor.3'>
        <verse osisID='1Cor.3.1'>Niinpä, veljet, minun ei käynyt puhuminen teille niinkuin hengellisille, vaan niinkuin lihallisille, niinkuin pienille lapsille Kristuksessa.</verse>
        <verse osisID='1Cor.3.2'>Maitoa minä juotin teille, en antanut ruokaa, sillä sitä ette silloin sietäneet, ettekä vielä nytkään siedä;</verse>
        <verse osisID='1Cor.3.3'>olettehan vielä lihallisia. Sillä kun keskuudessanne on kateutta ja riitaa, ettekö silloin ole lihallisia ja vaella ihmisten tavoin?</verse>
        <verse osisID='1Cor.3.4'>Kun toinen sanoo: "Minä olen Paavalin puolta", ja toinen: "Minä olen Apolloksen", ettekö silloin ole niinkuin ihmiset ainakin?</verse>
        <verse osisID='1Cor.3.5'>Mikä Apollos sitten on? Ja mikä Paavali on? Palvelijoita, joiden kautta te olette tulleet uskoviksi, palvelijoita sen kykynsä mukaan, minkä Herra on heille kullekin antanut.</verse>
        <verse osisID='1Cor.3.6'>Minä istutin, Apollos kasteli, mutta Jumala on antanut kasvun.</verse>
        <verse osisID='1Cor.3.7'>Niin ei siis istuttaja ole mitään, eikä kastelijakaan, vaan Jumala, joka kasvun antaa.</verse>
        <verse osisID='1Cor.3.8'>Mutta istuttaja ja kastelija ovat yhtä; kuitenkin on kumpikin saava oman palkkansa oman työnsä mukaan.</verse>
        <verse osisID='1Cor.3.9'>Sillä me olemme Jumalan työtovereita; te olette Jumalan viljelysmaa, olette Jumalan rakennus.</verse>
        <verse osisID='1Cor.3.10'>Sen Jumalan armon mukaan, joka on minulle annettu, minä olen taitavan rakentajan tavoin pannut perustuksen, ja toinen sille rakentaa, mutta katsokoon kukin, kuinka hän sille rakentaa.</verse>
        <verse osisID='1Cor.3.11'>Sillä muuta perustusta ei kukaan voi panna, kuin mikä pantu on, ja se on Jeesus Kristus.</verse>
        <verse osisID='1Cor.3.12'>Mutta jos joku rakentaa tälle perustukselle, rakensipa kullasta, hopeasta, jalokivistä, puusta, heinistä tai oljista,</verse>
        <verse osisID='1Cor.3.13'>niin kunkin teko on tuleva näkyviin; sillä sen on saattava ilmi se päivä, joka tulessa ilmestyy, ja tuli on koetteleva, minkälainen kunkin teko on.</verse>
        <verse osisID='1Cor.3.14'>Jos jonkun tekemä rakennus kestää, on hän saava palkan;</verse>
        <verse osisID='1Cor.3.15'>mutta jos jonkun tekemä palaa, joutuu hän vahinkoon; mutta hän itse on pelastuva, kuitenkin ikäänkuin tulen läpi.</verse>
        <verse osisID='1Cor.3.16'>Ettekö tiedä, että te olette Jumalan temppeli ja että Jumalan Henki asuu teissä?</verse>
        <verse osisID='1Cor.3.17'>Jos joku turmelee Jumalan temppelin, on Jumala turmeleva hänet; sillä Jumalan temppeli on pyhä, ja sellaisia te olette.</verse>
        <verse osisID='1Cor.3.18'>Älköön kukaan pettäkö itseään. Jos joku teidän joukossanne luulee olevansa viisas tässä maailmassa, tulkoon hän tyhmäksi, että hänestä tulisi viisas.</verse>
        <verse osisID='1Cor.3.19'>Sillä tämän maailman viisaus on hullutus Jumalan silmissä. Sillä kirjoitettu on: "Hän vangitsee viisaat heidän viekkauteensa";</verse>
        <verse osisID='1Cor.3.20'>ja vielä: "Herra tuntee viisasten ajatukset, hän tietää ne turhiksi".</verse>
        <verse osisID='1Cor.3.21'>Älköön siis kukaan kerskatko ihmisistä; sillä kaikki on teidän,</verse>
        <verse osisID='1Cor.3.22'>teidän on Paavali ja Apollos ja Keefas, teidän on maailma ja elämä ja kuolema, nykyiset ja tulevaiset, kaikki on teidän.</verse>
        <verse osisID='1Cor.3.23'>Mutta te olette Kristuksen, ja Kristus on Jumalan.</verse>
      </chapter>
      <chapter osisID='1Cor.4'>
        <verse osisID='1Cor.4.1'>Niin pitäköön jokainen meitä Kristuksen käskyläisinä ja Jumalan salaisuuksien huoneenhaltijoina.</verse>
        <verse osisID='1Cor.4.2'>Sitä tässä huoneenhaltijoilta ennen muuta vaaditaan, että heidät havaitaan uskollisiksi.</verse>
        <verse osisID='1Cor.4.3'>Mutta siitä minä hyvin vähän välitän, että te minua tuomitsette tai joku inhimillinen oikeus; en minä itsekään tuomitse itseäni,</verse>
        <verse osisID='1Cor.4.4'>sillä ei minulla ole mitään tunnollani, mutta en minä silti ole vanhurskautettu, vaan minun tuomitsijani on Herra.</verse>
        <verse osisID='1Cor.4.5'>Älkää sentähden lausuko mitään tuomiota, ennenkuin aika on, ennenkuin Herra tulee, joka myös on saattava valoon pimeyden kätköt ja tuova ilmi sydänten aivoitukset; ja silloin kukin saa kiitoksensa Jumalalta.</verse>
        <verse osisID='1Cor.4.6'>Tämän olen, veljet, sovittanut itseeni ja Apollokseen, teidän tähtenne, että meistä oppisitte tämän: "Ei yli sen, mikä kirjoitettu on", ettette pöyhkeillen asettuisi mikä minkin puolelle toista vastaan.</verse>
        <verse osisID='1Cor.4.7'>Sillä kuka antaa sinulle etusijan? Ja mitä sinulla on, jota et ole lahjaksi saanut? Mutta jos olet sen saanut, niin miksi kerskaat, ikäänkuin se ei olisi saatua?</verse>
        <verse osisID='1Cor.4.8'>Te olette jo ravitut, teistä on tullut jo rikkaita, ilman meitä teistä on tullut kuninkaita! Kunpa teistä olisikin tullut kuninkaita, niin että mekin pääsisimme kuninkaiksi teidän kanssanne!</verse>
        <verse osisID='1Cor.4.9'>Sillä minusta näyttää, että Jumala on asettanut meidät apostolit vihoviimeisiksi, ikäänkuin kuolemaan tuomituiksi; meistä on tullut kaiken maailman katseltava, sekä enkelien että ihmisten,</verse>
        <verse osisID='1Cor.4.10'>me olemme houkkia Kristuksen tähden, mutta te älykkäitä Kristuksessa, me olemme heikkoja, mutta te väkeviä; te kunnioitettuja, mutta me halveksittuja.</verse>
        <verse osisID='1Cor.4.11'>Vielä tänäkin hetkenä me kärsimme sekä nälkää että janoa, olemme alasti, meitä piestään, ja me kuljemme kodittomina,</verse>
        <verse osisID='1Cor.4.12'>me näemme vaivaa tehden työtä omin käsin. Meitä herjataan, mutta me siunaamme; meitä vainotaan, mutta me kestämme;</verse>
        <verse osisID='1Cor.4.13'>meitä parjataan, mutta me puhumme leppeästi; meistä on tullut kuin mikäkin maailman tunkio, kaikkien hylkimiä, aina tähän päivään asti.</verse>
        <verse osisID='1Cor.4.14'>En kirjoita tätä häväistäkseni teitä, vaan niinkuin rakkaita lapsiani neuvoen.</verse>
        <verse osisID='1Cor.4.15'>Sillä vaikka teillä olisi kymmenentuhatta kasvattajaa Kristuksessa, niin ei teillä kuitenkaan ole monta isää; sillä minä teidät synnytin evankeliumin kautta Kristuksessa Jeesuksessa.</verse>
        <verse osisID='1Cor.4.16'>Kehoitan siis teitä: olkaa minun seuraajiani.</verse>
        <verse osisID='1Cor.4.17'>Juuri sentähden minä lähetin teille Timoteuksen, joka on minun rakas ja uskollinen poikani Herrassa; hän on muistuttava teitä minun vaelluksestani Kristuksessa Jeesuksessa, sen mukaan kuin minä kaikkialla, joka seurakunnassa, opetan.</verse>
        <verse osisID='1Cor.4.18'>Muutamat teistä ovat paisuneet pöyhkeiksi, aivan niinkuin minä en tulisikaan teidän tykönne.</verse>
        <verse osisID='1Cor.4.19'>Mutta minä tulen pian teidän tykönne, jos Herra tahtoo, ja silloin minä otan selon, en noiden pöyhkeiden sanoista, vaan voimasta.</verse>
        <verse osisID='1Cor.4.20'>Sillä Jumalan valtakunta ei ole sanoissa, vaan voimassa.</verse>
        <verse osisID='1Cor.4.21'>Kummanko tahdotte? Tulenko luoksenne vitsa kädessä vaiko rakkaudessa ja sävyisyyden hengessä?</verse>
      </chapter>
      <chapter osisID='1Cor.5'>
        <verse osisID='1Cor.5.1'>Yleensä kuuluu, että teidän keskuudessanne harjoitetaan haureutta, jopa semmoista haureutta, jota ei ole pakanainkaan keskuudessa, että eräskin pitää isänsä vaimoa.</verse>
        <verse osisID='1Cor.5.2'>Ja te olette paisuneet pöyhkeiksi! Eikö teidän pikemminkin olisi pitänyt tulla murheellisiksi, että se, joka on tuommoisen teon tehnyt, poistettaisiin teidän keskuudestanne?</verse>
        <verse osisID='1Cor.5.3'>Sillä minä, joka tosin ruumiillisesti olen poissa, mutta hengessä kuitenkin läsnä, olen jo, niinkuin läsnäollen, puolestani päättänyt, että se, joka tuommoisen teon on tehnyt, on</verse>
        <verse osisID='1Cor.5.4'>- sittenkuin olemme, te ja minun henkeni ynnä meidän Herramme Jeesuksen voima, tulleet yhteen -</verse>
        <verse osisID='1Cor.5.5'>Herran Jeesuksen nimessä hyljättävä saatanan haltuun lihan turmioksi, että hänen henkensä pelastuisi Herran päivänä.</verse>
        <verse osisID='1Cor.5.6'>Ei ole hyvä, että kerskaatte. Ettekö tiedä, että vähäinen hapatus hapattaa koko taikinan?</verse>
        <verse osisID='1Cor.5.7'>Peratkaa pois vanha hapatus, että teistä tulisi uusi taikina, niinkuin te olettekin happamattomat; sillä onhan meidän pääsiäislampaamme, Kristus, teurastettu.</verse>
        <verse osisID='1Cor.5.8'>Viettäkäämme siis juhlaa, ei vanhassa hapatuksessa eikä ilkeyden ja pahuuden hapatuksessa, vaan puhtauden ja totuuden happamattomuudessa.</verse>
        <verse osisID='1Cor.5.9'>Minä kirjoitin teille kirjeessäni, ettette seurustelisi huorintekijäin kanssa;</verse>
        <verse osisID='1Cor.5.10'>en tarkoittanut yleensä tämän maailman huorintekijöitä tai ahneita tai anastajia tai epäjumalanpalvelijoita, sillä silloinhan teidän täytyisi lähteä pois maailmasta.</verse>
        <verse osisID='1Cor.5.11'>Vaan minä kirjoitin teille, että jos joku, jota kutsutaan veljeksi, on huorintekijä tai ahne tai epäjumalanpalvelija tai pilkkaaja tai juomari tai anastaja, te ette seurustelisi ettekä söisikään semmoisen kanssa.</verse>
        <verse osisID='1Cor.5.12'>Sillä onko minun asiani tuomita niitä, jotka ovat ulkopuolella? Ettekö tekin tuomitse vain niitä, jotka ovat sisäpuolella?</verse>
        <verse osisID='1Cor.5.13'>Mutta ulkopuolella olevat tuomitsee Jumala. "Poistakaa keskuudestanne se, joka on paha."</verse>
      </chapter>
      <chapter osisID='1Cor.6'>
        <verse osisID='1Cor.6.1'>Kuinka rohkenee kukaan teistä, jolla on riita-asia toisen kanssa, käydä oikeutta vääräin edessä? Miksei pyhien edessä?</verse>
        <verse osisID='1Cor.6.2'>Vai ettekö tiedä, että pyhät tulevat maailman tuomitsemaan? Ja jos te tuomitsette maailman, niin ettekö kelpaa ratkaisemaan aivan vähäpätöisiä asioita?</verse>
        <verse osisID='1Cor.6.3'>Ettekö tiedä, että me tulemme tuomitsemaan enkeleitä, emmekö sitten maallisia asioita?</verse>
        <verse osisID='1Cor.6.4'>Jos teillä siis on maallisia asioita ratkaistavina, nekö te asetatte tuomareiksi, jotka ovat halveksittuja seurakunnassa?</verse>
        <verse osisID='1Cor.6.5'>Teidän häpeäksenne minä tämän sanon. Eikö teidän joukossanne sitten ole yhtäkään viisasta, joka voisi ratkaista veljien välin?</verse>
        <verse osisID='1Cor.6.6'>Vaan veli käy oikeutta veljen kanssa, vieläpä uskottomain edessä!</verse>
        <verse osisID='1Cor.6.7'>Teille on jo yleensä vaurioksi, että käräjöitte keskenänne. Miksi ette ennemmin salli tehdä vääryyttä itsellenne? Miksi ette ennemmin anna riistää omaanne?</verse>
        <verse osisID='1Cor.6.8'>Sen sijaan te itse teette vääryyttä ja riistätte toisen omaa, vieläpä veljien.</verse>
        <verse osisID='1Cor.6.9'>Vai ettekö tiedä, etteivät väärät saa periä Jumalan valtakuntaa? Älkää eksykö. Eivät huorintekijät, ei epäjumalanpalvelijat, ei avionrikkojat, ei hekumoitsijat eikä miehimykset,</verse>
        <verse osisID='1Cor.6.10'>eivät varkaat, ei ahneet, ei juomarit, ei pilkkaajat eivätkä anastajat saa periä Jumalan valtakuntaa.</verse>
        <verse osisID='1Cor.6.11'>Ja tuommoisia te olitte, jotkut teistä; mutta te olette vastaanottaneet peson, te olette pyhitetyt, te olette vanhurskautetut meidän Herramme Jeesuksen Kristuksen nimessä ja meidän Jumalamme Hengessä.</verse>
        <verse osisID='1Cor.6.12'>Kaikki on minulle luvallista, mutta ei kaikki ole hyödyksi; kaikki on minulle luvallista, mutta minä en saa antaa minkään itseäni vallita.</verse>
        <verse osisID='1Cor.6.13'>Ruoka on vatsaa varten ja vatsa ruokaa varten; ja Jumala on tekevä lopun niin toisesta kuin toisestakin. Mutta ruumis ei ole haureutta varten, vaan Herraa varten, ja Herra ruumista varten;</verse>
        <verse osisID='1Cor.6.14'>ja Jumala, joka herätti kuolleista Herran, on herättävä meidätkin voimallansa.</verse>
        <verse osisID='1Cor.6.15'>Ettekö tiedä, että teidän ruumiinne ovat Kristuksen jäseniä? Ottaisinko siis Kristuksen jäsenet ja tekisin ne porton jäseniksi? Pois se!</verse>
        <verse osisID='1Cor.6.16'>Vai ettekö tiedä, että joka yhtyy porttoon, tulee yhdeksi ruumiiksi hänen kanssaan? Onhan sanottu: "Ne kaksi tulevat yhdeksi lihaksi".</verse>
        <verse osisID='1Cor.6.17'>Mutta joka yhtyy Herraan, on yksi henki hänen kanssaan.</verse>
        <verse osisID='1Cor.6.18'>Paetkaa haureutta. Kaikki muu synti, mitä ikinä ihminen tekee, on ruumiin ulkopuolella; mutta haureuden harjoittaja tekee syntiä omaa ruumistansa vastaan.</verse>
        <verse osisID='1Cor.6.19'>Vai ettekö tiedä, että teidän ruumiinne on Pyhän Hengen temppeli, joka Henki teissä on ja jonka te olette saaneet Jumalalta, ja ettette ole itsenne omat?</verse>
        <verse osisID='1Cor.6.20'>Sillä te olette kalliisti ostetut. Kirkastakaa siis Jumala ruumiissanne.</verse>
      </chapter>
      <chapter osisID='1Cor.7'>
        <verse osisID='1Cor.7.1'>Mutta mitä siihen tulee, mistä kirjoititte, niin hyvä on miehelle olla naiseen ryhtymättä;</verse>
        <verse osisID='1Cor.7.2'>mutta haureuden syntien välttämiseksi olkoon kullakin miehellä oma vaimonsa, ja kullakin naisella aviomiehensä.</verse>
        <verse osisID='1Cor.7.3'>Täyttäköön mies velvollisuutensa vaimoansa kohtaan, ja samoin vaimo miestänsä kohtaan.</verse>
        <verse osisID='1Cor.7.4'>Vaimon ruumis ei ole hänen omassa, vaan hänen miehensä vallassa; samoin ei miehenkään ruumis ole hänen omassa, vaan vaimon vallassa.</verse>
        <verse osisID='1Cor.7.5'>Älkää vetäytykö pois toisistanne, paitsi ehkä keskinäisestä sopimuksesta joksikin ajaksi, niin että olisitte vapaat rukoukseen ja sitten taas tulisitte yhteen, ettei saatana teitä kiusaisi teidän hillittömyytenne tähden.</verse>
        <verse osisID='1Cor.7.6'>Mutta tämän minä sanon myönnytyksenä, en käskynä.</verse>
        <verse osisID='1Cor.7.7'>Soisin kaikkien ihmisten olevan niinkuin minäkin; mutta kullakin on oma lahjansa Jumalalta, yhdellä yksi, toisella toinen.</verse>
        <verse osisID='1Cor.7.8'>Naimattomille ja leskille minä taas sanon: heille on hyvä, jos pysyvät sellaisina kuin minäkin;</verse>
        <verse osisID='1Cor.7.9'>mutta jos eivät voi itseään hillitä, niin menkööt naimisiin; sillä parempi on naida kuin palaa.</verse>
        <verse osisID='1Cor.7.10'>Mutta naimisissa oleville minä julistan, en kuitenkaan minä, vaan Herra, ettei vaimo saa erota miehestään;</verse>
        <verse osisID='1Cor.7.11'>mutta jos hän eroaa, niin pysyköön naimatonna tai sopikoon miehensä kanssa; eikä mies saa hyljätä vaimoansa.</verse>
        <verse osisID='1Cor.7.12'>Mutta muille sanon minä, eikä Herra: jos jollakin veljellä on vaimo, joka ei usko, ja tämä suostuu asumaan hänen kanssaan, niin älköön mies häntä hyljätkö;</verse>
        <verse osisID='1Cor.7.13'>samoin älköön vaimokaan, jos hänellä on mies, joka ei usko, ja tämä suostuu asumaan hänen kanssaan, hyljätkö miestänsä.</verse>
        <verse osisID='1Cor.7.14'>Sillä mies, joka ei usko, on pyhitetty vaimonsa kautta, ja vaimo, joka ei usko, on pyhitetty miehensä, uskonveljen, kautta; muutoinhan teidän lapsenne olisivat saastaisia, mutta nyt he ovat pyhiä.</verse>
        <verse osisID='1Cor.7.15'>Mutta jos se, joka ei usko, eroaa, niin erotkoon; veli ja sisar eivät ole semmoisissa tapauksissa orjuutetut; sillä rauhaan on Jumala teidät kutsunut.</verse>
        <verse osisID='1Cor.7.16'>Sillä mistä tiedät, vaimo, voitko pelastaa miehesi? Tai mistä tiedät, mies, voitko pelastaa vaimosi?</verse>
        <verse osisID='1Cor.7.17'>Vaeltakoon vain kukin sen mukaan, kuin Herra on hänelle hänen osansa antanut, ja siinä asemassa, missä hänet Jumala on kutsunut; näin minä säädän kaikissa seurakunnissa.</verse>
        <verse osisID='1Cor.7.18'>Jos joku on kutsuttu ympärileikattuna, älköön hän pyrkikö ympärileikkaamattomaksi; jos joku on kutsuttu ympärileikkaamatonna, älköön ympärileikkauttako itseään.</verse>
        <verse osisID='1Cor.7.19'>Ei ympärileikkaus ole mitään, eikä ympärileikkaamattomuus ole mitään, vaan Jumalan käskyjen pitäminen.</verse>
        <verse osisID='1Cor.7.20'>Pysyköön kukin siinä asemassa, missä hänet on kutsuttu.</verse>
        <verse osisID='1Cor.7.21'>Jos olet kutsuttu orjana, älä siitä murehdi; mutta vaikka voisitkin päästä vapaaksi, niin ole ennemmin siinä osassasi.</verse>
        <verse osisID='1Cor.7.22'>Sillä joka orjana on kutsuttu Herrassa, on Herran vapaa; samoin vapaana kutsuttu on Kristuksen orja.</verse>
        <verse osisID='1Cor.7.23'>Te olette kalliisti ostetut; älkää olko ihmisten orjia.</verse>
        <verse osisID='1Cor.7.24'>Pysyköön kukin, veljet, Jumalan edessä siinä asemassa, missä hänet on kutsuttu.</verse>
        <verse osisID='1Cor.7.25'>Mutta neitsyistä minulla ei ole Herran käskyä, vaan minä sanon ajatukseni niinkuin se, joka on Herralta saanut sen laupeuden, että hän on luotettava.</verse>
        <verse osisID='1Cor.7.26'>Olen siis sitä mieltä, että lähestyvän ahdingon tähden jokaisen on hyvä pysyä entisellään.</verse>
        <verse osisID='1Cor.7.27'>Jos olet sidottu vaimoon, älä pyydä eroa; jos et ole sidottu vaimoon, älä pyydä itsellesi vaimoa.</verse>
        <verse osisID='1Cor.7.28'>Mutta jos menetkin naimisiin, et syntiä tee; ja jos neitsyt menee naimisiin, ei hänkään tee syntiä; mutta ne, jotka niin tekevät, joutuvat kärsimään ruumiillista vaivaa, ja siitä minä tahtoisin teidät säästää.</verse>
        <verse osisID='1Cor.7.29'>Mutta sen minä sanon, veljet: aika on lyhyt; olkoot tästedes nekin, joilla on vaimot, niinkuin ei heillä niitä olisikaan,</verse>
        <verse osisID='1Cor.7.30'>ja ne, jotka itkevät, niinkuin eivät itkisi, ja ne, jotka iloitsevat, niinkuin eivät iloitsisi, ja ne, jotka ostavat, niinkuin eivät saisi omanansa pitää,</verse>
        <verse osisID='1Cor.7.31'>ja ne, jotka tätä maailmaa hyödyksensä käyttävät, niinkuin eivät sitä käyttäisi; sillä tämän maailman muoto on katoamassa.</verse>
        <verse osisID='1Cor.7.32'>Soisin, ettei teillä olisi huolia. Naimaton mies huolehtii siitä, mikä on Herran, kuinka olisi Herralle mieliksi;</verse>
        <verse osisID='1Cor.7.33'>mutta nainut huolehtii maailmallisista, kuinka olisi vaimolleen mieliksi,</verse>
        <verse osisID='1Cor.7.34'>ja hänen harrastuksensa käy kahtaanne. Samoin vaimo, jolla ei enää ole miestä, ja neitsyt huolehtivat siitä, mikä on Herran, että olisivat pyhät sekä ruumiin että hengen puolesta; mutta naimisissa oleva huolehtii maailmallisista, kuinka olisi mieliksi miehellensä.</verse>
        <verse osisID='1Cor.7.35'>Tämän minä sanon teidän omaksi hyödyksenne, en pannakseni kytkyttä kaulaanne, vaan sitä varten, että eläisitte säädyllisesti ja häiriytymättä pysyisitte Herrassa.</verse>
        <verse osisID='1Cor.7.36'>Mutta jos joku arvelee tekevänsä väärin tytärtänsä kohtaan, joka on täydessä naima-iässä, ja jos kerran sen pitää tapahtua, niin tehköön, niinkuin tahtoo; ei hän syntiä tee: menkööt naimisiin.</verse>
        <verse osisID='1Cor.7.37'>Joka taas pysyy sydämessään lujana eikä ole minkään pakon alainen, vaan voi noudattaa omaa tahtoansa ja on sydämessään päättänyt pitää tyttärensä naimattomana, se tekee hyvin.</verse>
        <verse osisID='1Cor.7.38'>Siis, joka naittaa tyttärensä, tekee hyvin, ja joka ei naita, tekee paremmin.</verse>
        <verse osisID='1Cor.7.39'>Vaimo on sidottu, niin kauan kuin hänen miehensä elää, mutta jos mies kuolee, on hän vapaa menemään naimisiin, kenen kanssa tahtoo, kunhan se vain tapahtuu Herrassa.</verse>
        <verse osisID='1Cor.7.40'>Mutta hän on onnellisempi, jos pysyy entisellään; se on minun mielipiteeni, ja minä luulen, että minullakin on Jumalan Henki.</verse>
      </chapter>
      <chapter osisID='1Cor.8'>
        <verse osisID='1Cor.8.1'>Mitä sitten epäjumalille uhrattuun lihaan tulee, niin tiedämme, että meillä kaikilla on tieto. Tieto paisuttaa, mutta rakkaus rakentaa.</verse>
        <verse osisID='1Cor.8.2'>Jos joku luulee jotakin tietävänsä, ei hän vielä tiedä, niinkuin tietää tulee;</verse>
        <verse osisID='1Cor.8.3'>mutta joka rakastaa Jumalaa, sen Jumala tuntee.</verse>
        <verse osisID='1Cor.8.4'>Mitä nyt epäjumalille uhratun lihan syömiseen tulee, niin tiedämme, ettei maailmassa ole yhtään epäjumalaa ja ettei ole muuta Jumalaa kuin yksi.</verse>
        <verse osisID='1Cor.8.5'>Sillä vaikka olisikin niin sanottuja jumalia, olipa heitä sitten taivaassa tai maassa, ja niitä on paljon semmoisia jumalia ja herroja,</verse>
        <verse osisID='1Cor.8.6'>niin on meillä kuitenkin ainoastaan yksi Jumala, Isä, josta kaikki on ja johon me olemme luodut, ja yksi Herra, Jeesus Kristus, jonka kautta kaikki on, niin myös me hänen kauttansa.</verse>
        <verse osisID='1Cor.8.7'>Mutta ei ole kaikilla tätä tietoa, vaan tottumuksesta epäjumaliin muutamat vielä nytkin syövät uhrilihaa ikäänkuin epäjumalille uhrattuna, ja heidän omatuntonsa, joka on heikko, tahraantuu siitä.</verse>
        <verse osisID='1Cor.8.8'>Mutta ruoka ei lähennä meitä Jumalaan; jos olemme syömättä, emme siitä vahingoitu; jos syömme, emme siitä hyödy.</verse>
        <verse osisID='1Cor.8.9'>Katsokaa kuitenkin, ettei tämä vapautenne koidu heikoille loukkaukseksi.</verse>
        <verse osisID='1Cor.8.10'>Sillä jos joku näkee sinun, jolla on tieto, aterioivan epäjumalan huoneessa, eikö hänen omatuntonsa, kun hän on heikko, vahvistu epäjumalille uhratun syömiseen?</verse>
        <verse osisID='1Cor.8.11'>Sinun tietosi kautta turmeltuu silloin tuo heikko, sinun veljesi, jonka tähden Kristus on kuollut.</verse>
        <verse osisID='1Cor.8.12'>Mutta kun te näin teette syntiä veljiä vastaan ja haavoitatte heidän heikkoa omaatuntoaan, niin teette syntiä Kristusta vastaan.</verse>
        <verse osisID='1Cor.8.13'>Sentähden, jos ruoka on viettelykseksi veljelleni, en minä ikinä enää syö lihaa, etten olisi viettelykseksi veljelleni.</verse>
      </chapter>
      <chapter osisID='1Cor.9'>
        <verse osisID='1Cor.9.1'>Enkö minä ole vapaa? Enkö minä ole apostoli? Enkö ole nähnyt Jeesusta, meidän Herraamme? Ettekö te ole minun tekoni Herrassa?</verse>
        <verse osisID='1Cor.9.2'>Jos en olekaan apostoli muille, olen ainakin teille; sillä te olette minun apostolinvirkani sinetti Herrassa.</verse>
        <verse osisID='1Cor.9.3'>Tämä on minun puolustukseni niitä vastaan, jotka asettuvat minua tutkimaan.</verse>
        <verse osisID='1Cor.9.4'>Eikö meillä olisi oikeus saada ruokamme ja juomamme?</verse>
        <verse osisID='1Cor.9.5'>Eikö meillä olisi oikeus kuljettaa muassamme vaimoa, uskonsisarta, niinkuin muutkin apostolit ja Herran veljet ja Keefas tekevät?</verse>
        <verse osisID='1Cor.9.6'>Vai ainoastaanko minulla ja Barnabaalla ei ole oikeutta olla ruumiillista työtä tekemättä?</verse>
        <verse osisID='1Cor.9.7'>Kuka tekee koskaan sotapalvelusta omalla kustannuksellaan? Kuka istuttaa viinitarhan, eikä syö sen hedelmää? Tai kuka kaitsee karjaa, eikä nauti karjansa maitoa?</verse>
        <verse osisID='1Cor.9.8'>Puhunko tätä vain ihmisten tavalla? Eikö myös laki sano samaa?</verse>
        <verse osisID='1Cor.9.9'>Onhan Mooseksen laissa kirjoitettuna: "Älä sido puivan härän suuta". Eihän Jumala häristä näin huolta pitäne?</verse>
        <verse osisID='1Cor.9.10'>Eikö hän sano sitä kaiketikin meidän tähtemme? Meidän tähtemmehän on kirjoitettu, että kyntäjän tulee kyntää toivossa ja puivan puida osansa saamisen toivossa.</verse>
        <verse osisID='1Cor.9.11'>Jos me olemme kylväneet teille hengellistä hyvää, onko paljon, jos me niitämme teiltä aineellista?</verse>
        <verse osisID='1Cor.9.12'>Jos muilla on teihin tällainen oikeus, eikö paljoa enemmän meillä? Mutta me emme ole käyttäneet tätä oikeutta, vaan kestämme kaikki, ettemme panisi mitään estettä Kristuksen evankeliumille.</verse>
        <verse osisID='1Cor.9.13'>Ettekö tiedä, että ne, jotka hoitavat pyhäkön toimia, saavat ravintonsa pyhäköstä, ja jotka ovat asetetut uhrialttarin palvelukseen, saavat osansa silloin kuin alttarikin?</verse>
        <verse osisID='1Cor.9.14'>Samoin myös Herra on säätänyt, että evankeliumin julistajain tulee saada evankeliumista elatuksensa.</verse>
        <verse osisID='1Cor.9.15'>Mutta minä en ole ainoatakaan näistä oikeuksistani hyväkseni käyttänyt. Enkä kirjoitakaan tätä siinä tarkoituksessa, että niitä minuun sovitettaisiin, sillä mieluummin minä kuolen. Ei kukaan ole minun kerskaustani tyhjäksi tekevä.</verse>
        <verse osisID='1Cor.9.16'>Sillä siitä, että julistan evankeliumia, ei minulla ole kerskaamista; minun täytyy se tehdä. Voi minua, ellen evankeliumia julista!</verse>
        <verse osisID='1Cor.9.17'>Sillä jos vapaasta tahdostani sitä teen, niin minulla on palkka; mutta jos en tee sitä vapaasta tahdostani, niin on huoneenhaltijan toimi kuitenkin minulle uskottu.</verse>
        <verse osisID='1Cor.9.18'>Mikä siis on minun palkkani? Se, että kun julistan evankeliumia, teen sen ilmaiseksi, niin etten käytä oikeutta, jonka evankeliumi minulle myöntää.</verse>
        <verse osisID='1Cor.9.19'>Sillä vaikka minä olen riippumaton kaikista, olen tehnyt itseni kaikkien palvelijaksi, voittaakseni niin monta kuin suinkin,</verse>
        <verse osisID='1Cor.9.20'>ja olen ollut juutalaisille ikäänkuin juutalainen, voittaakseni juutalaisia; lain alaisille ikäänkuin lain alainen, vaikka itse en ole lain alainen, voittaakseni lain alaiset;</verse>
        <verse osisID='1Cor.9.21'>ilman lakia oleville ikäänkuin olisin ilman lakia - vaikka en ole ilman Jumalan lakia, vaan olen Kristuksen laissa - voittaakseni ne, jotka ovat ilman lakia;</verse>
        <verse osisID='1Cor.9.22'>heikoille minä olen ollut heikko, voittaakseni heikot; kaikille minä olen ollut kaikkea, pelastaakseni edes muutamia.</verse>
        <verse osisID='1Cor.9.23'>Mutta kaiken minä teen evankeliumin tähden, että minäkin tulisin siitä osalliseksi.</verse>
        <verse osisID='1Cor.9.24'>Ettekö tiedä, että jotka kilparadalla juoksevat, ne tosin kaikki juoksevat, mutta yksi saa voittopalkinnon? Juoskaa niinkuin hän, että sen saavuttaisitte.</verse>
        <verse osisID='1Cor.9.25'>Mutta jokainen kilpailija noudattaa itsensähillitsemistä kaikessa; he saadakseen vain katoavaisen seppeleen, mutta me katoamattoman.</verse>
        <verse osisID='1Cor.9.26'>Minä en siis juokse umpimähkään, en taistele niinkuin ilmaan hosuen,</verse>
        <verse osisID='1Cor.9.27'>vaan minä kuritan ruumistani ja masennan sitä, etten minä, joka muille saarnaan, itse ehkä joutuisi hyljättäväksi.</verse>
      </chapter>
      <chapter osisID='1Cor.10'>
        <verse osisID='1Cor.10.1'>Sillä minä en tahdo, veljet, pitää teitä tietämättöminä siitä, että isämme olivat kaikki pilven alla ja kulkivat kaikki meren läpi</verse>
        <verse osisID='1Cor.10.2'>ja saivat kaikki kasteen Moosekseen pilvessä ja meressä</verse>
        <verse osisID='1Cor.10.3'>ja söivät kaikki samaa hengellistä ruokaa</verse>
        <verse osisID='1Cor.10.4'>ja joivat kaikki samaa hengellistä juomaa. Sillä he joivat hengellisestä kalliosta, joka heitä seurasi; ja se kallio oli Kristus.</verse>
        <verse osisID='1Cor.10.5'>Mutta useimpiin heistä Jumala ei mielistynyt, koskapa he hukkuivat erämaassa.</verse>
        <verse osisID='1Cor.10.6'>Tämä tapahtui varoittavaksi esimerkiksi meille, että me emme pahaa himoitsisi, niinkuin he himoitsivat.</verse>
        <verse osisID='1Cor.10.7'>Älkää myöskään ruvetko epäjumalanpalvelijoiksi kuten muutamat heistä, niinkuin kirjoitettu on: "Kansa istui syömään ja juomaan, ja he nousivat iloa pitämään".</verse>
        <verse osisID='1Cor.10.8'>Älkäämmekä harjoittako haureutta, niinkuin muutamat heistä haureutta harjoittivat, ja heitä kaatui yhtenä päivänä kaksikymmentä kolme tuhatta.</verse>
        <verse osisID='1Cor.10.9'>Älkäämme myöskään kiusatko Herraa, niinkuin muutamat heistä kiusasivat ja saivat käärmeiltä surmansa.</verse>
        <verse osisID='1Cor.10.10'>Älkääkä napisko, niinkuin muutamat heistä napisivat ja saivat surmansa tuhoojalta.</verse>
        <verse osisID='1Cor.10.11'>Tämä, mikä tapahtui heille, on esikuvallista ja on kirjoitettu varoitukseksi meille, joille maailmanaikojen loppukausi on tullut.</verse>
        <verse osisID='1Cor.10.12'>Sentähden, joka luulee seisovansa, katsokoon, ettei lankea.</verse>
        <verse osisID='1Cor.10.13'>Teitä ei ole kohdannut muu kuin inhimillinen kiusaus; ja Jumala on uskollinen, hän ei salli teitä kiusattavan yli voimienne, vaan salliessaan kiusauksen hän valmistaa myös pääsyn siitä, niin että voitte sen kestää.</verse>
        <verse osisID='1Cor.10.14'>Sentähden, rakkaani, paetkaa epäjumalanpalvelusta.</verse>
        <verse osisID='1Cor.10.15'>Minä puhun niinkuin ymmärtäväisille; arvostelkaa itse, mitä minä sanon.</verse>
        <verse osisID='1Cor.10.16'>Siunauksen malja, jonka me siunaamme, eikö se ole osallisuus Kristuksen vereen? Se leipä, jonka murramme, eikö se ole osallisuus Kristuksen ruumiiseen?</verse>
        <verse osisID='1Cor.10.17'>Koska leipä on yksi, niin me monet olemme yksi ruumis; sillä me olemme kaikki tuosta yhdestä leivästä osalliset.</verse>
        <verse osisID='1Cor.10.18'>Katsokaa luonnollista Israelia; eivätkö ne, jotka syövät uhreja, ole alttarista osalliset?</verse>
        <verse osisID='1Cor.10.19'>Mitä siis sanon? Ettäkö epäjumalanuhri on jotakin, tai että epäjumala on jotakin?</verse>
        <verse osisID='1Cor.10.20'>Ei, vaan että, mitä pakanat uhraavat, sen he uhraavat riivaajille eivätkä Jumalalle; mutta minä en tahdo, että te tulette osallisiksi riivaajista.</verse>
        <verse osisID='1Cor.10.21'>Ette voi juoda Herran maljasta ja riivaajien maljasta, ette voi olla osalliset Herran pöydästä ja riivaajien pöydästä.</verse>
        <verse osisID='1Cor.10.22'>Vai tahdommeko herättää Herran kiivauden? Emme kaiketi me ole häntä väkevämmät?</verse>
        <verse osisID='1Cor.10.23'>"Kaikki on luvallista", mutta ei kaikki ole hyödyksi; "kaikki on luvallista", mutta ei kaikki rakenna.</verse>
        <verse osisID='1Cor.10.24'>Älköön kukaan katsoko omaa parastaan, vaan toisen parasta.</verse>
        <verse osisID='1Cor.10.25'>Syökää kaikkea, mitä lihakaupassa myydään, kyselemättä mitään omantunnon tähden,</verse>
        <verse osisID='1Cor.10.26'>sillä: "Herran on maa ja kaikki, mitä siinä on".</verse>
        <verse osisID='1Cor.10.27'>Jos joku, joka ei usko, kutsuu teitä ja te tahdotte mennä hänen luokseen, niin syökää kaikkea, mitä eteenne pannaan, kyselemättä mitään omantunnon tähden.</verse>
        <verse osisID='1Cor.10.28'>Mutta jos joku sanoo teille: "Tämä on epäjumalille uhrattua", niin jättäkää se syömättä hänen tähtensä, joka sen ilmaisi, ja omantunnon tähden;</verse>
        <verse osisID='1Cor.10.29'>en tarkoita sinun omaatuntoasi, vaan tuon toisen; sillä miksi minun vapauteni joutuisi toisen omantunnon tuomittavaksi?</verse>
        <verse osisID='1Cor.10.30'>Jos minä sen kiittäen nautin, miksi minua herjataan siitä, mistä kiitän?</verse>
        <verse osisID='1Cor.10.31'>Söittepä siis tai joitte tai teittepä mitä hyvänsä, tehkää kaikki Jumalan kunniaksi.</verse>
        <verse osisID='1Cor.10.32'>Älkää olko pahennukseksi juutalaisille, älkää kreikkalaisille älkääkä Jumalan seurakunnalle,</verse>
        <verse osisID='1Cor.10.33'>niinkuin minäkin koetan kelvata kaikille kaikessa enkä katso omaa hyötyäni, vaan monien hyötyä, että he pelastuisivat.</verse>
      </chapter>
      <chapter osisID='1Cor.11'>
        <verse osisID='1Cor.11.1'>Olkaa minun seuraajiani, niinkuin minä olen Kristuksen seuraaja.</verse>
        <verse osisID='1Cor.11.2'>Minä kiitän teitä, että minua kaikessa muistatte ja noudatatte minun opetuksiani, niinkuin minä ne teille olen antanut.</verse>
        <verse osisID='1Cor.11.3'>Mutta minä tahdon, että te tiedätte sen, että Kristus on jokaisen miehen pää ja että mies on vaimon pää ja että Jumala on Kristuksen pää.</verse>
        <verse osisID='1Cor.11.4'>Jokainen mies, joka rukoilee tai profetoi pää peitettynä, häpäisee päänsä.</verse>
        <verse osisID='1Cor.11.5'>Mutta jokainen vaimo, joka rukoilee tai profetoi pää peittämätönnä, häpäisee päänsä, sillä se on aivan sama, kuin jos hänen päänsä olisi paljaaksi ajeltu.</verse>
        <verse osisID='1Cor.11.6'>Sillä jos vaimo ei verhoa päätään, leikkauttakoon hiuksensakin; mutta koska on häpeäksi vaimolle, että hän leikkauttaa tai ajattaa hiuksensa, niin verhotkoon itsensä.</verse>
        <verse osisID='1Cor.11.7'>Miehen ei tule peittää päätänsä, koska hän on Jumalan kuva ja kunnia; mutta vaimo on miehen kunnia.</verse>
        <verse osisID='1Cor.11.8'>Sillä mies ei ole alkuisin vaimosta, vaan vaimo miehestä;</verse>
        <verse osisID='1Cor.11.9'>eikä miestä luotu vaimoa varten, vaan vaimo miestä varten.</verse>
        <verse osisID='1Cor.11.10'>Sentähden vaimon tulee pitää päässään vallanalaisuuden merkki enkelien tähden.</verse>
        <verse osisID='1Cor.11.11'>Herrassa ei kuitenkaan ole vaimoa ilman miestä eikä miestä ilman vaimoa.</verse>
        <verse osisID='1Cor.11.12'>Sillä samoin kuin vaimo on alkuisin miehestä, samoin myös mies on vaimon kautta; mutta kaikki on Jumalasta.</verse>
        <verse osisID='1Cor.11.13'>Päättäkää itse: sopiiko vaimon rukoilla Jumalaa pää peittämätönnä?</verse>
        <verse osisID='1Cor.11.14'>Eikö itse luontokin opeta teille, että jos miehellä on pitkät hiukset, se on hänelle häpeäksi;</verse>
        <verse osisID='1Cor.11.15'>ja että jos vaimolla on pitkät hiukset, se on hänelle kunniaksi? Sillä ovathan hiukset annetut hänelle hunnuksi.</verse>
        <verse osisID='1Cor.11.16'>Mutta jos joku haluaa väittää vastaan, niin tietäköön, että meillä ei ole sellaista tapaa eikä Jumalan seurakunnilla.</verse>
        <verse osisID='1Cor.11.17'>Mutta tätä käskiessäni en kiitä sitä, että kokoontumisenne ei tee teitä paremmiksi, vaan pahemmiksi.</verse>
        <verse osisID='1Cor.11.18'>Sillä ensiksikin olen kuullut, että kun kokoonnutte seurakunnankokoukseen, teillä on riitaisuuksia keskenänne, ja osittain sen uskonkin.</verse>
        <verse osisID='1Cor.11.19'>Täytyyhän teidän keskuudessanne olla puolueitakin, että kävisi ilmi, ketkä teistä kestävät koetuksen.</verse>
        <verse osisID='1Cor.11.20'>Kun te näin kokoonnutte yhteen, niin ei se ole Herran aterian nauttimista,</verse>
        <verse osisID='1Cor.11.21'>sillä syömään ruvettaessa kukin rientää ottamaan eteensä omat ruokansa, ja niin toinen on nälissään ja toinen juovuksissa.</verse>
        <verse osisID='1Cor.11.22'>Eikö teillä sitten ole muita huoneita, niissä syödäksenne ja juodaksenne? Vai halveksitteko Jumalan seurakuntaa ja tahdotteko häväistä niitä, joilla ei mitään ole? Mitä minun on teille sanominen? Onko minun teitä kiittäminen? Tässä kohden en kiitä.</verse>
        <verse osisID='1Cor.11.23'>Sillä minä olen saanut Herralta sen, minkä myös olen teille tiedoksi antanut, että Herra Jeesus sinä yönä, jona hänet kavallettiin, otti leivän,</verse>
        <verse osisID='1Cor.11.24'>kiitti, mursi ja sanoi: "Tämä on minun ruumiini, joka teidän edestänne annetaan; tehkää tämä minun muistokseni".</verse>
        <verse osisID='1Cor.11.25'>Samoin hän otti myös maljan aterian jälkeen ja sanoi: "Tämä malja on uusi liitto minun veressäni; niin usein kuin te juotte, tehkää se minun muistokseni".</verse>
        <verse osisID='1Cor.11.26'>Sillä niin usein kuin te syötte tätä leipää ja juotte tämän maljan, te julistatte Herran kuolemaa, siihen asti kuin hän tulee.</verse>
        <verse osisID='1Cor.11.27'>Sentähden, joka kelvottomasti syö tätä leipää tai juo Herran maljan, hän on oleva vikapää Herran ruumiiseen ja vereen.</verse>
        <verse osisID='1Cor.11.28'>Koetelkoon siis ihminen itseänsä, ja niin syököön tätä leipää ja juokoon tästä maljasta;</verse>
        <verse osisID='1Cor.11.29'>sillä joka syö ja juo erottamatta Herran ruumista muusta, syö ja juo tuomioksensa.</verse>
        <verse osisID='1Cor.11.30'>Sentähden onkin teidän joukossanne paljon heikkoja ja sairaita, ja moni on nukkunut pois.</verse>
        <verse osisID='1Cor.11.31'>Mutta jos me tutkisimme itseämme, ei meitä tuomittaisi;</verse>
        <verse osisID='1Cor.11.32'>mutta kun meitä tuomitaan, niin se on meille Herran kuritusta, ettei meitä maailman kanssa kadotukseen tuomittaisi.</verse>
        <verse osisID='1Cor.11.33'>Sentähden, veljeni, kun kokoonnutte aterioimaan, odottakaa toisianne.</verse>
        <verse osisID='1Cor.11.34'>Jos kenellä on nälkä, syököön kotonaan, ettette kokoontuisi tuomioksenne. Muista seikoista minä säädän, sitten kuin tulen.</verse>
      </chapter>
      <chapter osisID='1Cor.12'>
        <verse osisID='1Cor.12.1'>Mutta mitä hengellisiin lahjoihin tulee, niin en tahdo, veljet, pitää teitä niistä tietämättöminä.</verse>
        <verse osisID='1Cor.12.2'>Te tiedätte, että kun olitte pakanoita, teitä vietiin mykkien epäjumalien luo, miten vain tahdottiin.</verse>
        <verse osisID='1Cor.12.3'>Sentähden minä teen teille tiettäväksi, ettei kukaan, joka puhuu Jumalan Hengessä, sano: "Jeesus olkoon kirottu", ja ettei kukaan voi sanoa: "Jeesus olkoon Herra", paitsi Pyhässä Hengessä.</verse>
        <verse osisID='1Cor.12.4'>Armolahjat ovat moninaiset, mutta Henki on sama;</verse>
        <verse osisID='1Cor.12.5'>ja seurakuntavirat ovat moninaiset, mutta Herra on sama;</verse>
        <verse osisID='1Cor.12.6'>ja voimavaikutukset ovat moninaiset, mutta Jumala, joka kaikki kaikissa vaikuttaa, on sama.</verse>
        <verse osisID='1Cor.12.7'>Mutta kullekin annetaan Hengen ilmoitus yhteiseksi hyödyksi.</verse>
        <verse osisID='1Cor.12.8'>Niinpä saa Hengen kautta toinen viisauden sanat, toinen tiedon sanat saman Hengen vaikutuksesta;</verse>
        <verse osisID='1Cor.12.9'>toinen saa uskon samassa Hengessä, toinen taas terveeksitekemisen lahjat siinä yhdessä Hengessä;</verse>
        <verse osisID='1Cor.12.10'>toinen lahjan tehdä voimallisia tekoja; toinen profetoimisen lahjan, toinen lahjan arvostella henkiä; toinen eri kielillä puhumisen lahjan, toinen taas lahjan selittää kieliä.</verse>
        <verse osisID='1Cor.12.11'>Mutta kaiken tämän vaikuttaa yksi ja sama Henki, jakaen kullekin erikseen, niinkuin tahtoo.</verse>
        <verse osisID='1Cor.12.12'>Sillä niinkuin ruumis on yksi ja siinä on monta jäsentä, mutta kaikki ruumiin jäsenet, vaikka niitä on monta, ovat yksi ruumis, niin on Kristuskin;</verse>
        <verse osisID='1Cor.12.13'>sillä me olemme kaikki yhdessä Hengessä kastetut yhdeksi ruumiiksi, olimmepa juutalaisia tai kreikkalaisia, orjia tai vapaita, ja kaikki olemme saaneet juoda samaa Henkeä.</verse>
        <verse osisID='1Cor.12.14'>Sillä eihän ruumiskaan ole yksi jäsen, vaan niitä on siinä monta.</verse>
        <verse osisID='1Cor.12.15'>Jos jalka sanoisi: "Koska en ole käsi, en kuulu ruumiiseen", niin ei se silti olisi ruumiiseen kuulumaton.</verse>
        <verse osisID='1Cor.12.16'>Ja jos korva sanoisi: "Koska en ole silmä, en kuulu ruumiiseen", niin ei se silti olisi ruumiiseen kuulumaton.</verse>
        <verse osisID='1Cor.12.17'>Jos koko ruumis olisi silmänä, missä sitten olisi kuulo? Jos taas kokonaan kuulona, missä silloin haisti?</verse>
        <verse osisID='1Cor.12.18'>Mutta nyt Jumala on asettanut jäsenet, itsekunkin niistä, ruumiiseen, niinkuin hän on tahtonut.</verse>
        <verse osisID='1Cor.12.19'>Vaan jos ne kaikki olisivat yhtenä jäsenenä, missä sitten ruumis olisi?</verse>
        <verse osisID='1Cor.12.20'>Mutta nytpä onkin monta jäsentä, ja ainoastaan yksi ruumis.</verse>
        <verse osisID='1Cor.12.21'>Silmä ei saata sanoa kädelle: "En tarvitse sinua", eikä myöskään pää jaloille: "En tarvitse teitä".</verse>
        <verse osisID='1Cor.12.22'>Päinvastoin ne ruumiin jäsenet, jotka näyttävät olevan heikompia, ovat välttämättömiä;</verse>
        <verse osisID='1Cor.12.23'>ja ne ruumiin jäsenet, jotka meistä ovat vähemmän kunniakkaita, me verhoamme sitä kunniallisemmin, ja niitä, joita häpeämme, me sitä häveliäämmin peitämme;</verse>
        <verse osisID='1Cor.12.24'>mutta ne, joita emme häpeä, eivät sitä tarvitse. Mutta Jumala on liittänyt ruumiin yhteen niin, että antoi halvempiarvoiselle suuremman kunnian,</verse>
        <verse osisID='1Cor.12.25'>ettei ruumiissa olisi eripuraisuutta, vaan että jäsenet pitäisivät yhtäläistä huolta toinen toisestaan.</verse>
        <verse osisID='1Cor.12.26'>Ja jos yksi jäsen kärsii, niin kaikki jäsenet kärsivät sen kanssa; tai jos jollekulle jäsenelle annetaan kunnia, niin kaikki jäsenet iloitsevat sen kanssa.</verse>
        <verse osisID='1Cor.12.27'>Mutta te olette Kristuksen ruumis ja kukin osaltanne hänen jäseniänsä.</verse>
        <verse osisID='1Cor.12.28'>Niinpä Jumala asetti seurakuntaan ensiksi muutamia apostoleiksi, toisia profeetoiksi, kolmansia opettajiksi, sitten hän antoi voimallisia tekoja, sitten armolahjoja parantaa tauteja, avustaa, hallita, puhua eri kielillä.</verse>
        <verse osisID='1Cor.12.29'>Eivät suinkaan kaikki ole apostoleja? Eivät kaikki profeettoja? Eivät kaikki opettajia? Eiväthän kaikki tee voimallisia tekoja?</verse>
        <verse osisID='1Cor.12.30'>Eihän kaikilla ole parantamisen armolahjoja? Eiväthän kaikki puhu kielillä? Eiväthän kaikki kykene niitä selittämään?</verse>
        <verse osisID='1Cor.12.31'>Pyrkikää osallisiksi parhaimmista armolahjoista. Ja vielä minä osoitan teille tien, verrattoman tien.</verse>
      </chapter>
      <chapter osisID='1Cor.13'>
        <verse osisID='1Cor.13.1'>Vaikka minä puhuisin ihmisten ja enkelien kielillä, mutta minulla ei olisi rakkautta, olisin minä vain helisevä vaski tai kilisevä kulkunen.</verse>
        <verse osisID='1Cor.13.2'>Ja vaikka minulla olisi profetoimisen lahja ja minä tietäisin kaikki salaisuudet ja kaiken tiedon, ja vaikka minulla olisi kaikki usko, niin että voisin vuoria siirtää, mutta minulla ei olisi rakkautta, en minä mitään olisi.</verse>
        <verse osisID='1Cor.13.3'>Ja vaikka minä jakelisin kaiken omaisuuteni köyhäin ravinnoksi, ja vaikka antaisin ruumiini poltettavaksi, mutta minulla ei olisi rakkautta, ei se minua mitään hyödyttäisi.</verse>
        <verse osisID='1Cor.13.4'>Rakkaus on pitkämielinen, rakkaus on lempeä; rakkaus ei kadehdi, ei kerskaa, ei pöyhkeile,</verse>
        <verse osisID='1Cor.13.5'>ei käyttäydy sopimattomasti, ei etsi omaansa, ei katkeroidu, ei muistele kärsimäänsä pahaa,</verse>
        <verse osisID='1Cor.13.6'>ei iloitse vääryydestä, vaan iloitsee yhdessä totuuden kanssa;</verse>
        <verse osisID='1Cor.13.7'>kaikki se peittää, kaikki se uskoo, kaikki se toivoo, kaikki se kärsii.</verse>
        <verse osisID='1Cor.13.8'>Rakkaus ei koskaan häviä; mutta profetoiminen, se katoaa, ja kielillä puhuminen lakkaa, ja tieto katoaa.</verse>
        <verse osisID='1Cor.13.9'>Sillä tietomme on vajavaista, ja profetoimisemme on vajavaista.</verse>
        <verse osisID='1Cor.13.10'>Mutta kun tulee se, mikä täydellistä on, katoaa se, mikä on vajavaista.</verse>
        <verse osisID='1Cor.13.11'>Kun minä olin lapsi, niin minä puhuin kuin lapsi, minulla oli lapsen mieli, ja minä ajattelin kuin lapsi; kun tulin mieheksi, hylkäsin minä sen, mikä lapsen on.</verse>
        <verse osisID='1Cor.13.12'>Sillä nyt me näemme kuin kuvastimessa, arvoituksen tavoin, mutta silloin kasvoista kasvoihin; nyt minä tunnen vajavaisesti, mutta silloin minä olen tunteva täydellisesti, niinkuin minut itsenikin täydellisesti tunnetaan.</verse>
        <verse osisID='1Cor.13.13'>Niin pysyvät nyt usko, toivo, rakkaus, nämä kolme; mutta suurin niistä on rakkaus.</verse>
      </chapter>
      <chapter osisID='1Cor.14'>
        <verse osisID='1Cor.14.1'>Tavoitelkaa rakkautta ja pyrkikää saamaan hengellisiä lahjoja, mutta varsinkin profetoimisen lahjaa.</verse>
        <verse osisID='1Cor.14.2'>Sillä kielillä puhuva ei puhu ihmisille, vaan Jumalalle; ei häntä näet kukaan ymmärrä, sillä hän puhuu salaisuuksia hengessä.</verse>
        <verse osisID='1Cor.14.3'>Mutta profetoiva puhuu ihmisille rakennukseksi ja kehoitukseksi ja lohdutukseksi.</verse>
        <verse osisID='1Cor.14.4'>Kielillä puhuva rakentaa itseään, mutta profetoiva rakentaa seurakuntaa.</verse>
        <verse osisID='1Cor.14.5'>Soisin teidän kaikkien puhuvan kielillä, mutta vielä mieluummin soisin teidän profetoivan; sillä profetoiva on suurempi kuin kielillä puhuva, ellei tämä samalla selitä, niin että seurakunta siitä rakentuu.</verse>
        <verse osisID='1Cor.14.6'>Jos minä nyt, veljet, tulisin luoksenne kielillä puhuen, mitä minä teitä sillä hyödyttäisin, ellen puhuisi teille ilmestyksen tai tiedon tai profetian tai opetuksen sanoja?</verse>
        <verse osisID='1Cor.14.7'>Niinhän on elottomain soittimienkin laita, huilujen tai kitarain: kuinka tiedetään, mitä huilulla tai kitaralla soitetaan, elleivät ne soi toisistaan erottuvin sävelin?</verse>
        <verse osisID='1Cor.14.8'>Niinikään, jos pasuna antaa epäselvän äänen, kuka silloin valmistautuu taisteluun?</verse>
        <verse osisID='1Cor.14.9'>Samoin tekin: jos ette kielellänne saa esiin selvää puhetta, kuinka voidaan sellainen puhe ymmärtää? Tehän puhutte silloin tuuleen.</verse>
        <verse osisID='1Cor.14.10'>Maailmassa on, kuka tietää, kuinka monta eri kieltä, mutta ei ainoatakaan, jonka äänet eivät ole ymmärrettävissä.</verse>
        <verse osisID='1Cor.14.11'>Mutta jos en tiedä sanojen merkitystä, olen minä puhujalle muukalainen, ja puhuja on minulle muukalainen.</verse>
        <verse osisID='1Cor.14.12'>Samoin tekin, koska tavoittelette henkilahjoja, niin pyrkikää seurakunnan rakennukseksi saamaan niitä runsaasti.</verse>
        <verse osisID='1Cor.14.13'>Sentähden rukoilkoon se, joka kielillä puhuu, että hän taitaisi selittää.</verse>
        <verse osisID='1Cor.14.14'>Sillä jos minä rukoilen kielillä puhuen, niin minun henkeni kyllä rukoilee, mutta ymmärrykseni on hedelmätön.</verse>
        <verse osisID='1Cor.14.15'>Kuinka siis on? Minun on rukoiltava hengelläni, mutta minun on rukoiltava myöskin ymmärrykselläni; minun on veisattava kiitosta hengelläni, mutta minun on veisattava myöskin ymmärrykselläni.</verse>
        <verse osisID='1Cor.14.16'>Sillä jos ylistät Jumalaa hengessä, kuinka oppimattoman paikalla istuva saattaa sanoa "amen" sinun kiitokseesi? Eihän hän ymmärrä, mitä sanot.</verse>
        <verse osisID='1Cor.14.17'>Sinä kyllä kiität hyvin, mutta toinen ei siitä rakennu.</verse>
        <verse osisID='1Cor.14.18'>Minä kiitän Jumalaa, että puhun kielillä enemmän kuin teistä kukaan;</verse>
        <verse osisID='1Cor.14.19'>mutta seurakunnassa tahdon mieluummin puhua viisi sanaa ymmärrykselläni, opettaakseni muitakin, kuin kymmenentuhatta sanaa kielillä.</verse>
        <verse osisID='1Cor.14.20'>Veljet, älkää olko lapsia ymmärrykseltänne, vaan pahuudessa olkaa lapsia; mutta ymmärrykseltä olkaa täysi-ikäisiä.</verse>
        <verse osisID='1Cor.14.21'>Laissa on kirjoitettuna: "Vieraskielisten kautta ja muukalaisten huulilla minä olen puhuva tälle kansalle, eivätkä he sittenkään minua kuule, sanoo Herra".</verse>
        <verse osisID='1Cor.14.22'>Kielet eivät siis ole merkiksi uskoville, vaan niille, jotka eivät usko; mutta profetoiminen ei ole merkiksi uskottomille, vaan uskoville.</verse>
        <verse osisID='1Cor.14.23'>Jos nyt koko seurakunta kokoontuisi yhteen ja kaikki siellä puhuisivat kielillä ja sinne tulisi opetuksesta tai uskosta osattomia, eivätkö he sanoisi teidän olevan järjiltänne?</verse>
        <verse osisID='1Cor.14.24'>Mutta jos kaikki profetoisivat ja joku uskosta tai opetuksesta osaton tulisi sisään, niin kaikki paljastaisivat hänet ja kaikki langettaisivat hänestä tuomion,</verse>
        <verse osisID='1Cor.14.25'>hänen sydämensä salaisuudet tulisivat ilmi, ja niin hän kasvoilleen langeten rukoilisi Jumalaa ja julistaisi, että Jumala totisesti on teissä.</verse>
        <verse osisID='1Cor.14.26'>Kuinka siis on, veljet? Kun tulette yhteen, on jokaisella jotakin annettavaa: millä on virsi, millä opetus, millä ilmestys, mikä puhuu kielillä, mikä selittää; kaikki tapahtukoon rakennukseksi.</verse>
        <verse osisID='1Cor.14.27'>Jos kielillä puhutaan, niin puhukoon kullakin kertaa vain kaksi tai enintään kolme, ja yksi kerrallaan, ja yksi selittäköön;</verse>
        <verse osisID='1Cor.14.28'>mutta jos ei ole selittäjää, niin olkoot vaiti seurakunnassa ja puhukoot itselleen ja Jumalalle.</verse>
        <verse osisID='1Cor.14.29'>Profeetoista saakoon kaksi tai kolme puhua, ja muut arvostelkoot;</verse>
        <verse osisID='1Cor.14.30'>mutta jos joku toinen siinä istuva saa ilmestyksen, vaietkoon ensimmäinen.</verse>
        <verse osisID='1Cor.14.31'>Sillä te saatatte kaikki profetoida, toinen toisenne jälkeen, että kaikki saisivat opetusta ja kaikki kehoitusta.</verse>
        <verse osisID='1Cor.14.32'>Ja profeettain henget ovat profeetoille alamaiset;</verse>
        <verse osisID='1Cor.14.33'>sillä ei Jumala ole epäjärjestyksen, vaan rauhan Jumala. Niinkuin kaikissa pyhien seurakunnissa,</verse>
        <verse osisID='1Cor.14.34'>olkoot vaimot vaiti teidänkin seurakunnankokouksissanne, sillä heidän ei ole lupa puhua, vaan olkoot alamaisia, niinkuin lakikin sanoo.</verse>
        <verse osisID='1Cor.14.35'>Mutta jos he tahtovat tietoa jostakin, niin kysykööt kotonaan omilta miehiltään, sillä häpeällistä on naisen puhua seurakunnassa.</verse>
        <verse osisID='1Cor.14.36'>Vai teistäkö Jumalan sana on lähtenyt? Vai ainoastaan teidänkö tykönne se on tullut?</verse>
        <verse osisID='1Cor.14.37'>Jos joku luulee olevansa profeetta tai hengellinen, niin tietäköön, että mitä minä kirjoitan teille, se on Herran käsky.</verse>
        <verse osisID='1Cor.14.38'>Mutta jos joku ei sitä ymmärrä, niin olkoon ymmärtämättä.</verse>
        <verse osisID='1Cor.14.39'>Sentähden, veljeni, harrastakaa profetoimista älkääkä estäkö kielillä puhumasta.</verse>
        <verse osisID='1Cor.14.40'>Mutta kaikki tapahtukoon säädyllisesti ja järjestyksessä.</verse>
      </chapter>
      <chapter osisID='1Cor.15'>
        <verse osisID='1Cor.15.1'>Veljet, minä johdatan teidät tuntemaan sen evankeliumin, jonka minä teille julistin, jonka te myöskin olette ottaneet vastaan ja jossa myös pysytte</verse>
        <verse osisID='1Cor.15.2'>ja jonka kautta te myös pelastutte, jos pidätte siitä kiinni semmoisena, kuin minä sen teille julistin, ellette turhaan ole uskoneet.</verse>
        <verse osisID='1Cor.15.3'>Sillä minä annoin teille ennen kaikkea tiedoksi sen, minkä itse olin saanut: että Kristus on kuollut meidän syntiemme tähden, kirjoitusten mukaan,</verse>
        <verse osisID='1Cor.15.4'>ja että hänet haudattiin ja että hän nousi kuolleista kolmantena päivänä, kirjoitusten mukaan,</verse>
        <verse osisID='1Cor.15.5'>ja että hän näyttäytyi Keefaalle, sitten niille kahdelletoista.</verse>
        <verse osisID='1Cor.15.6'>Sen jälkeen hän näyttäytyi yhtä haavaa enemmälle kuin viidellesadalle veljelle, joista useimmat vielä nytkin ovat elossa, mutta muutamat ovat nukkuneet pois.</verse>
        <verse osisID='1Cor.15.7'>Sen jälkeen hän näyttäytyi Jaakobille, sitten kaikille apostoleille.</verse>
        <verse osisID='1Cor.15.8'>Mutta kaikkein viimeiseksi hän näyttäytyi minullekin, joka olen ikäänkuin keskensyntynyt.</verse>
        <verse osisID='1Cor.15.9'>Sillä minä olen apostoleista halvin enkä ole sen arvoinen, että minua apostoliksi kutsutaan, koska olen vainonnut Jumalan seurakuntaa.</verse>
        <verse osisID='1Cor.15.10'>Mutta Jumalan armosta minä olen se, mikä olen, eikä hänen armonsa minua kohtaan ole ollut turha, vaan enemmän kuin he kaikki minä olen työtä tehnyt, en kuitenkaan minä, vaan Jumalan armo, joka on minun kanssani.</verse>
        <verse osisID='1Cor.15.11'>Olinpa siis minä tai olivatpa he: näin me saarnaamme, ja näin te olette uskoon tulleet.</verse>
        <verse osisID='1Cor.15.12'>Mutta jos Kristuksesta saarnataan, että hän on noussut kuolleista, kuinka muutamat teistä saattavat sanoa, ettei kuolleitten ylösnousemusta ole?</verse>
        <verse osisID='1Cor.15.13'>Vaan jos ei ole kuolleitten ylösnousemusta, ei Kristuskaan ole noussut.</verse>
        <verse osisID='1Cor.15.14'>Mutta jos Kristus ei ole noussut kuolleista, turha on silloin meidän saarnamme, turha myös teidän uskonne;</verse>
        <verse osisID='1Cor.15.15'>ja silloin meidät myös havaitaan vääriksi Jumalan todistajiksi, koska olemme todistaneet Jumalaa vastaan, että hän on herättänyt Kristuksen, jota hän ei ole herättänyt, jos kerran kuolleita ei herätetä.</verse>
        <verse osisID='1Cor.15.16'>Sillä jos kuolleita ei herätetä, ei Kristuskaan ole herätetty.</verse>
        <verse osisID='1Cor.15.17'>Mutta jos Kristus ei ole herätetty, niin teidän uskonne on turha, ja te olette vielä synneissänne.</verse>
        <verse osisID='1Cor.15.18'>Ja silloinhan Kristuksessa nukkuneetkin olisivat kadotetut.</verse>
        <verse osisID='1Cor.15.19'>Jos olemme panneet toivomme Kristukseen ainoastaan tämän elämän ajaksi, niin olemme kaikkia muita ihmisiä surkuteltavammat.</verse>
        <verse osisID='1Cor.15.20'>Mutta nytpä Kristus on noussut kuolleista, esikoisena kuoloon nukkuneista.</verse>
        <verse osisID='1Cor.15.21'>Sillä koska kuolema on tullut ihmisen kautta, niin on myöskin kuolleitten ylösnousemus tullut ihmisen kautta.</verse>
        <verse osisID='1Cor.15.22'>Sillä niinkuin kaikki kuolevat Aadamissa, niin myös kaikki tehdään eläviksi Kristuksessa,</verse>
        <verse osisID='1Cor.15.23'>mutta jokainen vuorollaan: esikoisena Kristus, sitten Kristuksen omat hänen tulemuksessaan;</verse>
        <verse osisID='1Cor.15.24'>sitten tulee loppu, kun hän antaa valtakunnan Jumalan ja Isän haltuun, kukistettuaan kaiken hallituksen ja kaiken vallan ja voiman.</verse>
        <verse osisID='1Cor.15.25'>Sillä hänen pitää hallitseman "siihen asti, kunnes hän on pannut kaikki viholliset jalkojensa alle".</verse>
        <verse osisID='1Cor.15.26'>Vihollisista viimeisenä kukistetaan kuolema.</verse>
        <verse osisID='1Cor.15.27'>Sillä: "kaikki hän on alistanut hänen jalkojensa alle". Mutta kun hän sanoo: "kaikki on alistettu", niin ei tietenkään ole alistettu se, joka on alistanut kaiken hänen allensa.</verse>
        <verse osisID='1Cor.15.28'>Ja kun kaikki on alistettu Pojan valtaan, silloin itse Poikakin alistetaan sen valtaan, joka on alistanut hänen valtaansa kaiken, että Jumala olisi kaikki kaikissa.</verse>
        <verse osisID='1Cor.15.29'>Mitä muutoin ne, jotka kastattavat itsensä kuolleitten puolesta, sillä saavat aikaan? Jos kuolleet eivät heräjä, miksi nämä sitten kastattavat itsensä heidän puolestaan?</verse>
        <verse osisID='1Cor.15.30'>Ja miksi mekään antaudumme joka hetki vaaraan?</verse>
        <verse osisID='1Cor.15.31'>Joka päivä minä olen kuoleman kidassa, niin totta kuin te, veljet, olette minun kerskaukseni Kristuksessa Jeesuksessa, meidän Herrassamme.</verse>
        <verse osisID='1Cor.15.32'>Jos minä ihmisten tavoin olen taistellut petojen kanssa Efesossa, mitä hyötyä minulle siitä on? Jos kuolleet eivät heräjä, niin: "syökäämme ja juokaamme, sillä huomenna me kuolemme".</verse>
        <verse osisID='1Cor.15.33'>Älkää eksykö. "Huono seura hyvät tavat turmelee."</verse>
        <verse osisID='1Cor.15.34'>Raitistukaa oikealla tavalla, älkääkä syntiä tehkö; sillä niitä on, joilla ei ole mitään tietoa Jumalasta. Teidän häpeäksenne minä tämän sanon.</verse>
        <verse osisID='1Cor.15.35'>Mutta joku ehkä kysyy: "Millä tavoin kuolleet heräjävät, ja millaisessa ruumiissa he tulevat?"</verse>
        <verse osisID='1Cor.15.36'>Sinä mieletön, se, minkä kylvät, ei virkoa eloon, ellei se ensin kuole!</verse>
        <verse osisID='1Cor.15.37'>Ja kun kylvät, et kylvä sitä vartta, joka on nouseva, vaan paljaan jyvän, nisun jyvän tai muun minkä tahansa.</verse>
        <verse osisID='1Cor.15.38'>Mutta Jumala antaa sille varren, sellaisen kuin tahtoo, ja kullekin siemenelle sen oman varren.</verse>
        <verse osisID='1Cor.15.39'>Ei kaikki liha ole samaa lihaa, vaan toista on ihmisten, toista taas karjan liha, toista on lintujen liha, toista kalojen.</verse>
        <verse osisID='1Cor.15.40'>Ja on taivaallisia ruumiita ja maallisia ruumiita; mutta toinen on taivaallisten kirkkaus, toinen taas maallisten.</verse>
        <verse osisID='1Cor.15.41'>Toinen on auringon kirkkaus ja toinen kuun kirkkaus ja toinen tähtien kirkkaus, ja toinen tähti voittaa toisen kirkkaudessa.</verse>
        <verse osisID='1Cor.15.42'>Niin on myös kuolleitten ylösnousemus: kylvetään katoavaisuudessa, nousee katoamattomuudessa;</verse>
        <verse osisID='1Cor.15.43'>kylvetään alhaisuudessa, nousee kirkkaudessa; kylvetään heikkoudessa, nousee voimassa;</verse>
        <verse osisID='1Cor.15.44'>kylvetään sielullinen ruumis, nousee hengellinen ruumis. Jos kerran on sielullinen ruumis, niin on myös hengellinen.</verse>
        <verse osisID='1Cor.15.45'>Niin on myös kirjoitettu: "Ensimmäisestä ihmisestä, Aadamista, tuli elävä sielu"; viimeisestä Aadamista tuli eläväksitekevä henki.</verse>
        <verse osisID='1Cor.15.46'>Mutta mikä on hengellistä, se ei ole ensimmäinen, vaan se, mikä on sielullista, on ensimmäinen; sitten on se, mikä on hengellistä.</verse>
        <verse osisID='1Cor.15.47'>Ensimmäinen ihminen oli maasta, maallinen, toinen ihminen on taivaasta.</verse>
        <verse osisID='1Cor.15.48'>Minkäkaltainen maallinen oli, senkaltaisia ovat myös maalliset; ja minkäkaltainen taivaallinen on, senkaltaisia ovat myös taivaalliset.</verse>
        <verse osisID='1Cor.15.49'>Ja niinkuin meissä on ollut maallisen kuva, niin meissä on myös oleva taivaallisen kuva.</verse>
        <verse osisID='1Cor.15.50'>Mutta tämän minä sanon, veljet, ettei liha ja veri voi periä Jumalan valtakuntaa, eikä katoavaisuus peri katoamattomuutta.</verse>
        <verse osisID='1Cor.15.51'>Katso, minä sanon teille salaisuuden: emme kaikki kuolemaan nuku, mutta kaikki me muutumme,</verse>
        <verse osisID='1Cor.15.52'>yhtäkkiä, silmänräpäyksessä, viimeisen pasunan soidessa; sillä pasuna soi, ja kuolleet nousevat katoamattomina, ja me muutumme.</verse>
        <verse osisID='1Cor.15.53'>Sillä tämän katoavaisen pitää pukeutuman katoamattomuuteen, ja tämän kuolevaisen pitää pukeutuman kuolemattomuuteen.</verse>
        <verse osisID='1Cor.15.54'>Mutta kun tämä katoavainen pukeutuu katoamattomuuteen ja tämä kuolevainen pukeutuu kuolemattomuuteen, silloin toteutuu se sana, joka on kirjoitettu: "Kuolema on nielty ja voitto saatu".</verse>
        <verse osisID='1Cor.15.55'>"Kuolema, missä on sinun voittosi? Kuolema, missä on sinun otasi?"</verse>
        <verse osisID='1Cor.15.56'>Mutta kuoleman ota on synti, ja synnin voima on laki.</verse>
        <verse osisID='1Cor.15.57'>Mutta kiitos olkoon Jumalan, joka antaa meille voiton meidän Herramme Jeesuksen Kristuksen kautta!</verse>
        <verse osisID='1Cor.15.58'>Sentähden, rakkaat veljeni, olkaa lujat, järkähtämättömät, aina innokkaat Herran työssä, tietäen, että teidän vaivannäkönne ei ole turha Herrassa.</verse>
      </chapter>
      <chapter osisID='1Cor.16'>
        <verse osisID='1Cor.16.1'>Mitä tulee keräykseen pyhiä varten, niin tehkää tekin samalla tavoin, kuin minä olen määrännyt Galatian seurakunnille.</verse>
        <verse osisID='1Cor.16.2'>Kunkin viikon ensimmäisenä päivänä pankoon jokainen teistä kotonaan jotakin talteen, säästäen menestymisensä mukaan, ettei keräyksiä tehtäisi vasta minun tultuani.</verse>
        <verse osisID='1Cor.16.3'>Mutta kun olen saapunut teidän tykönne, lähetän minä ne henkilöt, jotka siihen sopiviksi katsotte, kirjeet mukanaan, viemään teidän rakkaudenlahjanne Jerusalemiin;</verse>
        <verse osisID='1Cor.16.4'>ja jos asia on sen arvoinen, että minunkin on lähteminen, niin saavat he lähteä minun kanssani.</verse>
        <verse osisID='1Cor.16.5'>Aion nimittäin tulla teidän tykönne kuljettuani läpi Makedonian, sillä minä kuljen Makedonian kautta;</verse>
        <verse osisID='1Cor.16.6'>mutta teidän luonanne viivyn ehkä jonkin aikaa, kenties vietän talvenkin, että te sitten auttaisitte minua eteenpäin, minne matkustanenkin.</verse>
        <verse osisID='1Cor.16.7'>Sillä en tahdo nyt vain ohimennen käydä teitä katsomassa, toivon näet saavani viipyä jonkin aikaa teidän luonanne, jos Herra sallii.</verse>
        <verse osisID='1Cor.16.8'>Mutta Efesossa minä viivyn helluntaihin saakka;</verse>
        <verse osisID='1Cor.16.9'>sillä minulle on avautunut ovi suureen ja hedelmälliseen työhön, ja vastustajia on paljon.</verse>
        <verse osisID='1Cor.16.10'>Mutta jos Timoteus saapuu, niin katsokaa, että hän pelotta voi olla teidän luonanne, sillä Herran työtä hän toimittaa niinkuin minäkin.</verse>
        <verse osisID='1Cor.16.11'>Älköön siis kukaan häntä halveksiko, vaan auttakaa häntä lähtemään rauhassa matkalle, että hän tulisi minun tyköni; sillä minä ja veljet odotamme häntä.</verse>
        <verse osisID='1Cor.16.12'>Mitä veli Apollokseen tulee, olen hartaasti kehoittanut häntä lähtemään veljien kanssa teidän tykönne; mutta hän ei ole ollenkaan halukas lähtemään nyt, vaan tulee, kun hänelle sopii.</verse>
        <verse osisID='1Cor.16.13'>Valvokaa, pysykää lujina uskossa, olkaa miehuulliset, olkaa väkevät.</verse>
        <verse osisID='1Cor.16.14'>Kaikki, mitä teette, tapahtukoon rakkaudessa.</verse>
        <verse osisID='1Cor.16.15'>Mutta minä kehoitan teitä, veljet: te tunnette Stefanaan perhekunnan ja tiedätte, että se on Akaian ensi hedelmä ja että he ovat antautuneet pyhien palvelukseen.</verse>
        <verse osisID='1Cor.16.16'>Olkaa tekin kuuliaisia heidän kaltaisilleen ja jokaiselle, joka heidän kanssaan työtä tekee ja vaivaa näkee.</verse>
        <verse osisID='1Cor.16.17'>Minä iloitsen Stefanaan ja Fortunatuksen ja Akaikuksen tännetulosta, koska he korvaavat minulle teidän poissaolonne;</verse>
        <verse osisID='1Cor.16.18'>he ovat virkistäneet minun henkeäni niinkuin teidänkin. Antakaa siis täysi tunnustus sellaisille miehille.</verse>
        <verse osisID='1Cor.16.19'>Aasian seurakunnat tervehtivät teitä. Monet tervehdykset Herrassa lähettävät teille Akylas ja Priska sekä heidän kodissaan kokoontuva seurakunta.</verse>
        <verse osisID='1Cor.16.20'>Kaikki veljet lähettävät teille tervehdyksen. Tervehtikää toisianne pyhällä suunannolla.</verse>
        <verse osisID='1Cor.16.21'>Tervehdys minulta, Paavalilta, omakätisesti.</verse>
        <verse osisID='1Cor.16.22'>Jos joku ei pidä Herraa rakkaana, hän olkoon kirottu! Maran ata.</verse>
        <verse osisID='1Cor.16.23'>Herran Jeesuksen armo olkoon teidän kanssanne.</verse>
        <verse osisID='1Cor.16.24'>Minun rakkauteni on teidän kaikkien kanssa Kristuksessa Jeesuksessa.</verse>
      </chapter>
    </div></osisText>
</osis>