<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='fin' xml:lang='fi'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='fin'>
        <title>Finish Version</title>
        <contributor>
  		The Unbound Bible
  		Biola University: Administrative Computing
  		13800 Biola Ave.
  		La Mirada, CA 90639
  		United States of America
  		562-903-4722 
  	</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>
  		Finnish Bible
  		PYHŽ RAAMATTU
  		(C) 1933, 1938
  		Vanha Testamentti XI 1933 Uusi Testamentti XII 1938
  	</description>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>fin</identifier>
        <source>ftp://unboundftp.biola.edu/pub/finnish1938_utf8.zip</source>
        <language type='IETF'>fi</language>
        <relation/>
        <coverage>provide the bible to the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='John'>
      <chapter osisID='John.1'>
        <verse osisID='John.1.1'>Alussa oli Sana, ja Sana oli Jumalan tykönä, ja Sana oli Jumala.</verse>
        <verse osisID='John.1.2'>Hän oli alussa Jumalan tykönä.</verse>
        <verse osisID='John.1.3'>Kaikki on saanut syntynsä hänen kauttaan, ja ilman häntä ei ole syntynyt mitään, mikä syntynyt on.</verse>
        <verse osisID='John.1.4'>Hänessä oli elämä, ja elämä oli ihmisten valkeus.</verse>
        <verse osisID='John.1.5'>Ja valkeus loistaa pimeydessä, ja pimeys ei sitä käsittänyt.</verse>
        <verse osisID='John.1.6'>Oli mies, Jumalan lähettämä; hänen nimensä oli Johannes.</verse>
        <verse osisID='John.1.7'>Hän tuli todistamaan, todistaaksensa valkeudesta, että kaikki uskoisivat hänen kauttansa.</verse>
        <verse osisID='John.1.8'>Ei hän ollut se valkeus, mutta hän tuli valkeudesta todistamaan.</verse>
        <verse osisID='John.1.9'>Totinen valkeus, joka valistaa jokaisen ihmisen, oli tulossa maailmaan.</verse>
        <verse osisID='John.1.10'>Maailmassa hän oli, ja maailma on hänen kauttaan saanut syntynsä, ja maailma ei häntä tuntenut.</verse>
        <verse osisID='John.1.11'>Hän tuli omiensa tykö, ja hänen omansa eivät ottaneet häntä vastaan.</verse>
        <verse osisID='John.1.12'>Mutta kaikille, jotka ottivat hänet vastaan, hän antoi voiman tulla Jumalan lapsiksi, niille, jotka uskovat hänen nimeensä,</verse>
        <verse osisID='John.1.13'>jotka eivät ole syntyneet verestä eikä lihan tahdosta eikä miehen tahdosta, vaan Jumalasta.</verse>
        <verse osisID='John.1.14'>Ja Sana tuli lihaksi ja asui meidän keskellämme, ja me katselimme hänen kirkkauttansa, senkaltaista kirkkautta, kuin ainokaisella Pojalla on Isältä; ja hän oli täynnä armoa ja totuutta.</verse>
        <verse osisID='John.1.15'>Johannes todisti hänestä ja huusi sanoen: "Tämä on se, josta minä sanoin: se, joka minun jälkeeni tulee, on ollut minun edelläni, sillä hän on ollut ennen kuin minä."</verse>
        <verse osisID='John.1.16'>Ja hänen täyteydestään me kaikki olemme saaneet, ja armoa armon päälle.</verse>
        <verse osisID='John.1.17'>Sillä laki on annettu Mooseksen kautta; armo ja totuus on tullut Jeesuksen Kristuksen kautta.</verse>
        <verse osisID='John.1.18'>Ei kukaan ole Jumalaa milloinkaan nähnyt; ainokainen Poika, joka on Isän helmassa, on hänet ilmoittanut.</verse>
        <verse osisID='John.1.19'>Ja tämä on Johanneksen todistus, kun juutalaiset lähettivät hänen luoksensa Jerusalemista pappeja ja leeviläisiä kysymään häneltä: "Kuka sinä olet?"</verse>
        <verse osisID='John.1.20'>Ja hän tunnusti eikä kieltänyt; ja hän tunnusti: "Minä en ole Kristus".</verse>
        <verse osisID='John.1.21'>Ja he kysyivät häneltä: "Mikä sitten? Oletko sinä Elias?" Hän sanoi: "En ole". "Se profeettako olet?" Hän vastasi: "En".</verse>
        <verse osisID='John.1.22'>Niin he sanoivat hänelle: "Kuka olet, että voisimme antaa vastauksen niille, jotka meidät lähettivät? Mitä sanot itsestäsi?"</verse>
        <verse osisID='John.1.23'>Hän sanoi: "Minä olen huutavan ääni erämaassa: 'Tehkää tie tasaiseksi Herralle', niinkuin profeetta Esaias on sanonut."</verse>
        <verse osisID='John.1.24'>Ja lähetetyt olivat fariseuksia;</verse>
        <verse osisID='John.1.25'>ja he kysyivät häneltä ja sanoivat hänelle: "Miksi sitten kastat, jos et ole Kristus etkä Elias etkä se profeetta?"</verse>
        <verse osisID='John.1.26'>Johannes vastasi heille sanoen: "Minä kastan vedellä; mutta teidän keskellänne seisoo hän, jota te ette tunne.</verse>
        <verse osisID='John.1.27'>Hän on se, joka tulee minun jälkeeni ja jonka kengänpaulaa minä en ole arvollinen päästämään."</verse>
        <verse osisID='John.1.28'>Tämä tapahtui Betaniassa, Jordanin tuolla puolella, jossa Johannes oli kastamassa.</verse>
        <verse osisID='John.1.29'>Seuraavana päivänä hän näki Jeesuksen tulevan tykönsä ja sanoi: "Katso, Jumalan Karitsa, joka ottaa pois maailman synnin!</verse>
        <verse osisID='John.1.30'>Tämä on se, josta minä sanoin: 'Minun jälkeeni tulee mies, joka on ollut minun edelläni, sillä hän on ollut ennen kuin minä'.</verse>
        <verse osisID='John.1.31'>Ja minä en tuntenut häntä; mutta sitä varten, että hän tulisi julki Israelille, minä olen tullut vedellä kastamaan."</verse>
        <verse osisID='John.1.32'>Ja Johannes todisti sanoen: "Minä näin Hengen laskeutuvan taivaasta alas niinkuin kyyhkysen, ja se jäi hänen päällensä.</verse>
        <verse osisID='John.1.33'>Ja minä en tuntenut häntä; mutta hän, joka lähetti minut vedellä kastamaan, sanoi minulle: 'Se, jonka päälle sinä näet Hengen laskeutuvan ja jäävän, hän on se, joka kastaa Pyhällä Hengellä'.</verse>
        <verse osisID='John.1.34'>Ja minä olen sen nähnyt ja olen todistanut, että tämä on Jumalan Poika."</verse>
        <verse osisID='John.1.35'>Seuraavana päivänä Johannes taas seisoi siellä ja kaksi hänen opetuslapsistansa.</verse>
        <verse osisID='John.1.36'>Ja kiinnittäen katseensa Jeesukseen, joka siellä käveli, hän sanoi: "Katso, Jumalan Karitsa!"</verse>
        <verse osisID='John.1.37'>Ja ne kaksi opetuslasta kuulivat hänen näin puhuvan ja seurasivat Jeesusta.</verse>
        <verse osisID='John.1.38'>Niin Jeesus kääntyi ja nähdessään heidän seuraavan sanoi heille: "Mitä te etsitte?" He vastasivat hänelle: "Rabbi" - se on käännettynä: opettaja - "missä sinä majailet?"</verse>
        <verse osisID='John.1.39'>Hän sanoi heille: "Tulkaa ja katsokaa". Niin he menivät ja näkivät, missä hän majaili, ja viipyivät hänen tykönään sen päivän. Silloin oli noin kymmenes hetki.</verse>
        <verse osisID='John.1.40'>Andreas, Simon Pietarin veli, oli toinen niistä kahdesta, jotka olivat kuulleet, mitä Johannes sanoi, ja seuranneet Jeesusta.</verse>
        <verse osisID='John.1.41'>Hän tapasi ensin veljensä Simonin ja sanoi hänelle: "Me olemme löytäneet Messiaan", se on käännettynä: Kristus.</verse>
        <verse osisID='John.1.42'>Ja hän vei hänet Jeesuksen tykö. Jeesus kiinnitti katseensa häneen ja sanoi: "Sinä olet Simon, Johanneksen poika; sinun nimesi on oleva Keefas", joka käännettynä on Pietari.</verse>
        <verse osisID='John.1.43'>Seuraavana päivänä Jeesus tahtoi lähteä Galileaan; ja hän tapasi Filippuksen ja sanoi hänelle: "Seuraa minua".</verse>
        <verse osisID='John.1.44'>Ja Filippus oli Beetsaidasta, Andreaan ja Pietarin kaupungista.</verse>
        <verse osisID='John.1.45'>Filippus tapasi Natanaelin ja sanoi hänelle: "Me olemme löytäneet sen, josta Mooses laissa ja profeetat ovat kirjoittaneet, Jeesuksen, Joosefin pojan, Nasaretista".</verse>
        <verse osisID='John.1.46'>Natanael sanoi hänelle: "Voiko Nasaretista tulla mitään hyvää?" Filippus sanoi hänelle: "Tule ja katso".</verse>
        <verse osisID='John.1.47'>Jeesus näki Natanaelin tulevan tykönsä ja sanoi hänestä: "Katso, oikea israelilainen, jossa ei vilppiä ole!"</verse>
        <verse osisID='John.1.48'>Natanael sanoi hänelle: "Mistä minut tunnet?" Jeesus vastasi ja sanoi hänelle: "Ennenkuin Filippus sinua kutsui, kun olit viikunapuun alla, näin minä sinut".</verse>
        <verse osisID='John.1.49'>Natanael vastasi ja sanoi hänelle: "Rabbi, sinä olet Jumalan Poika, sinä olet Israelin kuningas".</verse>
        <verse osisID='John.1.50'>Jeesus vastasi ja sanoi hänelle: "Sentähden, että minä sanoin sinulle: 'minä näin sinut viikunapuun alla', sinä uskot. Sinä saat nähdä suurempia, kuin nämä ovat."</verse>
        <verse osisID='John.1.51'>Ja hän sanoi hänelle: "Totisesti, totisesti minä sanon teille: te saatte nähdä taivaan avoinna ja Jumalan enkelien nousevan ylös ja laskeutuvan alas Ihmisen Pojan päälle."</verse>
      </chapter>
      <chapter osisID='John.2'>
        <verse osisID='John.2.1'>Ja kolmantena päivänä oli häät Galilean Kaanassa, ja Jeesuksen äiti oli siellä.</verse>
        <verse osisID='John.2.2'>Ja myös Jeesus ja hänen opetuslapsensa olivat kutsutut häihin.</verse>
        <verse osisID='John.2.3'>Ja kun viini loppui, sanoi Jeesuksen äiti hänelle: "Heillä ei ole viiniä".</verse>
        <verse osisID='John.2.4'>Jeesus sanoi hänelle: "Mitä sinä tahdot minusta, vaimo? Minun aikani ei ole vielä tullut."</verse>
        <verse osisID='John.2.5'>Hänen äitinsä sanoi palvelijoille: "Mitä hän teille sanoo, se tehkää".</verse>
        <verse osisID='John.2.6'>Niin oli siinä juutalaisten puhdistamistavan mukaan kuusi kivistä vesiastiaa, kukin kahden tai kolmen mitan vetoinen.</verse>
        <verse osisID='John.2.7'>Jeesus sanoi heille: "Täyttäkää astiat vedellä". Ja he täyttivät ne reunoja myöten.</verse>
        <verse osisID='John.2.8'>Ja hän sanoi heille: "Ammentakaa nyt ja viekää edeskäyvälle". Ja he veivät.</verse>
        <verse osisID='John.2.9'>Mutta kun edeskäypä maistoi vettä, joka oli muuttunut viiniksi, eikä tiennyt, mistä se oli tullut - mutta palvelijat, jotka veden olivat ammentaneet, tiesivät sen - kutsui edeskäypä yljän</verse>
        <verse osisID='John.2.10'>ja sanoi hänelle: "Jokainen panee ensin esille hyvän viinin ja sitten, kun juopuvat, huonomman. Sinä olet säästänyt hyvän viinin tähän asti."</verse>
        <verse osisID='John.2.11'>Tämän ensimmäisen tunnustekonsa Jeesus teki Galilean Kaanassa ja ilmoitti kirkkautensa; ja hänen opetuslapsensa uskoivat häneen.</verse>
        <verse osisID='John.2.12'>Sen jälkeen hän meni alas Kapernaumiin, hän ja hänen äitinsä ja veljensä ja opetuslapsensa; ja siellä he eivät viipyneet monta päivää.</verse>
        <verse osisID='John.2.13'>Ja juutalaisten pääsiäinen oli lähellä, ja Jeesus meni ylös Jerusalemiin.</verse>
        <verse osisID='John.2.14'>Niin hän tapasi pyhäkössä ne, jotka myivät härkiä ja lampaita ja kyyhkysiä, ja rahanvaihtajat istumassa.</verse>
        <verse osisID='John.2.15'>Ja hän teki nuorista ruoskan ja ajoi ulos pyhäköstä heidät kaikki lampaineen ja härkineen ja kaasi vaihtajain rahat maahan ja työnsi heidän pöytänsä kumoon.</verse>
        <verse osisID='John.2.16'>Ja hän sanoi kyyhkysten myyjille: "Viekää pois nämä täältä. Älkää tehkö minun Isäni huonetta markkinahuoneeksi."</verse>
        <verse osisID='John.2.17'>Silloin hänen opetuslapsensa muistivat, että on kirjoitettu: "Kiivaus sinun huoneesi puolesta kuluttaa minut".</verse>
        <verse osisID='John.2.18'>Niin juutalaiset vastasivat ja sanoivat hänelle: "Minkä merkin sinä näytät meille, koska näitä teet?"</verse>
        <verse osisID='John.2.19'>Jeesus vastasi ja sanoi heille: "Hajottakaa maahan tämä temppeli, niin minä pystytän sen kolmessa päivässä".</verse>
        <verse osisID='John.2.20'>Niin juutalaiset sanoivat: "Neljäkymmentä kuusi vuotta on tätä temppeliä rakennettu, ja sinäkö pystytät sen kolmessa päivässä?"</verse>
        <verse osisID='John.2.21'>Mutta hän puhui ruumiinsa temppelistä.</verse>
        <verse osisID='John.2.22'>Kun hän sitten oli noussut kuolleista, muistivat hänen opetuslapsensa, että hän oli tämän sanonut; ja he uskoivat Raamatun ja sen sanan, jonka Jeesus oli sanonut.</verse>
        <verse osisID='John.2.23'>Mutta kun hän oli Jerusalemissa pääsiäisenä, juhlan aikana, uskoivat monet hänen nimeensä, nähdessään hänen tunnustekonsa, jotka hän teki.</verse>
        <verse osisID='John.2.24'>Mutta Jeesus itse ei uskonut itseänsä heille, sentähden että hän tunsi kaikki</verse>
        <verse osisID='John.2.25'>eikä tarvinnut kenenkään todistusta ihmisestä, sillä hän tiesi itse, mitä ihmisessä on.</verse>
      </chapter>
      <chapter osisID='John.3'>
        <verse osisID='John.3.1'>Mutta oli mies, fariseusten joukosta, nimeltä Nikodeemus, juutalaisten hallitusmiehiä.</verse>
        <verse osisID='John.3.2'>Hän tuli Jeesuksen tykö yöllä ja sanoi hänelle: "Rabbi, me tiedämme, että sinun opettajaksi tulemisesi on Jumalasta, sillä ei kukaan voi tehdä niitä tunnustekoja, joita sinä teet, ellei Jumala ole hänen kanssansa."</verse>
        <verse osisID='John.3.3'>Jeesus vastasi ja sanoi hänelle: "Totisesti, totisesti minä sanon sinulle: joka ei synny uudesti, ylhäältä, se ei voi nähdä Jumalan valtakuntaa".</verse>
        <verse osisID='John.3.4'>Nikodeemus sanoi hänelle: "Kuinka voi ihminen vanhana syntyä? Eihän hän voi jälleen mennä äitinsä kohtuun ja syntyä?"</verse>
        <verse osisID='John.3.5'>Jeesus vastasi: "Totisesti, totisesti minä sanon sinulle: jos joku ei synny vedestä ja Hengestä, ei hän voi päästä sisälle Jumalan valtakuntaan.</verse>
        <verse osisID='John.3.6'>Mikä lihasta on syntynyt, on liha; ja mikä Hengestä on syntynyt, on henki.</verse>
        <verse osisID='John.3.7'>Älä ihmettele, että minä sanoin sinulle: teidän täytyy syntyä uudesti, ylhäältä.</verse>
        <verse osisID='John.3.8'>Tuuli puhaltaa, missä tahtoo, ja sinä kuulet sen huminan, mutta et tiedä, mistä se tulee ja minne se menee; niin on jokaisen, joka on Hengestä syntynyt."</verse>
        <verse osisID='John.3.9'>Nikodeemus vastasi ja sanoi hänelle: "Kuinka tämä voi tapahtua?"</verse>
        <verse osisID='John.3.10'>Jeesus vastasi ja sanoi hänelle: "Sinä olet Israelin opettaja etkä tätä tiedä!</verse>
        <verse osisID='John.3.11'>Totisesti, totisesti minä sanon sinulle: me puhumme, mitä tiedämme, ja todistamme, mitä olemme nähneet, ettekä te ota vastaan meidän todistustamme.</verse>
        <verse osisID='John.3.12'>Jos ette usko, kun minä puhun teille maallisista, kuinka te uskoisitte, jos minä puhun teille taivaallisista?</verse>
        <verse osisID='John.3.13'>Ei kukaan ole noussut ylös taivaaseen, paitsi hän, joka taivaasta tuli alas, Ihmisen Poika, joka on taivaassa.</verse>
        <verse osisID='John.3.14'>Ja niinkuin Mooses ylensi käärmeen erämaassa, niin pitää Ihmisen Poika ylennettämän,</verse>
        <verse osisID='John.3.15'>että jokaisella, joka häneen uskoo, olisi iankaikkinen elämä.</verse>
        <verse osisID='John.3.16'>Sillä niin on Jumala maailmaa rakastanut, että hän antoi ainokaisen Poikansa, ettei yksikään, joka häneen uskoo, hukkuisi, vaan hänellä olisi iankaikkinen elämä.</verse>
        <verse osisID='John.3.17'>Sillä ei Jumala lähettänyt Poikaansa maailmaan tuomitsemaan maailmaa, vaan sitä varten, että maailma hänen kauttansa pelastuisi.</verse>
        <verse osisID='John.3.18'>Joka uskoo häneen, sitä ei tuomita; mutta joka ei usko, se on jo tuomittu, koska hän ei ole uskonut Jumalan ainokaisen Pojan nimeen.</verse>
        <verse osisID='John.3.19'>Mutta tämä on tuomio, että valkeus on tullut maailmaan, ja ihmiset rakastivat pimeyttä enemmän kuin valkeutta; sillä heidän tekonsa olivat pahat.</verse>
        <verse osisID='John.3.20'>Sillä jokainen, joka pahaa tekee, vihaa valkeutta eikä tule valkeuteen, ettei hänen tekojansa nuhdeltaisi.</verse>
        <verse osisID='John.3.21'>Mutta joka totuuden tekee, se tulee valkeuteen, että hänen tekonsa tulisivat julki, sillä ne ovat Jumalassa tehdyt."</verse>
        <verse osisID='John.3.22'>Sen jälkeen Jeesus meni opetuslapsineen Juudean maaseudulle ja oleskeli siellä heidän kanssaan ja kastoi.</verse>
        <verse osisID='John.3.23'>Mutta Johanneskin kastoi Ainonissa lähellä Salimia, koska siellä oli paljon vettä; ja ihmiset tulivat ja antoivat kastaa itsensä.</verse>
        <verse osisID='John.3.24'>Sillä Johannesta ei vielä oltu heitetty vankeuteen.</verse>
        <verse osisID='John.3.25'>Niin Johanneksen opetuslapset rupesivat väittelemään erään juutalaisen kanssa puhdistuksesta.</verse>
        <verse osisID='John.3.26'>Ja he tulivat Johanneksen luo ja sanoivat hänelle: "Rabbi, se, joka oli sinun kanssasi Jordanin tuolla puolella ja josta sinä olet todistanut, katso, hän kastaa, ja kaikki menevät hänen tykönsä".</verse>
        <verse osisID='John.3.27'>Johannes vastasi ja sanoi: "Ei ihminen voi ottaa mitään, ellei hänelle anneta taivaasta.</verse>
        <verse osisID='John.3.28'>Te olette itse minun todistajani, että minä sanoin: en minä ole Kristus, vaan minä olen hänen edellänsä lähetetty.</verse>
        <verse osisID='John.3.29'>Jolla on morsian, se on ylkä; mutta yljän ystävä, joka seisoo ja kuuntelee häntä, iloitsee suuresti yljän äänestä. Tämä minun iloni on nyt tullut täydelliseksi.</verse>
        <verse osisID='John.3.30'>Hänen tulee kasvaa, mutta minun vähetä.</verse>
        <verse osisID='John.3.31'>Hän, joka ylhäältä tulee, on yli kaikkien. Joka on syntyisin maasta, se on maasta, ja maasta on, mitä hän puhuu; hän, joka taivaasta tulee, on yli kaikkien.</verse>
        <verse osisID='John.3.32'>Ja mitä hän on nähnyt ja kuullut, sitä hän todistaa; ja hänen todistustansa ei kukaan ota vastaan.</verse>
        <verse osisID='John.3.33'>Joka ottaa vastaan hänen todistuksensa, se sinetillä vahvistaa, että Jumala on totinen.</verse>
        <verse osisID='John.3.34'>Sillä hän, jonka Jumala on lähettänyt, puhuu Jumalan sanoja; sillä ei Jumala anna Henkeä mitalla.</verse>
        <verse osisID='John.3.35'>Isä rakastaa Poikaa ja on antanut kaikki hänen käteensä.</verse>
        <verse osisID='John.3.36'>Joka uskoo Poikaan, sillä on iankaikkinen elämä; mutta joka ei ole kuuliainen Pojalle, se ei ole elämää näkevä, vaan Jumalan viha pysyy hänen päällänsä."</verse>
      </chapter>
      <chapter osisID='John.4'>
        <verse osisID='John.4.1'>Kun nyt Herra sai tietää fariseusten kuulleen, että Jeesus teki opetuslapsiksi ja kastoi useampia kuin Johannes</verse>
        <verse osisID='John.4.2'>- vaikka Jeesus ei itse kastanut, vaan hänen opetuslapsensa -</verse>
        <verse osisID='John.4.3'>jätti hän Juudean ja meni taas Galileaan.</verse>
        <verse osisID='John.4.4'>Mutta hänen oli kuljettava Samarian kautta.</verse>
        <verse osisID='John.4.5'>Niin hän tuli Sykar nimiseen Samarian kaupunkiin, joka on lähellä sitä maa-aluetta, minkä Jaakob oli antanut pojalleen Joosefille.</verse>
        <verse osisID='John.4.6'>Ja siellä oli Jaakobin lähde. Kun nyt Jeesus oli matkasta väsynyt, istui hän lähteen reunalle. Ja oli noin kuudes hetki.</verse>
        <verse osisID='John.4.7'>Niin tuli eräs Samarian nainen ammentamaan vettä. Jeesus sanoi hänelle: "Anna minulle juoda".</verse>
        <verse osisID='John.4.8'>Sillä hänen opetuslapsensa olivat lähteneet kaupunkiin ruokaa ostamaan.</verse>
        <verse osisID='John.4.9'>Niin Samarian nainen sanoi hänelle: "Kuinka sinä, joka olet juutalainen, pyydät juotavaa minulta, samarialaiselta naiselta?" Sillä juutalaiset eivät seurustele samarialaisten kanssa.</verse>
        <verse osisID='John.4.10'>Jeesus vastasi ja sanoi hänelle: "Jos sinä tietäisit Jumalan lahjan, ja kuka se on, joka sinulle sanoo: 'Anna minulle juoda', niin sinä pyytäisit häneltä, ja hän antaisi sinulle elävää vettä."</verse>
        <verse osisID='John.4.11'>Nainen sanoi hänelle: "Herra, eipä sinulla ole ammennusastiaa, ja kaivo on syvä; mistä sinulla sitten on se elävä vesi?</verse>
        <verse osisID='John.4.12'>Et kai sinä ole suurempi kuin meidän isämme Jaakob, joka antoi meille tämän kaivon ja joi siitä, hän itse sekä hänen poikansa ja karjansa?"</verse>
        <verse osisID='John.4.13'>Jeesus vastasi ja sanoi hänelle: "Jokainen, joka juo tätä vettä, janoaa jälleen,</verse>
        <verse osisID='John.4.14'>mutta joka juo sitä vettä, jota minä hänelle annan, se ei ikinä janoa; vaan se vesi, jonka minä hänelle annan, tulee hänessä sen veden lähteeksi, joka kumpuaa iankaikkiseen elämään".</verse>
        <verse osisID='John.4.15'>Nainen sanoi hänelle: "Herra, anna minulle sitä vettä, ettei minun tulisi jano eikä minun tarvitsisi käydä täällä ammentamassa".</verse>
        <verse osisID='John.4.16'>Jeesus sanoi hänelle: "Mene, kutsu miehesi ja tule tänne".</verse>
        <verse osisID='John.4.17'>Nainen vastasi ja sanoi: "Ei minulla ole miestä". Jeesus sanoi hänelle: "Oikein sinä sanoit: 'Ei minulla ole miestä',</verse>
        <verse osisID='John.4.18'>sillä viisi miestä sinulla on ollut, ja se, joka sinulla nyt on, ei ole sinun miehesi; siinä sanoit totuuden."</verse>
        <verse osisID='John.4.19'>Nainen sanoi hänelle: "Herra, minä näen, että sinä olet profeetta.</verse>
        <verse osisID='John.4.20'>Meidän isämme ovat kumartaen rukoilleet tällä vuorella; ja te sanotte, että Jerusalemissa on se paikka, jossa tulee kumartaen rukoilla."</verse>
        <verse osisID='John.4.21'>Jeesus sanoi hänelle: "Vaimo, usko minua! Tulee aika, jolloin ette rukoile Isää tällä vuorella ettekä Jerusalemissa.</verse>
        <verse osisID='John.4.22'>Te kumarratte sitä, mitä ette tunne; me kumarramme sitä, minkä me tunnemme. Sillä pelastus on juutalaisista.</verse>
        <verse osisID='John.4.23'>Mutta tulee aika ja on jo, jolloin totiset rukoilijat rukoilevat Isää hengessä ja totuudessa; sillä senkaltaisia rukoilijoita myös Isä tahtoo.</verse>
        <verse osisID='John.4.24'>Jumala on Henki; ja jotka häntä rukoilevat, niiden tulee rukoilla hengessä ja totuudessa."</verse>
        <verse osisID='John.4.25'>Nainen sanoi hänelle: "Minä tiedän, että Messias on tuleva, hän, jota sanotaan Kristukseksi; kun hän tulee, ilmoittaa hän meille kaikki".</verse>
        <verse osisID='John.4.26'>Jeesus sanoi hänelle: "Minä olen se, minä, joka puhun sinun kanssasi".</verse>
        <verse osisID='John.4.27'>Samassa hänen opetuslapsensa tulivat; ja he ihmettelivät, että hän puhui naisen kanssa. Kuitenkaan ei kukaan sanonut: "Mitä pyydät?" tai: "Mitä puhelet hänen kanssaan?"</verse>
        <verse osisID='John.4.28'>Niin nainen jätti vesiastiansa ja meni kaupunkiin ja sanoi ihmisille:</verse>
        <verse osisID='John.4.29'>"Tulkaa katsomaan miestä, joka on sanonut minulle kaikki, mitä minä olen tehnyt. Eihän se vain liene Kristus?"</verse>
        <verse osisID='John.4.30'>Niin he lähtivät kaupungista ja menivät hänen luoksensa.</verse>
        <verse osisID='John.4.31'>Sillävälin opetuslapset pyysivät häntä sanoen: "Rabbi, syö!"</verse>
        <verse osisID='John.4.32'>Mutta hän sanoi heille: "Minulla on syötävänä ruokaa, josta te ette tiedä".</verse>
        <verse osisID='John.4.33'>Niin opetuslapset sanoivat keskenään: "Lieneekö joku tuonut hänelle syötävää?"</verse>
        <verse osisID='John.4.34'>Jeesus sanoi heille: "Minun ruokani on se, että minä teen lähettäjäni tahdon ja täytän hänen tekonsa.</verse>
        <verse osisID='John.4.35'>Ettekö sano: 'Vielä on neljä kuukautta, niin elonleikkuu joutuu'? Katso, minä sanon teille: nostakaa silmänne ja katselkaa vainioita, kuinka ne ovat valjenneet leikattaviksi.</verse>
        <verse osisID='John.4.36'>Jo nyt saa leikkaaja palkan ja kokoaa hedelmää iankaikkiseen elämään, että kylväjä ja leikkaaja saisivat yhdessä iloita.</verse>
        <verse osisID='John.4.37'>Sillä tässä on se sana tosi, että toinen on kylväjä, ja leikkaaja toinen.</verse>
        <verse osisID='John.4.38'>Minä olen lähettänyt teidät leikkaamaan sitä, josta te ette ole vaivaa nähneet; toiset ovat vaivan nähneet, ja te olette päässeet heidän vaivansa hedelmille."</verse>
        <verse osisID='John.4.39'>Ja monet samarialaiset siitä kaupungista uskoivat häneen naisen puheen tähden, kun tämä todisti: "Hän on sanonut minulle kaikki, mitä minä olen tehnyt".</verse>
        <verse osisID='John.4.40'>Kun nyt samarialaiset tulivat hänen luoksensa, pyysivät he häntä viipymään heidän luonaan; ja hän viipyi siellä kaksi päivää.</verse>
        <verse osisID='John.4.41'>Ja vielä paljoa useammat uskoivat hänen sanansa tähden,</verse>
        <verse osisID='John.4.42'>ja he sanoivat naiselle: "Emme enää usko sinun puheesi tähden, sillä me itse olemme kuulleet ja tiedämme, että tämä totisesti on maailman Vapahtaja".</verse>
        <verse osisID='John.4.43'>Mutta niiden kahden päivän kuluttua hän lähti sieltä Galileaan.</verse>
        <verse osisID='John.4.44'>Sillä Jeesus itse todisti, ettei profeetalla ole arvoa omassa isiensä maassa.</verse>
        <verse osisID='John.4.45'>Kun hän siis tuli Galileaan, ottivat galilealaiset hänet vastaan, koska olivat nähneet kaikki, mitä hän oli tehnyt Jerusalemissa juhlan aikana; sillä hekin olivat tulleet juhlille.</verse>
        <verse osisID='John.4.46'>Niin hän tuli taas Galilean Kaanaan, jossa hän oli tehnyt veden viiniksi. Ja Kapernaumissa oli eräs kuninkaan virkamies, jonka poika sairasti.</verse>
        <verse osisID='John.4.47'>Kun hän kuuli Jeesuksen tulleen Juudeasta Galileaan, meni hän hänen luoksensa ja pyysi häntä tulemaan ja parantamaan hänen poikansa; sillä tämä oli kuolemaisillaan.</verse>
        <verse osisID='John.4.48'>Niin Jeesus sanoi hänelle: "Ellette näe merkkejä ja ihmeitä, te ette usko".</verse>
        <verse osisID='John.4.49'>Kuninkaan virkamies sanoi hänelle: "Herra, tule, ennenkuin minun lapseni kuolee".</verse>
        <verse osisID='John.4.50'>Jeesus sanoi hänelle: "Mene, sinun poikasi elää". Ja mies uskoi sanan, jonka Jeesus sanoi hänelle, ja meni.</verse>
        <verse osisID='John.4.51'>Ja jo hänen ollessaan paluumatkalla hänen palvelijansa kohtasivat hänet ja sanoivat, että hänen poikansa eli.</verse>
        <verse osisID='John.4.52'>Niin hän tiedusteli heiltä, millä hetkellä hän oli alkanut toipua. Ja he sanoivat hänelle: "Eilen seitsemännellä hetkellä kuume lähti hänestä".</verse>
        <verse osisID='John.4.53'>Niin isä ymmärsi, että se oli tapahtunut sillä hetkellä, jolloin Jeesus oli sanonut hänelle: "Sinun poikasi elää". Ja hän uskoi, hän ja koko hänen huonekuntansa.</verse>
        <verse osisID='John.4.54'>Tämä oli taas tunnusteko, toinen, jonka Jeesus teki, tultuaan Juudeasta Galileaan.</verse>
      </chapter>
      <chapter osisID='John.5'>
        <verse osisID='John.5.1'>Sen jälkeen oli juutalaisten juhla, ja Jeesus meni ylös Jerusalemiin.</verse>
        <verse osisID='John.5.2'>Ja Jerusalemissa on Lammasportin luona lammikko, jonka nimi hebreankielellä on Betesda, ja sen reunalla on viisi pylväskäytävää.</verse>
        <verse osisID='John.5.3'>Niissä makasi suuri joukko sairaita, sokeita, rampoja ja näivetystautisia, jotka odottivat veden liikuttamista.</verse>
        <verse osisID='John.5.5'>Ja siellä oli mies, joka oli sairastanut kolmekymmentä kahdeksan vuotta.</verse>
        <verse osisID='John.5.6'>Kun Jeesus näki hänen siinä makaavan ja tiesi hänen jo kauan aikaa sairastaneen, sanoi hän hänelle: "Tahdotko tulla terveeksi?"</verse>
        <verse osisID='John.5.7'>Sairas vastasi hänelle: "Herra, minulla ei ole ketään, joka veisi minut lammikkoon, kun vesi on kuohutettu; ja kun minä olen menemässä, astuu toinen sinne ennen minua".</verse>
        <verse osisID='John.5.8'>Jeesus sanoi hänelle: "Nouse, ota vuoteesi ja käy".</verse>
        <verse osisID='John.5.9'>Ja mies tuli kohta terveeksi ja otti vuoteensa ja kävi. Mutta se päivä oli sapatti.</verse>
        <verse osisID='John.5.10'>Sentähden juutalaiset sanoivat parannetulle: "Nyt on sapatti, eikä sinun ole lupa kantaa vuodetta".</verse>
        <verse osisID='John.5.11'>Hän vastasi heille: "Se, joka teki minut terveeksi, sanoi minulle: 'Ota vuoteesi ja käy'."</verse>
        <verse osisID='John.5.12'>He kysyivät häneltä: "Kuka on se mies, joka sanoi sinulle: 'Ota vuoteesi ja käy'?"</verse>
        <verse osisID='John.5.13'>Mutta parannettu ei tiennyt, kuka se oli; sillä Jeesus oli poistunut, kun siinä paikassa oli paljon kansaa.</verse>
        <verse osisID='John.5.14'>Sen jälkeen Jeesus tapasi hänet pyhäkössä ja sanoi hänelle: "Katso, sinä olet tullut terveeksi; älä enää syntiä tee, ettei sinulle jotakin pahempaa tapahtuisi".</verse>
        <verse osisID='John.5.15'>Niin mies meni ja ilmoitti juutalaisille, että Jeesus oli hänet terveeksi tehnyt.</verse>
        <verse osisID='John.5.16'>Ja sentähden juutalaiset vainosivat Jeesusta, koska hän semmoista teki sapattina.</verse>
        <verse osisID='John.5.17'>Mutta Jeesus vastasi heille: "Minun Isäni tekee yhäti työtä, ja minä myös teen työtä".</verse>
        <verse osisID='John.5.18'>Sentähden juutalaiset vielä enemmän tavoittelivat häntä tappaaksensa, kun hän ei ainoastaan kumonnut sapattia, vaan myös sanoi Jumalaa Isäksensä, tehden itsensä Jumalan vertaiseksi.</verse>
        <verse osisID='John.5.19'>Niin Jeesus vastasi ja sanoi heille: "Totisesti, totisesti minä sanon teille: Poika ei voi itsestänsä mitään tehdä, vaan ainoastaan sen, minkä hän näkee Isän tekevän; sillä mitä Isä tekee, sitä myös Poika samoin tekee.</verse>
        <verse osisID='John.5.20'>Sillä Isä rakastaa Poikaa ja näyttää hänelle kaikki, mitä hän itse tekee; ja hän on näyttävä hänelle suurempia tekoja kuin nämä, niin että te ihmettelette.</verse>
        <verse osisID='John.5.21'>Sillä niinkuin Isä herättää kuolleita ja tekee eläviksi, niin myös Poika tekee eläviksi, ketkä hän tahtoo.</verse>
        <verse osisID='John.5.22'>Sillä Isä ei myöskään tuomitse ketään, vaan hän on antanut kaiken tuomion Pojalle,</verse>
        <verse osisID='John.5.23'>että kaikki kunnioittaisivat Poikaa, niinkuin he kunnioittavat Isää. Joka ei kunnioita Poikaa, se ei kunnioita Isää, joka on hänet lähettänyt.</verse>
        <verse osisID='John.5.24'>Totisesti, totisesti minä sanon teille: joka kuulee minun sanani ja uskoo häneen, joka on minut lähettänyt, sillä on iankaikkinen elämä, eikä hän joudu tuomittavaksi, vaan on siirtynyt kuolemasta elämään.</verse>
        <verse osisID='John.5.25'>Totisesti, totisesti minä sanon teille: aika tulee ja on jo, jolloin kuolleet kuulevat Jumalan Pojan äänen, ja jotka sen kuulevat ne saavat elää.</verse>
        <verse osisID='John.5.26'>Sillä niinkuin Isällä on elämä itsessänsä, niin hän on antanut elämän myös Pojalle, niin että myös hänellä on elämä itsessänsä.</verse>
        <verse osisID='John.5.27'>Ja hän on antanut hänelle vallan tuomita, koska hän on Ihmisen Poika.</verse>
        <verse osisID='John.5.28'>Älkää ihmetelkö tätä, sillä hetki tulee, jolloin kaikki, jotka haudoissa ovat, kuulevat hänen äänensä</verse>
        <verse osisID='John.5.29'>ja tulevat esiin, ne, jotka ovat hyvää tehneet, elämän ylösnousemukseen, mutta ne, jotka ovat pahaa tehneet, tuomion ylösnousemukseen.</verse>
        <verse osisID='John.5.30'>En minä itsestäni voi mitään tehdä. Niinkuin minä kuulen, niin minä tuomitsen; ja minun tuomioni on oikea, sillä minä en kysy omaa tahtoani, vaan hänen tahtoaan, joka on minut lähettänyt.</verse>
        <verse osisID='John.5.31'>Jos minä itsestäni todistan, ei minun todistukseni ole pätevä.</verse>
        <verse osisID='John.5.32'>On toinen, joka todistaa minusta, ja minä tiedän, että se todistus, jonka hän minusta todistaa, on pätevä.</verse>
        <verse osisID='John.5.33'>Te lähetitte lähettiläät Johanneksen luo, ja hän todisti sen, mikä totta on.</verse>
        <verse osisID='John.5.34'>Mutta minä en ota ihmiseltä todistusta, vaan puhun tämän, että te pelastuisitte.</verse>
        <verse osisID='John.5.35'>Hän oli palava ja loistava lamppu, mutta te tahdoitte ainoastaan hetken iloitella hänen valossansa.</verse>
        <verse osisID='John.5.36'>Mutta minulla on todistus, joka on suurempi kuin Johanneksen; sillä ne teot, jotka Isä on antanut minun täytettävikseni, ne teot, jotka minä teen, todistavat minusta, että Isä on minut lähettänyt.</verse>
        <verse osisID='John.5.37'>Ja Isä, joka on minut lähettänyt, hän on todistanut minusta. Te ette ole koskaan kuulleet hänen ääntänsä ettekä nähneet hänen muotoansa,</verse>
        <verse osisID='John.5.38'>eikä teillä ole hänen sanaansa teissä pysyväisenä; sillä te ette usko sitä, jonka hän on lähettänyt.</verse>
        <verse osisID='John.5.39'>Te tutkitte kirjoituksia, sillä teillä on mielestänne niissä iankaikkinen elämä, ja ne juuri todistavat minusta;</verse>
        <verse osisID='John.5.40'>ja te ette tahdo tulla minun tyköni, että saisitte elämän.</verse>
        <verse osisID='John.5.41'>En minä ota vastaan kunniaa ihmisiltä;</verse>
        <verse osisID='John.5.42'>mutta minä tunnen teidät, ettei teillä ole Jumalan rakkautta itsessänne.</verse>
        <verse osisID='John.5.43'>Minä olen tullut Isäni nimessä, ja te ette ota minua vastaan; jos toinen tulee omassa nimessään, niin hänet te otatte vastaan.</verse>
        <verse osisID='John.5.44'>Kuinka te voisitte uskoa, te, jotka otatte vastaan kunniaa toinen toiseltanne, ettekä etsi sitä kunniaa, mikä tulee häneltä, joka yksin on Jumala?</verse>
        <verse osisID='John.5.45'>Älkää luulko, että minä olen syyttävä teitä Isän tykönä; teillä on syyttäjänne, Mooses, johon te panette toivonne.</verse>
        <verse osisID='John.5.46'>Sillä jos te Moosesta uskoisitte, niin te uskoisitte minua; sillä minusta hän on kirjoittanut.</verse>
        <verse osisID='John.5.47'>Mutta jos te ette usko hänen kirjoituksiaan, kuinka te uskoisitte minun sanojani?"</verse>
      </chapter>
      <chapter osisID='John.6'>
        <verse osisID='John.6.1'>Sen jälkeen Jeesus meni Galileaan, se on Tiberiaan, järven tuolle puolelle.</verse>
        <verse osisID='John.6.2'>Ja häntä seurasi paljon kansaa, koska he näkivät ne tunnusteot, joita hän teki sairaille.</verse>
        <verse osisID='John.6.3'>Ja Jeesus nousi vuorelle ja istui sinne opetuslapsinensa.</verse>
        <verse osisID='John.6.4'>Ja pääsiäinen, juutalaisten juhla, oli lähellä.</verse>
        <verse osisID='John.6.5'>Kun Jeesus nosti silmänsä ja näki paljon kansaa tulevan tykönsä, sanoi hän Filippukselle: "Mistä ostamme leipää näiden syödä?"</verse>
        <verse osisID='John.6.6'>Mutta sen hän sanoi koetellakseen häntä, sillä itse hän tiesi, mitä aikoi tehdä.</verse>
        <verse osisID='John.6.7'>Filippus vastasi hänelle: "Eivät kahdensadan denarin leivät heille riittäisi, niin että kukin saisi edes vähän".</verse>
        <verse osisID='John.6.8'>Niin toinen hänen opetuslapsistansa, Andreas, Simon Pietarin veli, sanoi hänelle:</verse>
        <verse osisID='John.6.9'>"Täällä on poikanen, jolla on viisi ohraleipää ja kaksi kalaa, mutta mitä ne ovat näin monelle?"</verse>
        <verse osisID='John.6.10'>Jeesus sanoi: "Asettakaa kansa aterioimaan". Ja siinä paikassa oli paljon ruohoa. Niin miehet, luvultaan noin viisituhatta, laskeutuivat maahan.</verse>
        <verse osisID='John.6.11'>Ja Jeesus otti leivät ja kiitti ja jakeli istuville; samoin kaloistakin, niin paljon kuin he tahtoivat.</verse>
        <verse osisID='John.6.12'>Mutta kun he olivat ravitut, sanoi hän opetuslapsillensa: "Kootkaa tähteeksi jääneet palaset, ettei mitään joutuisi hukkaan".</verse>
        <verse osisID='John.6.13'>Niin he kokosivat ne ja täyttivät kaksitoista vakkaa palasilla, mitkä olivat viidestä ohraleivästä jääneet tähteeksi niiltä, jotka olivat aterioineet.</verse>
        <verse osisID='John.6.14'>Kun nyt ihmiset näkivät sen tunnusteon, jonka Jeesus oli tehnyt, sanoivat he: "Tämä on totisesti se profeetta, joka oli maailmaan tuleva".</verse>
        <verse osisID='John.6.15'>Kun nyt Jeesus huomasi, että he aikoivat tulla ja väkisin ottaa hänet, tehdäkseen hänet kuninkaaksi, väistyi hän taas pois vuorelle, hän yksinänsä.</verse>
        <verse osisID='John.6.16'>Mutta kun ilta tuli, menivät hänen opetuslapsensa alas järven rantaan,</verse>
        <verse osisID='John.6.17'>astuivat venheeseen ja lähtivät menemään järven toiselle puolelle, Kapernaumiin. Ja oli jo tullut pimeä, eikä Jeesus ollut vielä saapunut heidän luokseen;</verse>
        <verse osisID='John.6.18'>ja järvi aaltoili ankarasti kovan tuulen puhaltaessa.</verse>
        <verse osisID='John.6.19'>Kun he olivat soutaneet noin viisikolmatta tai kolmekymmentä vakomittaa, näkivät he Jeesuksen kävelevän järven päällä ja tulevan lähelle venhettä; ja he peljästyivät.</verse>
        <verse osisID='John.6.20'>Mutta hän sanoi heille: "Minä se olen; älkää peljätkö".</verse>
        <verse osisID='John.6.21'>Niin he tahtoivat ottaa hänet venheeseen, ja kohta venhe saapui sen maan rantaan, jonne he olivat matkalla.</verse>
        <verse osisID='John.6.22'>Seuraavana päivänä kansa yhä vielä oli järven toisella puolella, sillä he olivat nähneet, ettei siellä ollut muuta venhettä kuin se yksi ja ettei Jeesus mennyt opetuslastensa kanssa venheeseen, vaan että hänen opetuslapsensa lähtivät yksinään pois.</verse>
        <verse osisID='John.6.23'>Kuitenkin oli muita venheitä tullut Tiberiaasta lähelle sitä paikkaa, jossa he olivat syöneet leipää, sittenkuin Herra oli lausunut kiitoksen.</verse>
        <verse osisID='John.6.24'>Kun siis kansa näki, ettei Jeesus ollut siellä eivätkä hänen opetuslapsensa, astuivat hekin venheisiin ja menivät Kapernaumiin ja etsivät Jeesusta.</verse>
        <verse osisID='John.6.25'>Ja kun he löysivät hänet järven toiselta puolelta, sanoivat he hänelle: "Rabbi, milloin tulit tänne?"</verse>
        <verse osisID='John.6.26'>Jeesus vastasi heille ja sanoi: "Totisesti, totisesti minä sanon teille: ette te minua sentähden etsi, että olette nähneet tunnustekoja, vaan sentähden, että saitte syödä niitä leipiä ja tulitte ravituiksi.</verse>
        <verse osisID='John.6.27'>Älkää hankkiko sitä ruokaa, joka katoaa, vaan sitä ruokaa, joka pysyy hamaan iankaikkiseen elämään ja jonka Ihmisen Poika on teille antava; sillä häneen on Isä, Jumala itse, sinettinsä painanut."</verse>
        <verse osisID='John.6.28'>Niin he sanoivat hänelle: "Mitä meidän pitää tekemän, että me Jumalan tekoja tekisimme?"</verse>
        <verse osisID='John.6.29'>Jeesus vastasi ja sanoi heille: "Se on Jumalan teko, että te uskotte häneen, jonka Jumala on lähettänyt".</verse>
        <verse osisID='John.6.30'>He sanoivat hänelle: "Minkä tunnusteon sinä sitten teet, että me näkisimme sen ja uskoisimme sinua? Minkä teon sinä teet?</verse>
        <verse osisID='John.6.31'>Meidän isämme söivät mannaa erämaassa, niinkuin kirjoitettu on: 'Hän antoi leipää taivaasta heille syötäväksi'."</verse>
        <verse osisID='John.6.32'>Niin Jeesus sanoi heille: "Totisesti, totisesti minä sanon teille: ei Mooses antanut teille sitä leipää taivaasta, vaan minun Isäni antaa teille taivaasta totisen leivän.</verse>
        <verse osisID='John.6.33'>Sillä Jumalan leipä on se, joka tulee alas taivaasta ja antaa maailmalle elämän."</verse>
        <verse osisID='John.6.34'>Niin he sanoivat hänelle: "Herra, anna meille aina sitä leipää".</verse>
        <verse osisID='John.6.35'>Jeesus sanoi heille: "Minä olen elämän leipä; joka tulee minun tyköni, se ei koskaan isoa, ja joka uskoo minuun, se ei koskaan janoa.</verse>
        <verse osisID='John.6.36'>Mutta minä olen sanonut teille, että te olette nähneet minut, ettekä kuitenkaan usko.</verse>
        <verse osisID='John.6.37'>Kaikki, minkä Isä antaa minulle, tulee minun tyköni; ja sitä, joka minun tyköni tulee, minä en heitä ulos.</verse>
        <verse osisID='John.6.38'>Sillä minä olen tullut taivaasta, en tekemään omaa tahtoani, vaan hänen tahtonsa, joka on minut lähettänyt.</verse>
        <verse osisID='John.6.39'>Ja minun lähettäjäni tahto on se, että minä kaikista niistä, jotka hän on minulle antanut, en kadota yhtäkään, vaan herätän heidät viimeisenä päivänä.</verse>
        <verse osisID='John.6.40'>Sillä minun Isäni tahto on se, että jokaisella, joka näkee Pojan ja uskoo häneen, on iankaikkinen elämä; ja minä herätän hänet viimeisenä päivänä."</verse>
        <verse osisID='John.6.41'>Niin juutalaiset nurisivat häntä vastaan, koska hän sanoi: "Minä olen se leipä, joka on tullut alas taivaasta";</verse>
        <verse osisID='John.6.42'>ja he sanoivat: "Eikö tämä ole Jeesus, Joosefin poika, jonka isän ja äidin me tunnemme? Kuinka hän sitten sanoo: 'Minä olen tullut alas taivaasta'?"</verse>
        <verse osisID='John.6.43'>Jeesus vastasi ja sanoi heille: "Älkää nurisko keskenänne.</verse>
        <verse osisID='John.6.44'>Ei kukaan voi tulla minun tyköni, ellei Isä, joka on minut lähettänyt, häntä vedä; ja minä herätän hänet viimeisenä päivänä.</verse>
        <verse osisID='John.6.45'>Profeetoissa on kirjoitettuna: 'Ja he tulevat kaikki Jumalan opettamiksi'. Jokainen, joka on Isältä kuullut ja oppinut, tulee minun tyköni.</verse>
        <verse osisID='John.6.46'>Ei niin, että kukaan olisi Isää nähnyt; ainoastaan hän, joka on Jumalasta, on nähnyt Isän.</verse>
        <verse osisID='John.6.47'>Totisesti, totisesti minä sanon teille: joka uskoo, sillä on iankaikkinen elämä.</verse>
        <verse osisID='John.6.48'>Minä olen elämän leipä.</verse>
        <verse osisID='John.6.49'>Teidän isänne söivät mannaa erämaassa, ja he kuolivat.</verse>
        <verse osisID='John.6.50'>Mutta tämä on se leipä, joka tulee alas taivaasta, että se, joka sitä syö, ei kuolisi.</verse>
        <verse osisID='John.6.51'>Minä olen se elävä leipä, joka on tullut alas taivaasta. Jos joku syö tätä leipää, hän elää iankaikkisesti. Ja se leipä, jonka minä annan, on minun lihani, maailman elämän puolesta."</verse>
        <verse osisID='John.6.52'>Silloin juutalaiset riitelivät keskenään sanoen: "Kuinka tämä voi antaa lihansa meille syötäväksi?"</verse>
        <verse osisID='John.6.53'>Niin Jeesus sanoi heille: "Totisesti, totisesti minä sanon teille: ellette syö Ihmisen Pojan lihaa ja juo hänen vertansa, ei teillä ole elämää itsessänne.</verse>
        <verse osisID='John.6.54'>Joka syö minun lihani ja juo minun vereni, sillä on iankaikkinen elämä, ja minä herätän hänet viimeisenä päivänä.</verse>
        <verse osisID='John.6.55'>Sillä minun lihani on totinen ruoka, ja minun vereni on totinen juoma.</verse>
        <verse osisID='John.6.56'>Joka syö minun lihani ja juo minun vereni, se pysyy minussa, ja minä hänessä.</verse>
        <verse osisID='John.6.57'>Niinkuin Isä, joka elää, on minut lähettänyt, ja minä elän Isän kautta, niin myös se, joka minua syö, elää minun kauttani.</verse>
        <verse osisID='John.6.58'>Tämä on se leipä, joka tuli alas taivaasta. Ei ole, niinkuin oli teidän isienne: he söivät ja kuolivat; joka tätä leipää syö, se elää iankaikkisesti."</verse>
        <verse osisID='John.6.59'>Tämän hän puhui synagoogassa opettaessaan Kapernaumissa.</verse>
        <verse osisID='John.6.60'>Niin monet hänen opetuslapsistansa, sen kuultuaan, sanoivat: "Tämä on kova puhe, kuka voi sitä kuulla?"</verse>
        <verse osisID='John.6.61'>Mutta kun Jeesus sydämessään tiesi, että hänen opetuslapsensa siitä nurisivat, sanoi hän heille: "Loukkaako tämä teitä?</verse>
        <verse osisID='John.6.62'>Mitä sitten, jos saatte nähdä Ihmisen Pojan nousevan sinne, missä hän oli ennen!</verse>
        <verse osisID='John.6.63'>Henki on se, joka eläväksi tekee; ei liha mitään hyödytä. Ne sanat, jotka minä olen teille puhunut, ovat henki ja ovat elämä.</verse>
        <verse osisID='John.6.64'>Mutta teissä on muutamia, jotka eivät usko." Sillä Jeesus tiesi alusta asti, ketkä ne olivat, jotka eivät uskoneet, ja kuka se oli, joka oli kavaltava hänet.</verse>
        <verse osisID='John.6.65'>Ja hän sanoi: "Sentähden minä olen sanonut teille, ettei kukaan voi tulla minun tyköni, ellei minun Isäni sitä hänelle anna".</verse>
        <verse osisID='John.6.66'>Tämän tähden monet hänen opetuslapsistaan vetäytyivät pois eivätkä enää vaeltaneet hänen kanssansa.</verse>
        <verse osisID='John.6.67'>Niin Jeesus sanoi niille kahdelletoista: "Tahdotteko tekin mennä pois?"</verse>
        <verse osisID='John.6.68'>Simon Pietari vastasi hänelle: "Herra, kenen tykö me menisimme? Sinulla on iankaikkisen elämän sanat;</verse>
        <verse osisID='John.6.69'>ja me uskomme ja ymmärrämme, että sinä olet Jumalan Pyhä."</verse>
        <verse osisID='John.6.70'>Jeesus vastasi heille: "Enkö minä ole valinnut teitä, te kaksitoista? Ja yksi teistä on perkele."</verse>
        <verse osisID='John.6.71'>Mutta sen hän sanoi Juudaasta, Simon Iskariotin pojasta; sillä tämä oli hänet kavaltava ja oli yksi niistä kahdestatoista.</verse>
      </chapter>
      <chapter osisID='John.7'>
        <verse osisID='John.7.1'>Ja sen jälkeen Jeesus vaelsi ympäri Galileassa; sillä hän ei tahtonut vaeltaa Juudeassa, koska juutalaiset tavoittelivat häntä tappaaksensa.</verse>
        <verse osisID='John.7.2'>Ja juutalaisten juhla, lehtimajanjuhla, oli lähellä.</verse>
        <verse osisID='John.7.3'>Niin hänen veljensä sanoivat hänelle: "Lähde täältä ja mene Juudeaan, että myös sinun opetuslapsesi näkisivät sinun tekosi, joita sinä teet;</verse>
        <verse osisID='John.7.4'>sillä ei kukaan, joka itse tahtoo tulla julki, tee mitään salassa. Koska sinä näitä tekoja teet, niin ilmoita itsesi maailmalle."</verse>
        <verse osisID='John.7.5'>Sillä hänen veljensäkään eivät häneen uskoneet.</verse>
        <verse osisID='John.7.6'>Niin Jeesus sanoi heille: "Minun aikani ei ole vielä tullut; mutta teille aika on aina sovelias.</verse>
        <verse osisID='John.7.7'>Teitä ei maailma voi vihata, mutta minua se vihaa, sillä minä todistan siitä, että sen teot ovat pahat.</verse>
        <verse osisID='John.7.8'>Menkää te ylös juhlille; minä en vielä mene näille juhlille, sillä minun aikani ei ole vielä täyttynyt.</verse>
        <verse osisID='John.7.9'>Tämän hän sanoi heille ja jäi Galileaan.</verse>
        <verse osisID='John.7.10'>Mutta kun hänen veljensä olivat menneet juhlille, silloin hänkin meni sinne, ei julki, vaan ikäänkuin salaa.</verse>
        <verse osisID='John.7.11'>Niin juutalaiset etsivät häntä juhlan aikana ja sanoivat: "Missä hän on?"</verse>
        <verse osisID='John.7.12'>Ja hänestä oli paljon kiistelyä kansassa; muutamat sanoivat: "Hän on hyvä", mutta toiset sanoivat: "Ei ole, vaan hän villitsee kansan".</verse>
        <verse osisID='John.7.13'>Ei kuitenkaan kukaan puhunut hänestä julkisesti, koska he pelkäsivät juutalaisia.</verse>
        <verse osisID='John.7.14'>Mutta kun jo puoli juhlaa oli kulunut, meni Jeesus ylös pyhäkköön ja opetti.</verse>
        <verse osisID='John.7.15'>Niin juutalaiset ihmettelivät ja sanoivat: "Kuinka tämä osaa kirjoituksia, vaikkei ole oppia saanut?"</verse>
        <verse osisID='John.7.16'>Jeesus vastasi heille ja sanoi: "Minun oppini ei ole minun, vaan hänen, joka on minut lähettänyt.</verse>
        <verse osisID='John.7.17'>Jos joku tahtoo tehdä hänen tahtonsa, tulee hän tuntemaan, onko tämä oppi Jumalasta, vai puhunko minä omiani.</verse>
        <verse osisID='John.7.18'>Joka omiaan puhuu, se pyytää omaa kunniaansa, mutta joka pyytää lähettäjänsä kunniaa, se on totinen, eikä hänessä ole vääryyttä.</verse>
        <verse osisID='John.7.19'>Eikö Mooses ole antanut teille lakia? Ja kukaan teistä ei lakia täytä. Miksi tavoittelette minua tappaaksenne?"</verse>
        <verse osisID='John.7.20'>Kansa vastasi: "Sinussa on riivaaja; kuka sinua tavoittelee tappaaksensa?"</verse>
        <verse osisID='John.7.21'>Jeesus vastasi ja sanoi heille: "Yhden teon minä tein, ja te kaikki kummastelette.</verse>
        <verse osisID='John.7.22'>Mooses antoi teille ympärileikkauksen - ei niin, että se olisi Moosekselta, vaan se on isiltä - ja sapattinakin te ympärileikkaatte ihmisen.</verse>
        <verse osisID='John.7.23'>Sentähden: jos ihminen saa ympärileikkauksen sapattina, ettei Mooseksen lakia rikottaisi, miksi te olette vihoissanne minulle siitä, että minä tein koko ihmisen terveeksi sapattina?</verse>
        <verse osisID='John.7.24'>Älkää tuomitko näön mukaan, vaan tuomitkaa oikea tuomio."</verse>
        <verse osisID='John.7.25'>Niin muutamat jerusalemilaisista sanoivat: "Eikö tämä ole se, jota he tavoittelevat tappaaksensa?</verse>
        <verse osisID='John.7.26'>Ja katso, hän puhuu vapaasti, eivätkä he sano hänelle mitään. Olisivatko hallitusmiehet tosiaan saaneet tietoonsa, että tämä on Kristus?</verse>
        <verse osisID='John.7.27'>Kuitenkin, me tiedämme, mistä tämä on; mutta kun Kristus tulee, niin ei kukaan tiedä, mistä hän on."</verse>
        <verse osisID='John.7.28'>Niin Jeesus puhui pyhäkössä suurella äänellä, opetti ja sanoi: "Te tunnette minut ja tiedätte, mistä minä olen; ja itsestäni minä en ole tullut, vaan hän, joka minut on lähettänyt, on oikea lähettäjä, ja häntä te ette tunne.</verse>
        <verse osisID='John.7.29'>Minä tunnen hänet, sillä hänestä minä olen, ja hän on minut lähettänyt."</verse>
        <verse osisID='John.7.30'>Niin heillä oli halu ottaa hänet kiinni; mutta ei kukaan käynyt häneen käsiksi, sillä hänen hetkensä ei ollut vielä tullut.</verse>
        <verse osisID='John.7.31'>Mutta monet kansasta uskoivat häneen ja sanoivat: "Kun Kristus tulee, tehneekö hän enemmän tunnustekoja, kuin tämä on tehnyt?"</verse>
        <verse osisID='John.7.32'>Fariseukset kuulivat kansan näin kiistelevän hänestä; niin ylipapit ja fariseukset lähettivät palvelijoita ottamaan häntä kiinni.</verse>
        <verse osisID='John.7.33'>Mutta Jeesus sanoi: "Minä olen vielä vähän aikaa teidän kanssanne, ja sitten minä menen pois hänen tykönsä, joka on minut lähettänyt.</verse>
        <verse osisID='John.7.34'>Silloin te etsitte minua, mutta ette löydä; ja missä minä olen, sinne te ette voi tulla."</verse>
        <verse osisID='John.7.35'>Niin juutalaiset sanoivat keskenään: "Minne tämä aikoo mennä, koska emme voi löytää häntä? Eihän vain aikone mennä niiden luo, jotka asuvat hajallaan kreikkalaisten keskellä, ja opettaa kreikkalaisia?</verse>
        <verse osisID='John.7.36'>Mitä tämä sana on, jonka hän sanoi: 'Te etsitte minua, mutta ette löydä', ja: 'Missä minä olen, sinne te ette voi tulla'?"</verse>
        <verse osisID='John.7.37'>Mutta juhlan viimeisenä, suurena päivänä Jeesus seisoi ja huusi ja sanoi: "Jos joku janoaa, niin tulkoon minun tyköni ja juokoon.</verse>
        <verse osisID='John.7.38'>Joka uskoo minuun, hänen sisimmästään on, niinkuin Raamattu sanoo, juokseva elävän veden virrat."</verse>
        <verse osisID='John.7.39'>Mutta sen hän sanoi Hengestä, joka niiden piti saaman, jotka uskoivat häneen; sillä Henki ei ollut vielä tullut, koska Jeesus ei vielä ollut kirkastettu.</verse>
        <verse osisID='John.7.40'>Niin muutamat kansasta, kuultuaan nämä sanat, sanoivat: "Tämä on totisesti se profeetta".</verse>
        <verse osisID='John.7.41'>Toiset sanoivat: "Tämä on Kristus". Mutta toiset sanoivat: "Ei suinkaan Kristus tule Galileasta?</verse>
        <verse osisID='John.7.42'>Eikö Raamattu sano, että Kristus on oleva Daavidin jälkeläisiä ja tuleva pienestä Beetlehemin kaupungista, jossa Daavid oli?"</verse>
        <verse osisID='John.7.43'>Niin syntyi kansassa eripuraisuutta hänen tähtensä.</verse>
        <verse osisID='John.7.44'>Ja muutamat heistä tahtoivat ottaa hänet kiinni. Mutta ei kukaan käynyt häneen käsiksi.</verse>
        <verse osisID='John.7.45'>Niin palvelijat palasivat ylipappien ja fariseusten luo, ja nämä sanoivat heille: "Miksi ette tuoneet häntä tänne?"</verse>
        <verse osisID='John.7.46'>Palvelijat vastasivat: "Ei ole koskaan ihminen puhunut niin, kuin se mies puhuu".</verse>
        <verse osisID='John.7.47'>Niin fariseukset vastasivat heille: "Oletteko tekin eksytetyt?</verse>
        <verse osisID='John.7.48'>Onko kukaan hallitusmiehistä uskonut häneen tai kukaan fariseuksista?</verse>
        <verse osisID='John.7.49'>Mutta tuo kansa, joka ei lakia tunne, on kirottu."</verse>
        <verse osisID='John.7.50'>Niin Nikodeemus, joka ennen oli käynyt Jeesuksen luona ja joka oli yksi heistä, sanoi heille:</verse>
        <verse osisID='John.7.51'>"Tuomitseeko lakimme ketään, ennenkuin häntä on kuulusteltu ja saatu tietää, mitä hän on tehnyt?"</verse>
        <verse osisID='John.7.52'>He vastasivat ja sanoivat hänelle: "Oletko sinäkin Galileasta? Tutki ja näe, ettei Galileasta nouse profeettaa."</verse>
        <verse osisID='John.7.53'>Ja he menivät kukin kotiinsa.</verse>
      </chapter>
      <chapter osisID='John.8'>
        <verse osisID='John.8.1'>Mutta Jeesus meni Öljymäelle.</verse>
        <verse osisID='John.8.2'>Ja varhain aamulla hän taas saapui pyhäkköön, ja kaikki kansa tuli hänen luoksensa; ja hän istuutui ja opetti heitä.</verse>
        <verse osisID='John.8.3'>Silloin kirjanoppineet ja fariseukset toivat hänen luoksensa aviorikoksesta kiinniotetun naisen, asettivat hänet keskelle</verse>
        <verse osisID='John.8.4'>ja sanoivat Jeesukselle: "Opettaja, tämä nainen on tavattu itse teosta, aviorikosta tekemästä.</verse>
        <verse osisID='John.8.5'>Ja Mooses on laissa antanut meille käskyn, että tuommoiset on kivitettävä. Mitäs sinä sanot?"</verse>
        <verse osisID='John.8.6'>Mutta sen he sanoivat kiusaten häntä, päästäkseen häntä syyttämään. Silloin Jeesus kumartui alas ja kirjoitti sormellaan maahan.</verse>
        <verse osisID='John.8.7'>Mutta kun he yhä edelleen kysyivät häneltä, ojensi hän itsensä ja sanoi heille: "Joka teistä on synnitön, se heittäköön häntä ensimmäisenä kivellä".</verse>
        <verse osisID='John.8.8'>Ja taas hän kumartui alas ja kirjoitti maahan.</verse>
        <verse osisID='John.8.9'>Kun he tämän kuulivat ja heidän omatuntonsa todisti heidät syyllisiksi, menivät he pois, toinen toisensa perästä, vanhimmista alkaen viimeisiin asti; ja siihen jäi ainoastaan Jeesus sekä nainen, joka seisoi hänen edessään.</verse>
        <verse osisID='John.8.10'>Ja kun Jeesus ojensi itsensä eikä nähnyt ketään muuta kuin naisen, sanoi hän hänelle: "Nainen, missä ne ovat, sinun syyttäjäsi? Eikö kukaan ole sinua tuominnut?"</verse>
        <verse osisID='John.8.11'>Hän vastasi: "Herra, ei kukaan". Niin Jeesus sanoi hänelle: "En minäkään sinua tuomitse; mene, äläkä tästedes enää syntiä tee".</verse>
        <verse osisID='John.8.12'>Niin Jeesus taas puhui heille sanoen: "Minä olen maailman valkeus; joka minua seuraa, se ei pimeydessä vaella, vaan hänellä on oleva elämän valkeus".</verse>
        <verse osisID='John.8.13'>Niin fariseukset sanoivat hänelle: "Sinä todistat itsestäsi; sinun todistuksesi ei ole pätevä".</verse>
        <verse osisID='John.8.14'>Jeesus vastasi ja sanoi heille: "Vaikka minä todistankin itsestäni, on todistukseni pätevä, sillä minä tiedän, mistä minä olen tullut ja mihin minä menen; mutta te ette tiedä, mistä minä tulen, ettekä, mihin minä menen.</verse>
        <verse osisID='John.8.15'>Te tuomitsette lihan mukaan; minä en tuomitse ketään.</verse>
        <verse osisID='John.8.16'>Ja vaikka minä tuomitsisinkin, niin minun tuomioni olisi oikea, sillä minä en ole yksinäni, vaan minä ja hän, joka on minut lähettänyt.</verse>
        <verse osisID='John.8.17'>Onhan teidän laissannekin kirjoitettuna, että kahden ihmisen todistus on pätevä.</verse>
        <verse osisID='John.8.18'>Minä olen se, joka todistan itsestäni, ja minusta todistaa myös Isä, joka on minut lähettänyt."</verse>
        <verse osisID='John.8.19'>Niin he sanoivat hänelle: "Missä sinun isäsi on?" Jeesus vastasi: "Te ette tunne minua ettekä minun Isääni; jos te tuntisitte minut, niin te tuntisitte myös minun Isäni".</verse>
        <verse osisID='John.8.20'>Nämä sanat Jeesus puhui uhriarkun ääressä, opettaessaan pyhäkössä; eikä kukaan ottanut häntä kiinni, sillä hänen hetkensä ei ollut vielä tullut.</verse>
        <verse osisID='John.8.21'>Niin Jeesus taas sanoi heille: "Minä menen pois, ja te etsitte minua, ja te kuolette syntiinne. Mihin minä menen, sinne te ette voi tulla."</verse>
        <verse osisID='John.8.22'>Niin juutalaiset sanoivat: "Ei kai hän aikone tappaa itseänsä, koska sanoo: 'Mihin minä menen, sinne te ette voi tulla'?"</verse>
        <verse osisID='John.8.23'>Ja hän sanoi heille: "Te olette alhaalta, minä olen ylhäältä; te olette tästä maailmasta, minä en ole tästä maailmasta.</verse>
        <verse osisID='John.8.24'>Sentähden minä sanoin teille, että te kuolette synteihinne; sillä ellette usko minua siksi, joka minä olen, niin te kuolette synteihinne."</verse>
        <verse osisID='John.8.25'>Niin he sanoivat hänelle: "Kuka sinä olet?" Jeesus sanoi heille: "Juuri se, mitä minä puhunkin teille.</verse>
        <verse osisID='John.8.26'>Paljon on minulla teistä puhuttavaa ja teissä tuomittavaa; mutta hän, joka on minut lähettänyt, on totinen, ja minkä minä olen kuullut häneltä, sen minä puhun maailman kuulla."</verse>
        <verse osisID='John.8.27'>Mutta he eivät ymmärtäneet, että hän puhui heille Isästä.</verse>
        <verse osisID='John.8.28'>Niin Jeesus sanoi heille: "Kun olette ylentäneet Ihmisen Pojan, silloin te ymmärrätte, että minä olen se, joka minä olen, ja etten minä itsestäni tee mitään, vaan puhun tätä sen mukaan, kuin minun Isäni on minulle opettanut.</verse>
        <verse osisID='John.8.29'>Ja hän, joka on minut lähettänyt, on minun kanssani; hän ei ole jättänyt minua yksinäni, koska minä aina teen sitä, mikä hänelle on otollista."</verse>
        <verse osisID='John.8.30'>Kun hän näin puhui, uskoivat monet häneen.</verse>
        <verse osisID='John.8.31'>Niin Jeesus sanoi niille juutalaisille, jotka uskoivat häneen: "Jos te pysytte minun sanassani, niin te totisesti olette minun opetuslapsiani;</verse>
        <verse osisID='John.8.32'>ja te tulette tuntemaan totuuden, ja totuus on tekevä teidät vapaiksi".</verse>
        <verse osisID='John.8.33'>He vastasivat hänelle: "Me olemme Aabrahamin jälkeläisiä emmekä ole koskaan olleet kenenkään orjia. Kuinka sinä sitten sanot: 'Te tulette vapaiksi'?"</verse>
        <verse osisID='John.8.34'>Jeesus vastasi heille: "Totisesti, totisesti minä sanon teille: jokainen, joka tekee syntiä, on synnin orja.</verse>
        <verse osisID='John.8.35'>Mutta orja ei pysy talossa iäti; Poika pysyy iäti.</verse>
        <verse osisID='John.8.36'>Jos siis Poika tekee teidät vapaiksi, niin te tulette todellisesti vapaiksi.</verse>
        <verse osisID='John.8.37'>Minä tiedän, että te olette Aabrahamin jälkeläisiä; mutta te tavoittelette minua tappaaksenne, koska minun sanani ei saa tilaa teissä.</verse>
        <verse osisID='John.8.38'>Minä puhun, mitä minä olen nähnyt Isäni tykönä; niin tekin teette, mitä olette kuulleet omalta isältänne."</verse>
        <verse osisID='John.8.39'>He vastasivat ja sanoivat hänelle: "Aabraham on meidän isämme". Jeesus sanoi heille: "Jos olisitte Aabrahamin lapsia, niin te tekisitte Aabrahamin tekoja.</verse>
        <verse osisID='John.8.40'>Mutta nyt te tavoittelette minua tappaaksenne, miestä, joka on puhunut teille totuuden, jonka hän on kuullut Jumalalta. Niin ei Aabraham tehnyt.</verse>
        <verse osisID='John.8.41'>Te teette isänne tekoja." He sanoivat hänelle: "Me emme ole aviorikoksesta syntyneitä; meillä on yksi Isä, Jumala".</verse>
        <verse osisID='John.8.42'>Jeesus sanoi heille: "Jos Jumala olisi teidän Isänne, niin te rakastaisitte minua, sillä minä olen Jumalasta lähtenyt ja tullut; en minä ole itsestäni tullut, vaan hän on minut lähettänyt.</verse>
        <verse osisID='John.8.43'>Minkätähden te ette ymmärrä minun puhettani? Sentähden, että te ette kärsi kuulla minun sanaani.</verse>
        <verse osisID='John.8.44'>Te olette isästä perkeleestä, ja isänne himoja te tahdotte noudattaa. Hän on ollut murhaaja alusta asti, ja totuudessa hän ei pysy, koska hänessä ei totuutta ole. Kun hän puhuu valhetta, niin hän puhuu omaansa, sillä hän on valhettelija ja sen isä.</verse>
        <verse osisID='John.8.45'>Mutta minua te ette usko, sentähden että minä sanon totuuden.</verse>
        <verse osisID='John.8.46'>Kuka teistä voi näyttää minut syypääksi syntiin? Jos minä totuutta puhun, miksi ette minua usko?</verse>
        <verse osisID='John.8.47'>Joka on Jumalasta, se kuulee Jumalan sanat. Sentähden te ette kuule, koska ette ole Jumalasta."</verse>
        <verse osisID='John.8.48'>Niin juutalaiset vastasivat ja sanoivat hänelle: "Emmekö ole oikeassa, kun sanomme, että sinä olet samarialainen ja että sinussa on riivaaja?"</verse>
        <verse osisID='John.8.49'>Jeesus vastasi: "Minussa ei ole riivaajaa, vaan minä kunnioitan Isääni, ja te häpäisette minua.</verse>
        <verse osisID='John.8.50'>Mutta minä en etsi omaa kunniaani; yksi on, joka etsii ja tuomitsee.</verse>
        <verse osisID='John.8.51'>Totisesti, totisesti minä sanon teille: jos joku pitää minun sanani, hän ei ikinä näe kuolemaa."</verse>
        <verse osisID='John.8.52'>Juutalaiset sanoivat hänelle: "Nyt me ymmärrämme, että sinussa on riivaaja. Aabraham on kuollut ja profeetat, ja sinä sanot: 'Jos joku pitää minun sanani, hän ei ikinä maista kuolemaa'.</verse>
        <verse osisID='John.8.53'>Oletko sinä suurempi kuin isämme Aabraham, joka on kuollut? Ja profeetat ovat kuolleet; keneksi sinä itsesi teet?"</verse>
        <verse osisID='John.8.54'>Jeesus vastasi: "Jos minä itse itselleni otan kunnian, niin minun kunniani ei ole mitään. Minun Isäni on se, joka minulle kunnian antaa, hän, josta te sanotte: 'Hän on meidän Jumalamme',</verse>
        <verse osisID='John.8.55'>ettekä tunne häntä; mutta minä tunnen hänet. Ja jos sanoisin, etten tunne häntä, niin minä olisin valhettelija niinkuin tekin; mutta minä tunnen hänet ja pidän hänen sanansa.</verse>
        <verse osisID='John.8.56'>Aabraham, teidän isänne, riemuitsi siitä, että hän oli näkevä minun päiväni; ja hän näki sen ja iloitsi."</verse>
        <verse osisID='John.8.57'>Niin juutalaiset sanoivat hänelle: "Et ole vielä viidenkymmenen vuoden vanha, ja olet nähnyt Aabrahamin!"</verse>
        <verse osisID='John.8.58'>Jeesus sanoi heille: "Totisesti, totisesti minä sanon teille: ennenkuin Aabraham syntyi, olen minä ollut".</verse>
        <verse osisID='John.8.59'>Silloin he poimivat kiviä heittääksensä häntä niillä; mutta Jeesus lymysi ja lähti pyhäköstä.</verse>
      </chapter>
      <chapter osisID='John.9'>
        <verse osisID='John.9.1'>Ja ohi kulkiessaan hän näki miehen, joka syntymästään saakka oli ollut sokea.</verse>
        <verse osisID='John.9.2'>Ja hänen opetuslapsensa kysyivät häneltä sanoen: "Rabbi, kuka teki syntiä, tämäkö vai hänen vanhempansa, että hänen piti sokeana syntymän?"</verse>
        <verse osisID='John.9.3'>Jeesus vastasi: "Ei tämä tehnyt syntiä eivätkä hänen vanhempansa, vaan Jumalan tekojen piti tuleman hänessä julki.</verse>
        <verse osisID='John.9.4'>Niin kauan kuin päivä on, tulee meidän tehdä hänen tekojansa, joka on minut lähettänyt; tulee yö, jolloin ei kukaan voi työtä tehdä.</verse>
        <verse osisID='John.9.5'>Niin kauan kuin minä maailmassa olen, olen minä maailman valkeus."</verse>
        <verse osisID='John.9.6'>Tämän sanottuaan hän sylki maahan ja teki syljestä tahtaan ja siveli tahtaan hänen silmilleen</verse>
        <verse osisID='John.9.7'>ja sanoi hänelle: "Mene ja peseydy Siiloan lammikossa" - se on käännettynä: lähetetty. - Niin hän meni ja peseytyi ja palasi näkevänä.</verse>
        <verse osisID='John.9.8'>Silloin naapurit ja ne, jotka ennen olivat nähneet hänet kerjääjänä, sanoivat: "Eikö tämä ole se, joka istui ja kerjäsi?"</verse>
        <verse osisID='John.9.9'>Toiset sanoivat: "Hän se on", toiset sanoivat: "Ei ole, vaan hän on hänen näköisensä". Hän itse sanoi: "Minä se olen".</verse>
        <verse osisID='John.9.10'>Niin he sanoivat hänelle: "Miten sinun silmäsi ovat auenneet?"</verse>
        <verse osisID='John.9.11'>Hän vastasi: "Se mies, jota kutsutaan Jeesukseksi, teki tahtaan ja voiteli minun silmäni ja sanoi minulle: 'Mene ja peseydy Siiloan lammikossa'; niin minä menin ja peseydyin ja sain näköni".</verse>
        <verse osisID='John.9.12'>He sanoivat hänelle: "Missä hän on?" Hän vastasi: "En tiedä".</verse>
        <verse osisID='John.9.13'>Niin he veivät hänet, joka ennen oli ollut sokea, fariseusten luo.</verse>
        <verse osisID='John.9.14'>Ja se päivä, jona Jeesus teki tahtaan ja avasi hänen silmänsä, oli sapatti.</verse>
        <verse osisID='John.9.15'>Niin myöskin fariseukset kysyivät häneltä, miten hän oli saanut näkönsä. Ja hän sanoi heille: "Hän siveli tahtaan minun silmilleni, ja minä peseydyin, ja nyt minä näen".</verse>
        <verse osisID='John.9.16'>Niin muutamat fariseuksista sanoivat: "Se mies ei ole Jumalasta, koska hän ei pidä sapattia". Toiset sanoivat: "Kuinka voi syntinen ihminen tehdä senkaltaisia tunnustekoja?" Ja he olivat keskenänsä eri mieltä.</verse>
        <verse osisID='John.9.17'>Niin he taas sanoivat sokealle: "Mitä sinä sanot hänestä, koskapa hän avasi sinun silmäsi?" Ja hän sanoi: "Hän on profeetta".</verse>
        <verse osisID='John.9.18'>Mutta juutalaiset eivät uskoneet hänestä, että hän oli ollut sokea ja saanut näkönsä, ennenkuin kutsuivat sen näkönsä saaneen vanhemmat</verse>
        <verse osisID='John.9.19'>ja kysyivät heiltä sanoen: "Onko tämä teidän poikanne, jonka sanotte sokeana syntyneen? Kuinka hän sitten nyt näkee?"</verse>
        <verse osisID='John.9.20'>Hänen vanhempansa vastasivat ja sanoivat: "Me tiedämme, että tämä on meidän poikamme ja että hän on sokeana syntynyt;</verse>
        <verse osisID='John.9.21'>mutta kuinka hän nyt näkee, emme tiedä; emme myöskään tiedä, kuka on avannut hänen silmänsä. Kysykää häneltä; hänellä on kyllin ikää, puhukoon itse puolestansa."</verse>
        <verse osisID='John.9.22'>Näin hänen vanhempansa sanoivat, koska pelkäsivät juutalaisia. Sillä juutalaiset olivat jo sopineet keskenään, että se, joka tunnusti hänet Kristukseksi, oli erotettava synagoogasta.</verse>
        <verse osisID='John.9.23'>Sentähden hänen vanhempansa sanoivat: "Hänellä on kyllin ikää, kysykää häneltä".</verse>
        <verse osisID='John.9.24'>Niin he kutsuivat toistamiseen miehen, joka oli ollut sokea, ja sanoivat hänelle: "Anna kunnia Jumalalle; me tiedämme, että se mies on syntinen".</verse>
        <verse osisID='John.9.25'>Hän vastasi: "Onko hän syntinen, sitä en tiedä; sen vain tiedän, että minä, joka olin sokea, nyt näen".</verse>
        <verse osisID='John.9.26'>Niin he sanoivat hänelle: "Mitä hän sinulle teki? Miten hän avasi sinun silmäsi?"</verse>
        <verse osisID='John.9.27'>Hän vastasi heille: "Johan minä teille sanoin, ettekä te kuulleet. Miksi taas tahdotte sitä kuulla? Tahdotteko tekin ruveta hänen opetuslapsiksensa?"</verse>
        <verse osisID='John.9.28'>Niin he herjasivat häntä ja sanoivat: "Sinä olet hänen opetuslapsensa, mutta me olemme Mooseksen opetuslapsia.</verse>
        <verse osisID='John.9.29'>Me tiedämme Jumalan puhuneen Moosekselle, mutta mistä tämä on, sitä emme tiedä."</verse>
        <verse osisID='John.9.30'>Mies vastasi ja sanoi heille: "Sehän tässä on ihmeellistä, että te ette tiedä, mistä hän on, ja kuitenkin hän on avannut minun silmäni.</verse>
        <verse osisID='John.9.31'>Me tiedämme, ettei Jumala kuule syntisiä; vaan joka on jumalaapelkääväinen ja tekee hänen tahtonsa, sitä hän kuulee.</verse>
        <verse osisID='John.9.32'>Ei ole maailman alusta kuultu, että kukaan on avannut sokeana syntyneen silmät.</verse>
        <verse osisID='John.9.33'>Jos hän ei olisi Jumalasta, ei hän voisi mitään tehdä."</verse>
        <verse osisID='John.9.34'>He vastasivat ja sanoivat hänelle: "Sinä olet kokonaan synneissä syntynyt, ja sinä tahdot opettaa meitä!" Ja he ajoivat hänet ulos.</verse>
        <verse osisID='John.9.35'>Ja Jeesus sai kuulla heidän ajaneen hänet ulos; ja hänet tavatessaan hän sanoi hänelle: "Uskotko sinä Jumalan Poikaan?"</verse>
        <verse osisID='John.9.36'>Hän vastasi ja sanoi: "Herra, kuka hän on, että minä häneen uskoisin?"</verse>
        <verse osisID='John.9.37'>Jeesus sanoi hänelle: "Sinä olet hänet nähnyt, ja hän on se, joka sinun kanssasi puhuu".</verse>
        <verse osisID='John.9.38'>Niin hän sanoi: "Herra, minä uskon"; ja hän kumartaen rukoili häntä.</verse>
        <verse osisID='John.9.39'>Ja Jeesus sanoi: "Tuomioksi minä olen tullut tähän maailmaan, että ne, jotka eivät näe, näkisivät, ja ne, jotka näkevät, tulisivat sokeiksi".</verse>
        <verse osisID='John.9.40'>Ja muutamat fariseukset, jotka olivat siinä häntä lähellä, kuulivat tämän ja sanoivat hänelle: "Olemmeko mekin sokeat?"</verse>
        <verse osisID='John.9.41'>Jeesus sanoi heille: "Jos te olisitte sokeat, ei teillä olisi syntiä; mutta nyt te sanotte: 'Me näemme'; sentähden teidän syntinne pysyy".</verse>
      </chapter>
      <chapter osisID='John.10'>
        <verse osisID='John.10.1'>"Totisesti, totisesti minä sanon teille: joka ei mene ovesta lammastarhaan, vaan nousee sinne muualta, se on varas ja ryöväri.</verse>
        <verse osisID='John.10.2'>Mutta joka menee ovesta sisälle, se on lammasten paimen.</verse>
        <verse osisID='John.10.3'>Hänelle ovenvartija avaa, ja lampaat kuulevat hänen ääntänsä; ja hän kutsuu omat lampaansa nimeltä ja vie heidät ulos.</verse>
        <verse osisID='John.10.4'>Ja laskettuaan kaikki omansa ulos hän kulkee niiden edellä, ja lampaat seuraavat häntä, sillä ne tuntevat hänen äänensä.</verse>
        <verse osisID='John.10.5'>Mutta vierasta ne eivät seuraa, vaan pakenevat häntä, koska eivät tunne vierasten ääntä."</verse>
        <verse osisID='John.10.6'>Tämän kuvauksen Jeesus puhui heille; mutta he eivät ymmärtäneet, mitä hänen puheensa tarkoitti.</verse>
        <verse osisID='John.10.7'>Niin Jeesus vielä sanoi heille: "Totisesti, totisesti minä sanon teille: minä olen lammasten ovi.</verse>
        <verse osisID='John.10.8'>Kaikki, jotka ovat tulleet ennen minua, ovat varkaita ja ryöväreitä; mutta lampaat eivät ole heitä kuulleet.</verse>
        <verse osisID='John.10.9'>Minä olen ovi; jos joku minun kauttani menee sisälle, niin hän pelastuu, ja hän on käyvä sisälle ja käyvä ulos ja löytävä laitumen.</verse>
        <verse osisID='John.10.10'>Varas ei tule muuta kuin varastamaan ja tappamaan ja tuhoamaan. Minä olen tullut, että heillä olisi elämä ja olisi yltäkylläisyys.</verse>
        <verse osisID='John.10.11'>Minä olen se hyvä paimen. Hyvä paimen antaa henkensä lammasten edestä.</verse>
        <verse osisID='John.10.12'>Mutta palkkalainen, joka ei ole paimen ja jonka omia lampaat eivät ole, kun hän näkee suden tulevan, niin hän jättää lampaat ja pakenee; ja susi ryöstää ja hajottaa ne.</verse>
        <verse osisID='John.10.13'>Hän pakenee, sillä hän on palkattu eikä välitä lampaista.</verse>
        <verse osisID='John.10.14'>Minä olen se hyvä paimen, ja minä tunnen omani, ja minun omani tuntevat minut,</verse>
        <verse osisID='John.10.15'>niinkuin Isä tuntee minut ja minä tunnen Isän; ja minä annan henkeni lammasten edestä.</verse>
        <verse osisID='John.10.16'>Minulla on myös muita lampaita, jotka eivät ole tästä lammastarhasta; myös niitä tulee minun johdattaa, ja ne saavat kuulla minun ääneni, ja on oleva yksi lauma ja yksi paimen.</verse>
        <verse osisID='John.10.17'>Sentähden Isä minua rakastaa, koska minä annan henkeni, että minä sen jälleen ottaisin.</verse>
        <verse osisID='John.10.18'>Ei kukaan sitä minulta ota, vaan minä annan sen itsestäni. Minulla on valta antaa se, ja minulla on valta ottaa se jälleen; sen käskyn minä olen saanut Isältäni."</verse>
        <verse osisID='John.10.19'>Niin syntyi taas erimielisyys juutalaisten kesken näiden sanain tähden.</verse>
        <verse osisID='John.10.20'>Ja useat heistä sanoivat: "Hänessä on riivaaja, ja hän on järjiltään; mitä te häntä kuuntelette?"</verse>
        <verse osisID='John.10.21'>Toiset sanoivat: "Nämä eivät ole riivatun sanoja; eihän riivaaja voi avata sokeain silmiä?"</verse>
        <verse osisID='John.10.22'>Sitten oli temppelin vihkimisen muistojuhla Jerusalemissa, ja oli talvi.</verse>
        <verse osisID='John.10.23'>Ja Jeesus käyskeli pyhäkössä, Salomon pylväskäytävässä.</verse>
        <verse osisID='John.10.24'>Niin juutalaiset ympäröivät hänet ja sanoivat hänelle: "Kuinka kauan sinä pidät meidän mieltämme kiihdyksissä? Jos sinä olet Kristus, niin sano se meille suoraan."</verse>
        <verse osisID='John.10.25'>Jeesus vastasi heille: "Minä olen sanonut sen teille, ja te ette usko. Ne teot, joita minä teen Isäni nimessä, ne todistavat minusta.</verse>
        <verse osisID='John.10.26'>Mutta te ette usko, sillä te ette ole minun lampaitani.</verse>
        <verse osisID='John.10.27'>Minun lampaani kuulevat minun ääntäni, ja minä tunnen ne, ja ne seuraavat minua.</verse>
        <verse osisID='John.10.28'>Ja minä annan heille iankaikkisen elämän, ja he eivät ikinä huku, eikä kukaan ryöstä heitä minun kädestäni.</verse>
        <verse osisID='John.10.29'>Minun Isäni, joka on heidät minulle antanut, on suurempi kaikkia, eikä kukaan voi ryöstää heitä minun Isäni kädestä.</verse>
        <verse osisID='John.10.30'>Minä ja Isä olemme yhtä."</verse>
        <verse osisID='John.10.31'>Niin juutalaiset ottivat taas kiviä maasta kivittääksensä hänet.</verse>
        <verse osisID='John.10.32'>Jeesus vastasi heille: "Minä olen näyttänyt teille monta hyvää tekoa, jotka ovat Isästä; mikä niistä on se, jonka tähden te tahdotte minut kivittää?"</verse>
        <verse osisID='John.10.33'>Juutalaiset vastasivat hänelle: "Hyvän teon tähden me emme sinua kivitä, vaan jumalanpilkan tähden, ja koska sinä, joka olet ihminen, teet itsesi Jumalaksi".</verse>
        <verse osisID='John.10.34'>Jeesus vastasi heille: "Eikö teidän laissanne ole kirjoitettuna: 'Minä sanoin: te olette jumalia'?</verse>
        <verse osisID='John.10.35'>Jos hän sanoo jumaliksi niitä, joille Jumalan sana tuli - ja Raamattu ei voi raueta tyhjiin -</verse>
        <verse osisID='John.10.36'>niin kuinka te sanotte sille, jonka Isä on pyhittänyt ja lähettänyt maailmaan: 'Sinä pilkkaat Jumalaa', sentähden että minä sanoin: 'Minä olen Jumalan Poika'?</verse>
        <verse osisID='John.10.37'>Jos minä en tee Isäni tekoja, älkää uskoko minua.</verse>
        <verse osisID='John.10.38'>Mutta jos minä niitä teen, niin, vaikka ette uskoisikaan minua, uskokaa minun tekojani, että tulisitte tuntemaan ja ymmärtäisitte Isän olevan minussa ja minun olevan Isässä."</verse>
        <verse osisID='John.10.39'>Niin he taas tahtoivat ottaa hänet kiinni, mutta hän lähti pois heidän käsistänsä.</verse>
        <verse osisID='John.10.40'>Ja hän meni taas Jordanin tuolle puolelle siihen paikkaan, missä Johannes ensin kastoi, ja viipyi siellä.</verse>
        <verse osisID='John.10.41'>Ja monet tulivat hänen tykönsä ja sanoivat: "Johannes ei tehnyt yhtäkään tunnustekoa; mutta kaikki, mitä Johannes sanoi tästä, on totta".</verse>
        <verse osisID='John.10.42'>Ja monet siellä uskoivat häneen.</verse>
      </chapter>
      <chapter osisID='John.11'>
        <verse osisID='John.11.1'>Ja eräs mies, Lasarus, Betaniasta, Marian ja hänen sisarensa Martan kylästä, oli sairaana.</verse>
        <verse osisID='John.11.2'>Ja tämä Maria oli se, joka hajuvoiteella voiteli Herran ja pyyhki hiuksillaan hänen jalkansa; ja Lasarus, joka sairasti, oli hänen veljensä.</verse>
        <verse osisID='John.11.3'>Niin sisaret lähettivät Jeesukselle tämän sanan: "Herra, katso, se, joka on sinulle rakas, sairastaa".</verse>
        <verse osisID='John.11.4'>Mutta sen kuultuaan Jeesus sanoi: "Ei tämä tauti ole kuolemaksi, vaan Jumalan kunniaksi, että Jumalan Poika sen kautta kirkastuisi".</verse>
        <verse osisID='John.11.5'>Ja Jeesus rakasti Marttaa ja hänen sisartaan ja Lasarusta.</verse>
        <verse osisID='John.11.6'>Kun hän siis kuuli hänen sairastavan, viipyi hän siinä paikassa, missä hän oli, vielä kaksi päivää;</verse>
        <verse osisID='John.11.7'>mutta niiden kuluttua hän sanoi opetuslapsilleen: "Menkäämme taas Juudeaan".</verse>
        <verse osisID='John.11.8'>Opetuslapset sanoivat hänelle: "Rabbi, äsken juutalaiset yrittivät kivittää sinut, ja taas sinä menet sinne!"</verse>
        <verse osisID='John.11.9'>Jeesus vastasi: "Eikö päivässä ole kaksitoista hetkeä? Joka vaeltaa päivällä, se ei loukkaa itseänsä, sillä hän näkee tämän maailman valon.</verse>
        <verse osisID='John.11.10'>Mutta joka vaeltaa yöllä, se loukkaa itsensä, sillä ei hänessä ole valoa."</verse>
        <verse osisID='John.11.11'>Näin hän puhui, ja sitten hän sanoi heille: "Ystävämme Lasarus nukkuu, mutta minä menen herättämään hänet unesta".</verse>
        <verse osisID='John.11.12'>Niin opetuslapset sanoivat hänelle: "Herra, jos hän nukkuu, niin hän tulee terveeksi".</verse>
        <verse osisID='John.11.13'>Mutta Jeesus puhui hänen kuolemastaan; he taas luulivat hänen puhuneen unessa-nukkumisesta.</verse>
        <verse osisID='John.11.14'>Silloin Jeesus sanoi heille suoraan: "Lasarus on kuollut,</verse>
        <verse osisID='John.11.15'>ja minä iloitsen teidän tähtenne siitä, etten ollut siellä, jotta te uskoisitte; mutta menkäämme hänen tykönsä".</verse>
        <verse osisID='John.11.16'>Niin Tuomas, jota sanottiin Didymukseksi, sanoi toisille opetuslapsille: "Menkäämme mekin sinne, kuollaksemme hänen kanssansa".</verse>
        <verse osisID='John.11.17'>Niin Jeesus tuli ja sai tietää, että hän jo neljä päivää oli ollut haudassa.</verse>
        <verse osisID='John.11.18'>Ja Betania oli lähellä Jerusalemia, noin viidentoista vakomitan päässä.</verse>
        <verse osisID='John.11.19'>Ja useita juutalaisia oli tullut Martan ja Marian luokse lohduttamaan heitä heidän veljensä kuolemasta.</verse>
        <verse osisID='John.11.20'>Kun Martta kuuli, että Jeesus oli tulossa, meni hän häntä vastaan; mutta Maria istui kotona.</verse>
        <verse osisID='John.11.21'>Ja Martta sanoi Jeesukselle: "Herra, jos sinä olisit ollut täällä, niin minun veljeni ei olisi kuollut.</verse>
        <verse osisID='John.11.22'>Mutta nytkin minä tiedän, että Jumala antaa sinulle kaiken, mitä sinä Jumalalta anot."</verse>
        <verse osisID='John.11.23'>Jeesus sanoi hänelle: "Sinun veljesi on nouseva ylös".</verse>
        <verse osisID='John.11.24'>Martta sanoi hänelle: "Minä tiedän hänen nousevan ylösnousemuksessa, viimeisenä päivänä".</verse>
        <verse osisID='John.11.25'>Jeesus sanoi hänelle: "Minä olen ylösnousemus ja elämä; joka uskoo minuun, se elää, vaikka olisi kuollut.</verse>
        <verse osisID='John.11.26'>Eikä yksikään, joka elää ja uskoo minuun, ikinä kuole. Uskotko sen?"</verse>
        <verse osisID='John.11.27'>Hän sanoi hänelle: "Uskon, Herra; minä uskon, että sinä olet Kristus, Jumalan Poika, se, joka oli tuleva maailmaan".</verse>
        <verse osisID='John.11.28'>Ja tämän sanottuaan hän meni ja kutsui salaa sisarensa Marian sanoen: "Opettaja on täällä ja kutsuu sinua".</verse>
        <verse osisID='John.11.29'>Kun Maria sen kuuli, nousi hän nopeasti ja meni hänen luoksensa.</verse>
        <verse osisID='John.11.30'>Mutta Jeesus ei ollut vielä saapunut kylään, vaan oli yhä siinä paikassa, missä Martta oli hänet kohdannut.</verse>
        <verse osisID='John.11.31'>Kun nyt juutalaiset, jotka olivat Marian kanssa huoneessa häntä lohduttamassa, näkivät hänen nopeasti nousevan ja lähtevän ulos, seurasivat he häntä, luullen hänen menevän haudalle, itkemään siellä.</verse>
        <verse osisID='John.11.32'>Kun siis Maria saapui sinne, missä Jeesus oli, ja näki hänet, lankesi hän hänen jalkojensa eteen ja sanoi hänelle: "Herra, jos sinä olisit ollut täällä, ei minun veljeni olisi kuollut".</verse>
        <verse osisID='John.11.33'>Kun Jeesus näki hänen itkevän ja hänen kanssaan tulleiden juutalaisten itkevän, joutui hän hengessään syvän liikutuksen valtaan ja vapisi;</verse>
        <verse osisID='John.11.34'>ja hän sanoi: "Mihin te panitte hänet?" He sanoivat hänelle: "Herra, tule ja katso".</verse>
        <verse osisID='John.11.35'>Ja Jeesus itki.</verse>
        <verse osisID='John.11.36'>Niin juutalaiset sanoivat: "Katso, kuinka rakas hän oli hänelle!"</verse>
        <verse osisID='John.11.37'>Mutta muutamat heistä sanoivat: "Eikö hän, joka avasi sokean silmät, olisi voinut tehdä sitäkin, ettei tämä olisi kuollut?"</verse>
        <verse osisID='John.11.38'>Niin Jeesus joutui taas liikutuksen valtaan ja meni haudalle; ja se oli luola, ja sen suulla oli kivi.</verse>
        <verse osisID='John.11.39'>Jeesus sanoi: "Ottakaa kivi pois". Martta, kuolleen sisar, sanoi hänelle: "Herra, hän haisee jo, sillä hän on ollut haudassa neljättä päivää".</verse>
        <verse osisID='John.11.40'>Jeesus sanoi hänelle: "Enkö minä sanonut sinulle, että jos uskoisit, niin sinä näkisit Jumalan kirkkauden?"</verse>
        <verse osisID='John.11.41'>Niin he ottivat kiven pois. Ja Jeesus loi silmänsä ylös ja sanoi: "Isä, minä kiitän sinua, että olet minua kuullut.</verse>
        <verse osisID='John.11.42'>Minä kyllä tiesin, että sinä minua aina kuulet; mutta kansan tähden, joka seisoo tässä ympärillä, minä tämän sanon, että he uskoisivat sinun lähettäneen minut."</verse>
        <verse osisID='John.11.43'>Ja sen sanottuansa hän huusi suurella äänellä: "Lasarus, tule ulos!"</verse>
        <verse osisID='John.11.44'>Ja kuollut tuli ulos, jalat ja kädet siteisiin käärittyinä, ja hänen kasvojensa ympärille oli kääritty hikiliina. Jeesus sanoi heille: "Päästäkää hänet ja antakaa hänen mennä".</verse>
        <verse osisID='John.11.45'>Niin useat juutalaisista, jotka olivat tulleet Marian luokse ja nähneet, mitä Jeesus teki, uskoivat häneen.</verse>
        <verse osisID='John.11.46'>Mutta muutamat heistä menivät fariseusten luo ja puhuivat heille, mitä Jeesus oli tehnyt.</verse>
        <verse osisID='John.11.47'>Niin ylipapit ja fariseukset kokosivat neuvoston ja sanoivat: "Mitä me teemme, sillä tuo mies tekee paljon tunnustekoja?</verse>
        <verse osisID='John.11.48'>Jos annamme hänen näin olla, niin kaikki uskovat häneen, ja roomalaiset tulevat ja ottavat meiltä sekä maan että kansan."</verse>
        <verse osisID='John.11.49'>Mutta eräs heistä, Kaifas, joka sinä vuonna oli ylimmäinen pappi, sanoi heille: "Te ette tiedä mitään</verse>
        <verse osisID='John.11.50'>ettekä ajattele, että teille on parempi, että yksi ihminen kuolee kansan edestä, kuin että koko kansa hukkuu".</verse>
        <verse osisID='John.11.51'>Mutta sitä hän ei sanonut itsestään, vaan koska hän oli sinä vuonna ylimmäinen pappi, hän ennusti, että Jeesus oli kuoleva kansan edestä,</verse>
        <verse osisID='John.11.52'>eikä ainoastaan tämän kansan edestä, vaan myös kootakseen yhdeksi hajalla olevat Jumalan lapset.</verse>
        <verse osisID='John.11.53'>Siitä päivästä lähtien oli heillä siis tehtynä päätös tappaa hänet.</verse>
        <verse osisID='John.11.54'>Sentähden Jeesus ei enää vaeltanut julkisesti juutalaisten keskellä, vaan lähti sieltä lähellä erämaata olevaan paikkaan, Efraim nimiseen kaupunkiin; ja siellä hän oleskeli opetuslapsineen.</verse>
        <verse osisID='John.11.55'>Mutta juutalaisten pääsiäinen oli lähellä, ja monet menivät maaseudulta ylös Jerusalemiin ennen pääsiäisjuhlaa, puhdistamaan itsensä.</verse>
        <verse osisID='John.11.56'>Ja he etsivät Jeesusta ja sanoivat toisilleen seisoessaan pyhäkössä: "Mitä arvelette? Eikö hän tullekaan juhlille?"</verse>
        <verse osisID='John.11.57'>Mutta ylipapit ja fariseukset olivat antaneet käskyjä, että jos joku tietäisi, missä hän oli, hänen oli annettava se ilmi, jotta he ottaisivat hänet kiinni.</verse>
      </chapter>
      <chapter osisID='John.12'>
        <verse osisID='John.12.1'>Kuusi päivää ennen pääsiäistä Jeesus saapui Betaniaan, jossa Lasarus asui, hän, jonka Jeesus oli herättänyt kuolleista.</verse>
        <verse osisID='John.12.2'>Siellä valmistettiin hänelle ateria, ja Martta palveli, mutta Lasarus oli yksi niistä, jotka olivat aterialla hänen kanssaan.</verse>
        <verse osisID='John.12.3'>Niin Maria otti naulan oikeata, kallisarvoista nardusvoidetta ja voiteli Jeesuksen jalat ja pyyhki ne hiuksillaan; ja huone tuli täyteen voiteen tuoksua.</verse>
        <verse osisID='John.12.4'>Silloin sanoi yksi hänen opetuslapsistaan, Juudas Iskariot, joka oli hänet kavaltava:</verse>
        <verse osisID='John.12.5'>"Miksi ei tätä voidetta myyty kolmeensataan denariin ja niitä annettu köyhille?"</verse>
        <verse osisID='John.12.6'>Mutta tätä hän ei sanonut sentähden, että olisi pitänyt huolta köyhistä, vaan sentähden, että hän oli varas ja että hän rahakukkaron hoitajana otti itselleen, mitä siihen oli pantu.</verse>
        <verse osisID='John.12.7'>Niin Jeesus sanoi: "Anna hänen olla, että hän saisi toimittaa tämän minun hautaamispäiväni varalle.</verse>
        <verse osisID='John.12.8'>Sillä köyhät teillä aina on keskuudessanne, mutta minua teillä ei ole aina."</verse>
        <verse osisID='John.12.9'>Silloin suuri joukko juutalaisia sai tietää, että hän oli siellä; ja he menivät sinne, ei ainoastaan Jeesuksen tähden, vaan myöskin nähdäkseen Lasaruksen, jonka hän oli herättänyt kuolleista.</verse>
        <verse osisID='John.12.10'>Mutta ylipapit päättivät tappaa Lasaruksenkin,</verse>
        <verse osisID='John.12.11'>koska monet juutalaiset hänen tähtensä menivät sinne ja uskoivat Jeesukseen.</verse>
        <verse osisID='John.12.12'>Seuraavana päivänä, kun suuri kansanjoukko, joka oli saapunut juhlille, kuuli, että Jeesus oli tulossa Jerusalemiin,</verse>
        <verse osisID='John.12.13'>ottivat he palmupuiden oksia ja menivät häntä vastaan ja huusivat: "Hoosianna, siunattu olkoon hän, joka tulee Herran nimeen, Israelin kuningas!"</verse>
        <verse osisID='John.12.14'>Ja saatuansa nuoren aasin Jeesus istui sen selkään, niinkuin kirjoitettu on:</verse>
        <verse osisID='John.12.15'>"Älä pelkää, tytär Siion; katso, sinun kuninkaasi tulee istuen aasin varsan selässä".</verse>
        <verse osisID='John.12.16'>Tätä hänen opetuslapsensa eivät aluksi ymmärtäneet; mutta kun Jeesus oli kirkastettu, silloin he muistivat, että tämä oli hänestä kirjoitettu ja että he olivat tämän hänelle tehneet.</verse>
        <verse osisID='John.12.17'>Niin kansa, joka oli ollut hänen kanssansa, kun hän kutsui Lasaruksen haudasta ja herätti hänet kuolleista, todisti hänestä.</verse>
        <verse osisID='John.12.18'>Sentähden kansa menikin häntä vastaan, koska he kuulivat, että hän oli tehnyt sen tunnusteon.</verse>
        <verse osisID='John.12.19'>Niin fariseukset sanoivat keskenään: "Te näette, ettette saa mitään aikaan; katso, koko maailma juoksee hänen perässään".</verse>
        <verse osisID='John.12.20'>Ja oli muutamia kreikkalaisia niiden joukosta, jotka tulivat ylös juhlaan rukoilemaan.</verse>
        <verse osisID='John.12.21'>Nämä menivät Filippuksen luo, joka oli Galilean Beetsaidasta, ja pyysivät häntä sanoen: "Herra, me haluamme nähdä Jeesuksen".</verse>
        <verse osisID='John.12.22'>Filippus meni ja sanoi sen Andreaalle; Andreas ja Filippus menivät ja sanoivat Jeesukselle.</verse>
        <verse osisID='John.12.23'>Mutta Jeesus vastasi heille sanoen: "Hetki on tullut, että Ihmisen Poika kirkastetaan.</verse>
        <verse osisID='John.12.24'>Totisesti, totisesti minä sanon teille: jos ei nisun jyvä putoa maahan ja kuole, niin se jää yksin; mutta jos se kuolee, niin se tuottaa paljon hedelmää.</verse>
        <verse osisID='John.12.25'>Joka elämäänsä rakastaa, kadottaa sen; mutta joka vihaa elämäänsä tässä maailmassa, hän on säilyttävä sen iankaikkiseen elämään.</verse>
        <verse osisID='John.12.26'>Jos joku minua palvelee, seuratkoon hän minua; ja missä minä olen, siellä on myös minun palvelijani oleva. Ja jos joku minua palvelee, niin Isä on kunnioittava häntä.</verse>
        <verse osisID='John.12.27'>Nyt minun sieluni on järkytetty; ja mitä pitäisi minun sanoman? Isä, pelasta minut tästä hetkestä. Kuitenkin: sitä varten minä olen tähän hetkeen tullut.</verse>
        <verse osisID='John.12.28'>Isä, kirkasta nimesi!" Niin taivaasta tuli ääni: "Minä olen sen kirkastanut, ja olen sen vielä kirkastava".</verse>
        <verse osisID='John.12.29'>Niin kansa, joka seisoi ja kuuli sen, sanoi ukkosen jylisseen. Toiset sanoivat: "Häntä puhutteli enkeli".</verse>
        <verse osisID='John.12.30'>Jeesus vastasi ja sanoi: "Ei tämä ääni tullut minun tähteni, vaan teidän tähtenne.</verse>
        <verse osisID='John.12.31'>Nyt käy tuomio tämän maailman ylitse; nyt tämän maailman ruhtinas pitää heitettämän ulos.</verse>
        <verse osisID='John.12.32'>Ja kun minut ylennetään maasta, niin minä vedän kaikki tyköni."</verse>
        <verse osisID='John.12.33'>Mutta sen hän sanoi antaen tietää, minkäkaltaisella kuolemalla hän oli kuoleva.</verse>
        <verse osisID='John.12.34'>Kansa vastasi hänelle: "Me olemme laista kuulleet, että Kristus pysyy iankaikkisesti; kuinka sinä sitten sanot, että Ihmisen Poika pitää ylennettämän? Kuka on se Ihmisen Poika?"</verse>
        <verse osisID='John.12.35'>Niin Jeesus sanoi heille: "Vielä vähän aikaa valkeus on teidän keskuudessanne. Vaeltakaa, niin kauan kuin teillä valkeus on, ettei pimeys saisi teitä valtaansa. Joka pimeässä vaeltaa, se ei tiedä, mihin hän menee.</verse>
        <verse osisID='John.12.36'>Niin kauan kuin teillä valkeus on, uskokaa valkeuteen, että te valkeuden lapsiksi tulisitte." Tämän Jeesus puhui ja meni pois ja kätkeytyi heiltä.</verse>
        <verse osisID='John.12.37'>Ja vaikka hän oli tehnyt niin monta tunnustekoa heidän nähtensä, eivät he uskoneet häneen,</verse>
        <verse osisID='John.12.38'>että kävisi toteen profeetta Esaiaan sana, jonka hän on sanonut: "Herra, kuka uskoo meidän saarnamme, ja kenelle Herran käsivarsi ilmoitetaan?"</verse>
        <verse osisID='John.12.39'>Sentähden he eivät voineet uskoa, koska Esaias on vielä sanonut:</verse>
        <verse osisID='John.12.40'>"Hän on sokaissut heidän silmänsä ja paaduttanut heidän sydämensä, että he eivät näkisi silmillään eivätkä ymmärtäisi sydämellään eivätkä kääntyisi ja etten minä heitä parantaisi".</verse>
        <verse osisID='John.12.41'>Tämän Esaias sanoi, kun hän näki hänen kirkkautensa ja puhui hänestä.</verse>
        <verse osisID='John.12.42'>Kuitenkin useat hallitusmiehistäkin uskoivat häneen, mutta fariseusten tähden he eivät sitä tunnustaneet, etteivät joutuisi synagoogasta erotetuiksi.</verse>
        <verse osisID='John.12.43'>Sillä he rakastivat ihmiskunniaa enemmän kuin Jumalan kunniaa.</verse>
        <verse osisID='John.12.44'>Mutta Jeesus huusi ja sanoi: "Joka uskoo minuun, se ei usko minuun, vaan häneen, joka on minut lähettänyt.</verse>
        <verse osisID='John.12.45'>Ja joka näkee minut, näkee hänet, joka on minut lähettänyt.</verse>
        <verse osisID='John.12.46'>Minä olen tullut valkeudeksi maailmaan, ettei yksikään, joka minuun uskoo, jäisi pimeyteen.</verse>
        <verse osisID='John.12.47'>Ja jos joku kuulee minun sanani eikä niitä noudata, niin häntä en minä tuomitse; sillä en minä ole tullut maailmaa tuomitsemaan, vaan pelastamaan maailman.</verse>
        <verse osisID='John.12.48'>Joka katsoo minut ylen eikä ota vastaan minun sanojani, hänellä on tuomitsijansa: se sana, jonka minä olen puhunut, se on tuomitseva hänet viimeisenä päivänä.</verse>
        <verse osisID='John.12.49'>Sillä en minä itsestäni ole puhunut, vaan Isä, joka on minut lähettänyt, on itse antanut minulle käskyn, mitä minun pitää sanoman ja mitä puhuman.</verse>
        <verse osisID='John.12.50'>Ja minä tiedän, että hänen käskynsä on iankaikkinen elämä. Sentähden, minkä minä puhun, sen minä puhun niin, kuin Isä on minulle sanonut."</verse>
      </chapter>
      <chapter osisID='John.13'>
        <verse osisID='John.13.1'>Mutta ennen pääsiäisjuhlaa, kun Jeesus tiesi hetkensä tulleen, että hän oli siirtyvä tästä maailmasta Isän tykö, niin hän, joka oli rakastanut omiansa, jotka maailmassa olivat, osoitti heille rakkautta loppuun asti.</verse>
        <verse osisID='John.13.2'>Ja ehtoollisella oltaessa, kun perkele jo oli pannut Juudas Iskariotin, Simonin pojan, sydämeen, että hän kavaltaisi Jeesuksen,</verse>
        <verse osisID='John.13.3'>niin Jeesus, tietäen, että Isä oli antanut kaikki hänen käsiinsä ja että hän oli lähtenyt Jumalan tyköä ja oli menevä Jumalan tykö,</verse>
        <verse osisID='John.13.4'>nousi ehtoolliselta ja riisui vaippansa, otti liinavaatteen ja vyötti sillä itsensä.</verse>
        <verse osisID='John.13.5'>Sitten hän kaatoi vettä pesumaljaan ja rupesi pesemään opetuslastensa jalkoja ja pyyhkimään niitä liinavaatteella, jolla oli vyöttäytynyt.</verse>
        <verse osisID='John.13.6'>Niin hän tuli Simon Pietarin kohdalle, ja tämä sanoi hänelle: "Herra, sinäkö peset minun jalkani?"</verse>
        <verse osisID='John.13.7'>Jeesus vastasi ja sanoi hänelle: "Mitä minä teen, sitä et nyt käsitä, mutta vastedes sinä sen ymmärrät".</verse>
        <verse osisID='John.13.8'>Pietari sanoi hänelle: "Et ikinä sinä saa pestä minun jalkojani". Jeesus vastasi hänelle: "Ellen minä sinua pese, ei sinulla ole osuutta minun kanssani".</verse>
        <verse osisID='John.13.9'>Simon Pietari sanoi hänelle: "Herra, älä pese ainoastaan minun jalkojani, vaan myös kädet ja pää".</verse>
        <verse osisID='John.13.10'>Jeesus sanoi hänelle: "Joka on kylpenyt, ei tarvitse muuta, kuin että jalat pestään, ja niin hän on kokonaan puhdas; ja te olette puhtaat, ette kuitenkaan kaikki".</verse>
        <verse osisID='John.13.11'>Sillä hän tiesi kavaltajansa; sentähden hän sanoi: "Ette kaikki ole puhtaat".</verse>
        <verse osisID='John.13.12'>Kun hän siis oli pessyt heidän jalkansa ja ottanut vaippansa ja taas asettunut aterialle, sanoi hän heille: "Ymmärrättekö, mitä minä olen teille tehnyt?</verse>
        <verse osisID='John.13.13'>Te puhuttelette minua opettajaksi ja Herraksi, ja oikein te sanotte, sillä se minä olen.</verse>
        <verse osisID='John.13.14'>Jos siis minä, teidän Herranne ja opettajanne, olen pessyt teidän jalkanne, olette tekin velvolliset pesemään toistenne jalat.</verse>
        <verse osisID='John.13.15'>Sillä minä annoin teille esikuvan, että myös te niin tekisitte, kuin minä olen teille tehnyt.</verse>
        <verse osisID='John.13.16'>Totisesti, totisesti minä sanon teille: ei ole palvelija herraansa suurempi eikä lähettiläs lähettäjäänsä suurempi.</verse>
        <verse osisID='John.13.17'>Jos te tämän tiedätte, niin olette autuaat, jos te sen teette.</verse>
        <verse osisID='John.13.18'>En minä puhu teistä kaikista: minä tiedän, ketkä olen valinnut; mutta tämän kirjoituksen piti käymän toteen: 'Joka minun leipääni syö, on nostanut kantapäänsä minua vastaan'.</verse>
        <verse osisID='John.13.19'>Jo nyt minä sanon sen teille, ennenkuin se tapahtuu, että te, kun se tapahtuu, uskoisitte, että minä olen se.</verse>
        <verse osisID='John.13.20'>Totisesti, totisesti minä sanon teille: joka ottaa vastaan sen, jonka minä lähetän, se ottaa vastaan minut; mutta joka ottaa vastaan minut, se ottaa vastaan hänet, joka on minut lähettänyt.</verse>
        <verse osisID='John.13.21'>Tämän sanottuaan Jeesus tuli järkytetyksi hengessään ja todisti ja sanoi: "Totisesti, totisesti minä sanon teille: yksi teistä on minut kavaltava".</verse>
        <verse osisID='John.13.22'>Niin opetuslapset katsoivat toisiinsa epätietoisina, kenestä hän puhui.</verse>
        <verse osisID='John.13.23'>Ja eräs hänen opetuslapsistaan, se, jota Jeesus rakasti, lepäsi aterioitaessa Jeesuksen syliä vasten.</verse>
        <verse osisID='John.13.24'>Simon Pietari nyökäytti hänelle päätään ja sanoi hänelle: "Sano, kuka se on, josta hän puhuu".</verse>
        <verse osisID='John.13.25'>Niin tämä, nojautuen Jeesuksen rintaa vasten, sanoi hänelle: "Herra, kuka se on?"</verse>
        <verse osisID='John.13.26'>Jeesus vastasi: "Se on se, jolle minä kastan ja annan tämän palan". Niin hän otti palan, kastoi sen ja antoi Juudaalle, Simon Iskariotin pojalle.</verse>
        <verse osisID='John.13.27'>Ja silloin, sen palan jälkeen, meni häneen saatana. Niin Jeesus sanoi hänelle: "Minkä teet, se tee pian".</verse>
        <verse osisID='John.13.28'>Mutta ei kukaan aterioivista ymmärtänyt, mitä varten hän sen hänelle sanoi.</verse>
        <verse osisID='John.13.29'>Sillä muutamat luulivat, koska rahakukkaro oli Juudaalla, Jeesuksen sanoneen hänelle: "Osta, mitä tarvitsemme juhlaksi", tai että hän antaisi jotakin köyhille.</verse>
        <verse osisID='John.13.30'>Niin hän, otettuaan sen palan, meni kohta ulos; ja oli yö.</verse>
        <verse osisID='John.13.31'>Kun hän oli mennyt ulos, sanoi Jeesus: "Nyt Ihmisen Poika on kirkastettu, ja Jumala on kirkastettu hänessä.</verse>
        <verse osisID='John.13.32'>Jos Jumala on kirkastettu hänessä, niin kirkastaa myös Jumala hänet itsessään ja kirkastaa hänet pian.</verse>
        <verse osisID='John.13.33'>Lapsukaiset, vielä vähän aikaa minä olen teidän kanssanne. Te tulette minua etsimään, ja niinkuin sanoin juutalaisille: 'Mihin minä menen, sinne te ette voi tulla', niin minä sanon nyt myös teille.</verse>
        <verse osisID='John.13.34'>Uuden käskyn minä annan teille, että rakastatte toisianne, niinkuin minä olen teitä rakastanut - että tekin niin rakastatte toisianne.</verse>
        <verse osisID='John.13.35'>Siitä kaikki tuntevat teidät minun opetuslapsikseni, jos teillä on keskinäinen rakkaus."</verse>
        <verse osisID='John.13.36'>Simon Pietari sanoi hänelle: "Herra, mihin sinä menet?" Jeesus vastasi hänelle: "Mihin minä menen, sinne sinä et voi nyt minua seurata, mutta vastedes olet minua seuraava".</verse>
        <verse osisID='John.13.37'>Pietari sanoi hänelle: "Herra, miksi en nyt voi seurata sinua? Henkeni minä annan sinun edestäsi."</verse>
        <verse osisID='John.13.38'>Jeesus vastasi: "Sinäkö annat henkesi minun edestäni? Totisesti, totisesti minä sanon sinulle: ei laula kukko, ennenkuin sinä minut kolmesti kiellät."</verse>
      </chapter>
      <chapter osisID='John.14'>
        <verse osisID='John.14.1'>"Älköön teidän sydämenne olko murheellinen. Uskokaa Jumalaan, ja uskokaa minuun.</verse>
        <verse osisID='John.14.2'>Minun Isäni kodissa on monta asuinsijaa. Jos ei niin olisi, sanoisinko minä teille, että minä menen valmistamaan teille sijaa?</verse>
        <verse osisID='John.14.3'>Ja vaikka minä menen valmistamaan teille sijaa, tulen minä takaisin ja otan teidät tyköni, että tekin olisitte siellä, missä minä olen.</verse>
        <verse osisID='John.14.4'>Ja mihin minä menen - tien sinne te tiedätte."</verse>
        <verse osisID='John.14.5'>Tuomas sanoi hänelle: "Herra, me emme tiedä, mihin sinä menet; kuinka sitten tietäisimme tien?"</verse>
        <verse osisID='John.14.6'>Jeesus sanoi hänelle: "Minä olen tie ja totuus ja elämä; ei kukaan tule Isän tykö muutoin kuin minun kauttani.</verse>
        <verse osisID='John.14.7'>Jos te olisitte tunteneet minut, niin te tuntisitte myös minun Isäni; tästälähin te tunnette hänet, ja te olette nähneet hänet."</verse>
        <verse osisID='John.14.8'>Filippus sanoi hänelle: "Herra, näytä meille Isä, niin me tyydymme".</verse>
        <verse osisID='John.14.9'>Jeesus sanoi hänelle: "Niin kauan aikaa minä olen ollut teidän kanssanne, etkä sinä tunne minua, Filippus! Joka on nähnyt minut, on nähnyt Isän; kuinka sinä sitten sanot: 'Näytä meille Isä'?</verse>
        <verse osisID='John.14.10'>Etkö usko, että minä olen Isässä, ja että Isä on minussa? Niitä sanoja, jotka minä teille puhun, minä en puhu itsestäni; ja Isä, joka minussa asuu, tekee teot, jotka ovat hänen.</verse>
        <verse osisID='John.14.11'>Uskokaa minua, että minä olen Isässä, ja että Isä on minussa; mutta jos ette, niin uskokaa itse tekojen tähden.</verse>
        <verse osisID='John.14.12'>Totisesti, totisesti minä sanon teille: joka uskoo minuun, myös hän on tekevä niitä tekoja, joita minä teen, ja suurempiakin, kuin ne ovat, hän on tekevä; sillä minä menen Isän tykö,</verse>
        <verse osisID='John.14.13'>ja mitä hyvänsä te anotte minun nimessäni, sen minä teen, että Isä kirkastettaisiin Pojassa.</verse>
        <verse osisID='John.14.14'>Jos te anotte minulta jotakin minun nimessäni, niin minä sen teen.</verse>
        <verse osisID='John.14.15'>Jos te minua rakastatte, niin te pidätte minun käskyni.</verse>
        <verse osisID='John.14.16'>Ja minä olen rukoileva Isää, ja hän antaa teille toisen Puolustajan olemaan teidän kanssanne iankaikkisesti,</verse>
        <verse osisID='John.14.17'>totuuden Hengen, jota maailma ei voi ottaa vastaan, koska se ei näe häntä eikä tunne häntä; mutta te tunnette hänet, sillä hän pysyy teidän tykönänne ja on teissä oleva.</verse>
        <verse osisID='John.14.18'>En minä jätä teitä orvoiksi; minä tulen teidän tykönne.</verse>
        <verse osisID='John.14.19'>Vielä vähän aikaa, niin maailma ei enää minua näe, mutta te näette minut; koska minä elän, niin tekin saatte elää.</verse>
        <verse osisID='John.14.20'>Sinä päivänä te ymmärrätte, että minä olen Isässäni, ja että te olette minussa ja minä teissä.</verse>
        <verse osisID='John.14.21'>Jolla on minun käskyni ja joka ne pitää, hän on se, joka minua rakastaa; mutta joka minua rakastaa, häntä minun Isäni rakastaa, ja minä rakastan häntä ja ilmoitan itseni hänelle."</verse>
        <verse osisID='John.14.22'>Juudas, ei se Iskariot, sanoi hänelle: "Herra, mistä syystä sinä aiot ilmoittaa itsesi meille etkä maailmalle?"</verse>
        <verse osisID='John.14.23'>Jeesus vastasi ja sanoi hänelle: "Jos joku rakastaa minua, niin hän pitää minun sanani, ja minun Isäni rakastaa häntä, ja me tulemme hänen tykönsä ja jäämme hänen tykönsä asumaan.</verse>
        <verse osisID='John.14.24'>Joka ei minua rakasta, se ei pidä minun sanojani; ja se sana, jonka te kuulette, ei ole minun, vaan Isän, joka on minut lähettänyt.</verse>
        <verse osisID='John.14.25'>Tämän minä olen teille puhunut ollessani teidän tykönänne.</verse>
        <verse osisID='John.14.26'>Mutta Puolustaja, Pyhä Henki, jonka Isä on lähettävä minun nimessäni, hän opettaa teille kaikki ja muistuttaa teitä kaikesta, minkä minä olen teille sanonut.</verse>
        <verse osisID='John.14.27'>Rauhan minä jätän teille: minun rauhani - sen minä annan teille. En minä anna teille, niinkuin maailma antaa. Älköön teidän sydämenne olko murheellinen älköönkä peljätkö.</verse>
        <verse osisID='John.14.28'>Te kuulitte minun sanovan teille: 'Minä menen pois ja palajan jälleen teidän tykönne'. Jos te minua rakastaisitte, niin te iloitsisitte siitä, että minä menen Isän tykö, sillä Isä on minua suurempi.</verse>
        <verse osisID='John.14.29'>Ja nyt minä olen sanonut sen teille, ennenkuin se on tapahtunut, että te uskoisitte, kun se tapahtuu.</verse>
        <verse osisID='John.14.30'>En minä enää puhu paljoa teidän kanssanne, sillä maailman ruhtinas tulee, ja minussa hänellä ei ole mitään.</verse>
        <verse osisID='John.14.31'>Mutta että maailma ymmärtäisi minun rakastavan Isää ja tekevän, niinkuin Isä on minua käskenyt: nouskaa, lähtekäämme täältä."</verse>
      </chapter>
      <chapter osisID='John.15'>
        <verse osisID='John.15.1'>"Minä olen totinen viinipuu, ja minun Isäni on viinitarhuri.</verse>
        <verse osisID='John.15.2'>Jokaisen oksan minussa, joka ei kanna hedelmää, hän karsii pois; ja jokaisen, joka kantaa hedelmää, hän puhdistaa, että se kantaisi runsaamman hedelmän.</verse>
        <verse osisID='John.15.3'>Te olette jo puhtaat sen sanan tähden, jonka minä olen teille puhunut.</verse>
        <verse osisID='John.15.4'>Pysykää minussa, niin minä pysyn teissä. Niinkuin oksa ei voi kantaa hedelmää itsestään, ellei se pysy viinipuussa, niin ette tekään, ellette pysy minussa.</verse>
        <verse osisID='John.15.5'>Minä olen viinipuu, te olette oksat. Joka pysyy minussa ja jossa minä pysyn, se kantaa paljon hedelmää; sillä ilman minua te ette voi mitään tehdä.</verse>
        <verse osisID='John.15.6'>Jos joku ei pysy minussa, niin hänet heitetään pois niinkuin oksa, ja hän kuivettuu; ja ne kootaan yhteen ja heitetään tuleen, ja ne palavat.</verse>
        <verse osisID='John.15.7'>Jos te pysytte minussa ja minun sanani pysyvät teissä, niin anokaa, mitä ikinä tahdotte, ja te saatte sen.</verse>
        <verse osisID='John.15.8'>Siinä minun Isäni kirkastetaan, että te kannatte paljon hedelmää ja tulette minun opetuslapsikseni.</verse>
        <verse osisID='John.15.9'>Niinkuin Isä on minua rakastanut, niin minäkin olen rakastanut teitä; pysykää minun rakkaudessani.</verse>
        <verse osisID='John.15.10'>Jos te pidätte minun käskyni, niin te pysytte minun rakkaudessani, niinkuin minä olen pitänyt Isäni käskyt ja pysyn hänen rakkaudessaan.</verse>
        <verse osisID='John.15.11'>Tämän minä olen teille puhunut, että minun iloni olisi teissä ja teidän ilonne tulisi täydelliseksi.</verse>
        <verse osisID='John.15.12'>Tämä on minun käskyni, että te rakastatte toisianne, niinkuin minä olen teitä rakastanut.</verse>
        <verse osisID='John.15.13'>Sen suurempaa rakkautta ei ole kenelläkään, kuin että hän antaa henkensä ystäväinsä edestä.</verse>
        <verse osisID='John.15.14'>Te olette minun ystäväni, jos teette, mitä minä käsken teidän tehdä.</verse>
        <verse osisID='John.15.15'>En minä enää sano teitä palvelijoiksi, sillä palvelija ei tiedä, mitä hänen herransa tekee; vaan ystäviksi minä sanon teitä, sillä minä olen ilmoittanut teille kaikki, mitä minä olen kuullut Isältäni.</verse>
        <verse osisID='John.15.16'>Te ette valinneet minua, vaan minä valitsin teidät ja asetin teidät, että te menisitte ja kantaisitte hedelmää ja että teidän hedelmänne pysyisi: että mitä ikinä te anotte Isältä minun nimessäni, hän sen teille antaisi.</verse>
        <verse osisID='John.15.17'>Sen käskyn minä teille annan, että rakastatte toisianne.</verse>
        <verse osisID='John.15.18'>Jos maailma teitä vihaa, niin tietäkää, että se on vihannut minua ennen kuin teitä.</verse>
        <verse osisID='John.15.19'>Jos te maailmasta olisitte, niin maailma omaansa rakastaisi; mutta koska te ette ole maailmasta, vaan minä olen teidät maailmasta valinnut, sentähden maailma teitä vihaa.</verse>
        <verse osisID='John.15.20'>Muistakaa se sana, jonka minä teille sanoin: 'Ei ole palvelija herraansa suurempi'. Jos he ovat minua vainonneet, niin he teitäkin vainoavat; jos he ovat ottaneet vaarin minun sanastani, niin he ottavat vaarin teidänkin sanastanne.</verse>
        <verse osisID='John.15.21'>Mutta kaiken tämän he tekevät teille minun nimeni tähden, koska he eivät tunne häntä, joka on minut lähettänyt.</verse>
        <verse osisID='John.15.22'>Jos minä en olisi tullut ja puhunut heille, ei heillä olisi syntiä; mutta nyt heillä ei ole, millä syntiänsä puolustaisivat.</verse>
        <verse osisID='John.15.23'>Joka vihaa minua, se vihaa myös minun Isääni.</verse>
        <verse osisID='John.15.24'>Jos minä en olisi tehnyt heidän keskuudessaan niitä tekoja, joita ei kukaan muu ole tehnyt, ei heillä olisi syntiä; mutta nyt he ovat nähneet ja ovat vihanneet sekä minua että minun Isääni.</verse>
        <verse osisID='John.15.25'>Mutta se sana oli käyvä toteen, joka on kirjoitettuna heidän laissaan: 'He ovat vihanneet minua syyttä'.</verse>
        <verse osisID='John.15.26'>Mutta kun Puolustaja tulee, jonka minä lähetän teille Isän tyköä, totuuden Henki, joka lähtee Isän tyköä, niin hän on todistava minusta.</verse>
        <verse osisID='John.15.27'>Ja te myös todistatte, sillä te olette alusta asti olleet minun kanssani."</verse>
      </chapter>
      <chapter osisID='John.16'>
        <verse osisID='John.16.1'>"Tämän minä olen teille puhunut, ettette loukkaantuisi.</verse>
        <verse osisID='John.16.2'>He erottavat teidät synagoogasta; ja tulee aika, jolloin jokainen, joka tappaa teitä, luulee tekevänsä uhripalveluksen Jumalalle.</verse>
        <verse osisID='John.16.3'>Ja sen he tekevät teille, koska he eivät tunne Isää eivätkä minua.</verse>
        <verse osisID='John.16.4'>Mutta tämän minä olen puhunut teille, että, kun se aika tulee, te muistaisitte minun sen teille sanoneen. Tätä minä en ole sanonut teille alusta, koska minä olin teidän kansanne.</verse>
        <verse osisID='John.16.5'>Mutta nyt minä menen hänen tykönsä, joka on minut lähettänyt, eikä kukaan teistä kysy minulta: 'Mihin sinä menet?'</verse>
        <verse osisID='John.16.6'>Mutta koska minä olen tämän teille puhunut, täyttää murhe teidän sydämenne.</verse>
        <verse osisID='John.16.7'>Kuitenkin minä sanon teille totuuden: teille on hyväksi, että minä menen pois. Sillä ellen minä mene pois, ei Puolustaja tule teidän tykönne; mutta jos minä menen, niin minä hänet teille lähetän.</verse>
        <verse osisID='John.16.8'>Ja kun hän tulee, niin hän näyttää maailmalle todeksi synnin ja vanhurskauden ja tuomion:</verse>
        <verse osisID='John.16.9'>synnin, koska he eivät usko minuun;</verse>
        <verse osisID='John.16.10'>vanhurskauden, koska minä menen Isän tykö, ettekä te enää minua näe;</verse>
        <verse osisID='John.16.11'>ja tuomion, koska tämän maailman ruhtinas on tuomittu.</verse>
        <verse osisID='John.16.12'>Minulla on vielä paljon sanottavaa teille, mutta te ette voi nyt sitä kantaa.</verse>
        <verse osisID='John.16.13'>Mutta kun hän tulee, totuuden Henki, johdattaa hän teidät kaikkeen totuuteen. Sillä se, mitä hän puhuu, ei ole hänestä itsestään; vaan minkä hän kuulee, sen hän puhuu, ja tulevaiset hän teille julistaa.</verse>
        <verse osisID='John.16.14'>Hän on minut kirkastava, sillä hän ottaa minun omastani ja julistaa teille.</verse>
        <verse osisID='John.16.15'>Kaikki, mitä Isällä on, on minun; sentähden minä sanoin, että hän ottaa minun omastani ja julistaa teille.</verse>
        <verse osisID='John.16.16'>Vähän aikaa, niin te ette enää minua näe, ja taas vähän aikaa, niin te näette minut."</verse>
        <verse osisID='John.16.17'>Silloin muutamat hänen opetuslapsistansa sanoivat toisilleen: "Mitä se tarkoittaa, kun hän sanoo meille: 'Vähän aikaa, niin te ette minua näe, ja taas vähän aikaa, niin te näette minut', ja: 'Minä menen Isän tykö'?"</verse>
        <verse osisID='John.16.18'>Niin he sanoivat: "Mitä se tarkoittaa, kun hän sanoo: 'Vähän aikaa'? Emme ymmärrä, mitä hän puhuu."</verse>
        <verse osisID='John.16.19'>Jeesus huomasi heidän tahtovan kysyä häneltä ja sanoi heille: "Sitäkö te kyselette keskenänne, että minä sanoin: 'Vähän aikaa, niin te ette minua näe, ja taas vähän aikaa, niin te näette minut'?</verse>
        <verse osisID='John.16.20'>Totisesti, totisesti minä sanon teille: te joudutte itkemään ja valittamaan, mutta maailma on iloitseva; te tulette murheellisiksi, mutta teidän murheenne on muuttuva iloksi.</verse>
        <verse osisID='John.16.21'>Kun vaimo synnyttää, on hänellä murhe, koska hänen hetkensä on tullut; mutta kun hän on synnyttänyt lapsen, ei hän enää muista ahdistustaan sen ilon tähden, että ihminen on syntynyt maailmaan.</verse>
        <verse osisID='John.16.22'>Niin on myös teillä nyt murhe; mutta minä olen taas näkevä teidät, ja teidän sydämenne on iloitseva, eikä kukaan ota teiltä pois teidän iloanne.</verse>
        <verse osisID='John.16.23'>Ja sinä päivänä te ette minulta mitään kysy. Totisesti, totisesti minä sanon teille: jos te anotte jotakin Isältä, on hän sen teille antava minun nimessäni.</verse>
        <verse osisID='John.16.24'>Tähän asti te ette ole anoneet mitään minun nimessäni; anokaa, niin te saatte, että teidän ilonne olisi täydellinen.</verse>
        <verse osisID='John.16.25'>Tämän minä olen puhunut teille kuvauksilla; mutta tulee aika, jolloin minä en puhu teille enää kuvauksilla, vaan avonaisesti julistan teille sanomaa Isästä.</verse>
        <verse osisID='John.16.26'>Sinä päivänä te anotte minun nimessäni; enkä minä sano teille, että minä olen rukoileva Isää teidän edestänne;</verse>
        <verse osisID='John.16.27'>sillä Isä itse rakastaa teitä, sentähden että te olette minua rakastaneet ja uskoneet minun lähteneen Jumalan tyköä.</verse>
        <verse osisID='John.16.28'>Minä olen lähtenyt Isästä ja tullut maailmaan; jälleen minä jätän maailman ja menen Isän tykö."</verse>
        <verse osisID='John.16.29'>Hänen opetuslapsensa sanoivat: "Katso, nyt sinä puhut avonaisesti etkä käytä mitään kuvausta.</verse>
        <verse osisID='John.16.30'>Nyt me tiedämme, että sinä tiedät kaikki, etkä tarvitse, että kukaan sinulta kysyy; sentähden me uskomme sinun Jumalan tyköä lähteneen."</verse>
        <verse osisID='John.16.31'>Jeesus vastasi heille: "Nyt te uskotte.</verse>
        <verse osisID='John.16.32'>Katso, tulee hetki ja on jo tullut, jona teidät hajotetaan kukin tahollensa ja te jätätte minut yksin; en minä kuitenkaan yksin ole, sillä Isä on minun kanssani.</verse>
        <verse osisID='John.16.33'>Tämän minä olen teille puhunut, että teillä olisi minussa rauha. Maailmassa teillä on ahdistus; mutta olkaa turvallisella mielellä: minä olen voittanut maailman."</verse>
      </chapter>
      <chapter osisID='John.17'>
        <verse osisID='John.17.1'>Tämän Jeesus puhui ja nosti silmänsä taivasta kohti ja sanoi: "Isä, hetki on tullut, kirkasta Poikasi, että Poikasi kirkastaisi sinut;</verse>
        <verse osisID='John.17.2'>koska sinä olet antanut hänen valtaansa kaiken lihan, että hän antaisi iankaikkisen elämän kaikille, jotka sinä olet hänelle antanut.</verse>
        <verse osisID='John.17.3'>Mutta tämä on iankaikkinen elämä, että he tuntevat sinut, joka yksin olet totinen Jumala, ja hänet, jonka sinä olet lähettänyt, Jeesuksen Kristuksen.</verse>
        <verse osisID='John.17.4'>Minä olen kirkastanut sinut maan päällä: minä olen täyttänyt sen työn, jonka sinä annoit minun tehtäväkseni.</verse>
        <verse osisID='John.17.5'>Ja nyt, Isä, kirkasta sinä minut tykönäsi sillä kirkkaudella, joka minulla oli sinun tykönäsi, ennenkuin maailma olikaan.</verse>
        <verse osisID='John.17.6'>Minä olen ilmoittanut sinun nimesi ihmisille, jotka sinä annoit minulle maailmasta. He olivat sinun, ja sinä annoit heidät minulle, ja he ovat ottaneet sinun sanastasi vaarin.</verse>
        <verse osisID='John.17.7'>Nyt he tietävät, että kaikki, minkä olet minulle antanut, on sinulta.</verse>
        <verse osisID='John.17.8'>Sillä ne sanat, jotka sinä minulle annoit, minä olen antanut heille; ja he ovat ottaneet ne vastaan ja tietävät totisesti minun lähteneen sinun tyköäsi ja uskovat, että sinä olet minut lähettänyt.</verse>
        <verse osisID='John.17.9'>Minä rukoilen heidän edestänsä; en minä maailman edestä rukoile, vaan niiden edestä, jotka sinä olet minulle antanut, koska he ovat sinun -</verse>
        <verse osisID='John.17.10'>ja kaikki minun omani ovat sinun, ja sinun omasi ovat minun - ja minä olen kirkastettu heissä.</verse>
        <verse osisID='John.17.11'>Ja minä en enää ole maailmassa, mutta he ovat maailmassa, ja minä tulen sinun tykösi. Pyhä Isä, varjele heidät nimessäsi, jonka sinä olet minulle antanut, että he olisivat yhtä niinkuin mekin.</verse>
        <verse osisID='John.17.12'>Kun minä olin heidän kanssansa, varjelin minä heidät sinun nimessäsi, jonka sinä olet minulle antanut, ja suojelin heitä, eikä heistä joutunut kadotetuksi yksikään muu kuin se kadotuksen lapsi, että kirjoitus kävisi toteen.</verse>
        <verse osisID='John.17.13'>Mutta nyt minä tulen sinun tykösi ja puhun tätä maailmassa, että heillä olisi minun iloni täydellisenä heissä itsessään.</verse>
        <verse osisID='John.17.14'>Minä olen antanut heille sinun sanasi, ja maailma vihaa heitä, koska he eivät ole maailmasta, niinkuin en minäkään maailmasta ole.</verse>
        <verse osisID='John.17.15'>En minä rukoile, että ottaisit heidät pois maailmasta, vaan että sinä varjelisit heidät pahasta.</verse>
        <verse osisID='John.17.16'>He eivät ole maailmasta, niinkuin en minäkään maailmasta ole.</verse>
        <verse osisID='John.17.17'>Pyhitä heidät totuudessa; sinun sanasi on totuus.</verse>
        <verse osisID='John.17.18'>Niinkuin sinä olet lähettänyt minut maailmaan, niin olen minäkin lähettänyt heidät maailmaan;</verse>
        <verse osisID='John.17.19'>ja minä pyhitän itseni heidän tähtensä, että myös he olisivat pyhitetyt totuudessa.</verse>
        <verse osisID='John.17.20'>Mutta en minä rukoile ainoastaan näiden edestä, vaan myös niiden edestä, jotka heidän sanansa kautta uskovat minuun,</verse>
        <verse osisID='John.17.21'>että he kaikki olisivat yhtä, niinkuin sinä, Isä, olet minussa ja minä sinussa, että hekin meissä olisivat, niin että maailma uskoisi, että sinä olet minut lähettänyt.</verse>
        <verse osisID='John.17.22'>Ja sen kirkkauden, jonka sinä minulle annoit, minä olen antanut heille, että he olisivat yhtä, niinkuin me olemme yhtä -</verse>
        <verse osisID='John.17.23'>minä heissä, ja sinä minussa - että he olisivat täydellisesti yhtä, niin että maailma ymmärtäisi, että sinä olet minut lähettänyt ja rakastanut heitä, niinkuin sinä olet minua rakastanut.</verse>
        <verse osisID='John.17.24'>Isä, minä tahdon, että missä minä olen, siellä nekin, jotka sinä olet minulle antanut, olisivat minun kanssani, että he näkisivät minun kirkkauteni, jonka sinä olet minulle antanut, koska olet rakastanut minua jo ennen maailman perustamista.</verse>
        <verse osisID='John.17.25'>Vanhurskas Isä, maailma ei ole sinua tuntenut, mutta minä tunnen sinut, ja nämä ovat tulleet tuntemaan, että sinä olet minut lähettänyt.</verse>
        <verse osisID='John.17.26'>Ja minä olen tehnyt sinun nimesi heille tunnetuksi ja teen vastakin, että se rakkaus, jolla sinä olet minua rakastanut, olisi heissä ja minä olisin heissä."</verse>
      </chapter>
      <chapter osisID='John.18'>
        <verse osisID='John.18.1'>Kun Jeesus oli tämän puhunut, lähti hän pois opetuslastensa kanssa Kedronin puron tuolle puolelle; siellä oli puutarha, johon hän meni opetuslapsinensa.</verse>
        <verse osisID='John.18.2'>Mutta myös Juudas, joka hänet kavalsi, tiesi sen paikan, koska Jeesus ja hänen opetuslapsensa usein olivat kokoontuneet sinne.</verse>
        <verse osisID='John.18.3'>Niin Juudas otti sotilasjoukon sekä ylipappien ja fariseusten palvelijoita ja tuli sinne soihdut ja lamput ja aseet mukanaan.</verse>
        <verse osisID='John.18.4'>Silloin Jeesus, joka tiesi kaiken, mikä oli häntä kohtaava, astui esiin ja sanoi heille: "Ketä te etsitte?"</verse>
        <verse osisID='John.18.5'>He vastasivat hänelle: "Jeesusta, Nasaretilaista". Jeesus sanoi heille: "Minä se olen". Ja Juudas, joka hänet kavalsi, seisoi myös heidän kanssaan.</verse>
        <verse osisID='John.18.6'>Kun hän siis sanoi heille: "Minä se olen", peräytyivät he ja kaatuivat maahan.</verse>
        <verse osisID='John.18.7'>Niin hän taas kysyi heiltä: "Ketä te etsitte?" He sanoivat: "Jeesusta, Nasaretilaista".</verse>
        <verse osisID='John.18.8'>Jeesus vastasi: "Minähän sanoin teille, että minä se olen. Jos te siis minua etsitte, niin antakaa näiden mennä";</verse>
        <verse osisID='John.18.9'>että se sana kävisi toteen, jonka hän oli sanonut: "En minä ole kadottanut ketään niistä, jotka sinä olet minulle antanut".</verse>
        <verse osisID='John.18.10'>Niin Simon Pietari, jolla oli miekka, veti sen ja iski ylimmäisen papin palvelijaa ja sivalsi häneltä pois oikean korvan; ja palvelijan nimi oli Malkus.</verse>
        <verse osisID='John.18.11'>Niin Jeesus sanoi Pietarille: "Pistä miekkasi tuppeen. Enkö minä joisi sitä maljaa, jonka Isä on minulle antanut?"</verse>
        <verse osisID='John.18.12'>Niin sotilasjoukko ja päällikkö ja juutalaisten palvelijat ottivat Jeesuksen kiinni ja sitoivat hänet</verse>
        <verse osisID='John.18.13'>ja veivät ensin Hannaan luo, sillä hän oli Kaifaan appi, ja Kaifas oli sinä vuonna ylimmäisenä pappina.</verse>
        <verse osisID='John.18.14'>Ja Kaifas oli se, joka neuvottelussa oli juutalaisille sanonut: "On hyödyllistä, että yksi ihminen kuolee kansan edestä."</verse>
        <verse osisID='John.18.15'>Ja Jeesusta seurasi Simon Pietari ja eräs toinen opetuslapsi. Tämä opetuslapsi oli ylimmäisen papin tuttava ja meni Jeesuksen kanssa sisälle ylimmäisen papin kartanoon.</verse>
        <verse osisID='John.18.16'>Mutta Pietari seisoi portilla ulkona. Niin se toinen opetuslapsi, joka oli ylimmäisen papin tuttava, meni ulos ja puhutteli portinvartijatarta ja toi Pietarin sisälle.</verse>
        <verse osisID='John.18.17'>Niin palvelijatar, joka vartioi porttia, sanoi Pietarille: "Etkö sinäkin ole tuon miehen opetuslapsia?" Hän sanoi: "En ole".</verse>
        <verse osisID='John.18.18'>Mutta palvelijat ja käskyläiset olivat tehneet hiilivalkean, koska oli kylmä, ja seisoivat ja lämmittelivät. Ja myös Pietari seisoi heidän kanssaan lämmittelemässä.</verse>
        <verse osisID='John.18.19'>Niin ylimmäinen pappi kysyi Jeesukselta hänen opetuslapsistaan ja opistaan.</verse>
        <verse osisID='John.18.20'>Jeesus vastasi hänelle: "Minä olen julkisesti puhunut maailmalle; minä olen aina opettanut synagoogissa ja pyhäkössä, joihin kaikki juutalaiset kokoontuvat, enkä ole salassa puhunut mitään.</verse>
        <verse osisID='John.18.21'>Miksi minulta kysyt? Kysy niiltä, jotka ovat kuulleet, mitä minä olen heille puhunut; katso, he tietävät, mitä minä olen sanonut."</verse>
        <verse osisID='John.18.22'>Mutta kun Jeesus oli tämän sanonut, antoi eräs palvelija, joka seisoi vieressä, hänelle korvapuustin sanoen: "Niinkö sinä vastaat ylimmäiselle papille?"</verse>
        <verse osisID='John.18.23'>Jeesus vastasi hänelle: "Jos minä pahasti puhuin, niin näytä toteen, että se on pahaa; mutta jos minä puhuin oikein, miksi minua lyöt?"</verse>
        <verse osisID='John.18.24'>Niin Hannas lähetti hänet sidottuna ylimmäisen papin Kaifaan luo.</verse>
        <verse osisID='John.18.25'>Mutta Simon Pietari seisoi lämmittelemässä. Niin he sanoivat hänelle: "Etkö sinäkin ole hänen opetuslapsiaan?" Hän kielsi ja sanoi: "En ole".</verse>
        <verse osisID='John.18.26'>Silloin eräs ylimmäisen papin palvelijoista, sen sukulainen, jolta Pietari oli sivaltanut korvan pois, sanoi: "Enkö minä nähnyt sinua puutarhassa hänen kanssaan?"</verse>
        <verse osisID='John.18.27'>Niin Pietari taas kielsi, ja samassa lauloi kukko.</verse>
        <verse osisID='John.18.28'>Niin he veivät Jeesuksen Kaifaan luota palatsiin; ja oli varhainen aamu. Ja itse he eivät menneet sisälle palatsiin, etteivät saastuisi, vaan saattaisivat syödä pääsiäislammasta.</verse>
        <verse osisID='John.18.29'>Niin Pilatus meni ulos heidän luokseen ja sanoi: "Mikä syytös ja kanne teillä on tätä miestä vastaan?"</verse>
        <verse osisID='John.18.30'>He vastasivat ja sanoivat hänelle: "Jos tämä ei olisi pahantekijä, emme olisi antaneet häntä sinun käsiisi".</verse>
        <verse osisID='John.18.31'>Niin Pilatus sanoi heille: "Ottakaa te hänet ja tuomitkaa hänet lakinne mukaan". Juutalaiset sanoivat hänelle: "Meidän ei ole lupa ketään tappaa";</verse>
        <verse osisID='John.18.32'>että Jeesuksen sana kävisi toteen, jonka hän oli sanonut, antaen tietää, minkälaisella kuolemalla hän oli kuoleva.</verse>
        <verse osisID='John.18.33'>Niin Pilatus meni taas sisälle palatsiin ja kutsui Jeesuksen ja sanoi hänelle: "Oletko sinä juutalaisten kuningas?"</verse>
        <verse osisID='John.18.34'>Jeesus vastasi hänelle: "Itsestäsikö sen sanot, vai ovatko muut sen sinulle minusta sanoneet?"</verse>
        <verse osisID='John.18.35'>Pilatus vastasi: "Olenko minä juutalainen? Oma kansasi ja ylipapit ovat antaneet sinut minun käsiini. Mitä olet tehnyt?"</verse>
        <verse osisID='John.18.36'>Jeesus vastasi: "Minun kuninkuuteni ei ole tästä maailmasta; jos minun kuninkuuteni olisi tästä maailmasta, niin minun palvelijani olisivat taistelleet, ettei minua olisi annettu juutalaisten käsiin; mutta nyt minun kuninkuuteni ei ole täältä".</verse>
        <verse osisID='John.18.37'>Niin Pilatus sanoi hänelle: "Sinä siis kuitenkin olet kuningas?" Jeesus vastasi: "Sinäpä sen sanot, että minä olen kuningas. Sitä varten minä olen syntynyt ja sitä varten maailmaan tullut, että minä todistaisin totuuden puolesta. Jokainen, joka on totuudesta, kuulee minun ääneni."</verse>
        <verse osisID='John.18.38'>Pilatus sanoi hänelle: "Mikä on totuus?" Ja sen sanottuaan hän taas meni ulos juutalaisten luo ja sanoi heille: "Minä en löydä hänessä yhtäkään syytä.</verse>
        <verse osisID='John.18.39'>Mutta te olette tottuneet siihen, että minä päästän teille yhden vangin irti pääsiäisenä; tahdotteko siis, että päästän teille juutalaisten kuninkaan?"</verse>
        <verse osisID='John.18.40'>Niin he taas huusivat sanoen: "Älä häntä, vaan Barabbas!" Mutta Barabbas oli ryöväri.</verse>
      </chapter>
      <chapter osisID='John.19'>
        <verse osisID='John.19.1'>Silloin Pilatus otti Jeesuksen ja ruoskitti hänet.</verse>
        <verse osisID='John.19.2'>Ja sotamiehet väänsivät kruunun orjantappuroista, panivat sen hänen päähänsä ja pukivat hänen ylleen purppuraisen vaipan</verse>
        <verse osisID='John.19.3'>ja tulivat hänen luoksensa ja sanoivat: "Terve, juutalaisten kuningas"; ja he antoivat hänelle korvapuusteja.</verse>
        <verse osisID='John.19.4'>Pilatus meni taas ulos ja sanoi heille: "Katso, minä tuon hänet ulos teille, tietääksenne, etten minä löydä hänessä yhtäkään syytä".</verse>
        <verse osisID='John.19.5'>Niin Jeesus tuli ulos, orjantappurakruunu päässään ja purppurainen vaippa yllään. Ja Pilatus sanoi heille: "Katso ihmistä!"</verse>
        <verse osisID='John.19.6'>Kun siis ylipapit ja palvelijat näkivät hänet, huusivat he sanoen: "Ristiinnaulitse, ristiinnaulitse!" Pilatus sanoi heille: "Ottakaa te hänet ja ristiinnaulitkaa, sillä minä en löydä hänessä mitään syytä".</verse>
        <verse osisID='John.19.7'>Juutalaiset vastasivat hänelle: "Meillä on laki, ja lain mukaan hänen pitää kuoleman, koska hän on tehnyt itsensä Jumalan Pojaksi".</verse>
        <verse osisID='John.19.8'>Kun nyt Pilatus kuuli tämän sanan, pelkäsi hän vielä enemmän</verse>
        <verse osisID='John.19.9'>ja meni taas sisälle palatsiin ja sanoi Jeesukselle: "Mistä sinä olet?" Mutta Jeesus ei hänelle vastannut.</verse>
        <verse osisID='John.19.10'>Niin Pilatus sanoi hänelle: "Etkö puhu minulle? Etkö tiedä, että minulla on valta sinut päästää ja minulla on valta sinut ristiinnaulita?"</verse>
        <verse osisID='John.19.11'>Jeesus vastasi: "Sinulla ei olisi mitään valtaa minuun, ellei sitä olisi annettu sinulle ylhäältä. Sentähden on sen synti suurempi, joka jätti minut sinun käsiisi."</verse>
        <verse osisID='John.19.12'>Tämän tähden Pilatus koetti päästää hänet irti. Mutta juutalaiset huusivat sanoen: "Jos päästät hänet, et ole keisarin ystävä; jokainen, joka tekee itsensä kuninkaaksi, asettuu keisaria vastaan".</verse>
        <verse osisID='John.19.13'>Kun Pilatus kuuli nämä sanat, antoi hän viedä Jeesuksen ulos ja istui tuomarinistuimelle, paikalle, jonka nimi on Litostroton, hebreaksi Gabbata.</verse>
        <verse osisID='John.19.14'>Ja oli pääsiäisen valmistuspäivä, noin kuudes hetki. Ja hän sanoi juutalaisille: "Katso, teidän kuninkaanne!"</verse>
        <verse osisID='John.19.15'>Niin he huusivat: "Vie pois, vie pois, ristiinnaulitse hänet!" Pilatus sanoi heille: "Onko minun ristiinnaulittava teidän kuninkaanne?" Ylipapit vastasivat: "Ei meillä ole kuningasta, vaan keisari".</verse>
        <verse osisID='John.19.16'>Silloin hän luovutti hänet heille ja antoi ristiinnaulittavaksi. Ja he ottivat Jeesuksen.</verse>
        <verse osisID='John.19.17'>Ja kantaen itse omaa ristiänsä hän meni ulos niin sanotulle Pääkallonpaikalle, jota kutsutaan hebreankielellä Golgataksi.</verse>
        <verse osisID='John.19.18'>Siellä he hänet ristiinnaulitsivat ja hänen kanssaan kaksi muuta, yhden kummallekin puolelle, ja Jeesuksen keskelle.</verse>
        <verse osisID='John.19.19'>Ja Pilatus kirjoitti myös päällekirjoituksen ja kiinnitti sen ristiin; ja se oli näin kirjoitettu: "Jeesus Nasaretilainen, juutalaisten kuningas".</verse>
        <verse osisID='John.19.20'>Tämän päällekirjoituksen lukivat monet juutalaiset, sillä paikka, jossa Jeesus ristiinnaulittiin, oli lähellä kaupunkia; ja se oli kirjoitettu hebreaksi, latinaksi ja kreikaksi.</verse>
        <verse osisID='John.19.21'>Niin juutalaisten ylipapit sanoivat Pilatukselle: "Älä kirjoita: 'Juutalaisten kuningas', vaan että hän on sanonut: 'Minä olen juutalaisten kuningas'."</verse>
        <verse osisID='John.19.22'>Pilatus vastasi: "Minkä minä kirjoitin, sen minä kirjoitin".</verse>
        <verse osisID='John.19.23'>Kun sotamiehet olivat ristiinnaulinneet Jeesuksen, ottivat he hänen vaatteensa ja jakoivat ne neljään osaan, kullekin sotamiehelle osansa, sekä ihokkaan. Mutta ihokas oli saumaton, kauttaaltaan ylhäältä asti kudottu.</verse>
        <verse osisID='John.19.24'>Sentähden he sanoivat toisillensa: "Älkäämme leikatko sitä rikki, vaan heittäkäämme siitä arpaa, kenen se on oleva"; että tämä kirjoitus kävisi toteen: "He jakoivat keskenänsä minun vaatteeni ja heittivät minun puvustani arpaa". Ja sotamiehet tekivät niin.</verse>
        <verse osisID='John.19.25'>Mutta Jeesuksen ristin ääressä seisoivat hänen äitinsä ja hänen äitinsä sisar ja Maria, Kloopaan vaimo, ja Maria Magdaleena.</verse>
        <verse osisID='John.19.26'>Kun Jeesus näki äitinsä ja sen opetuslapsen, jota hän rakasti, seisovan siinä vieressä, sanoi hän äidillensä: "Vaimo, katso, poikasi!"</verse>
        <verse osisID='John.19.27'>Sitten hän sanoi opetuslapselle: "Katso, äitisi!" Ja siitä hetkestä opetuslapsi otti hänet kotiinsa.</verse>
        <verse osisID='John.19.28'>Sen jälkeen, kun Jeesus tiesi, että kaikki jo oli täytetty, sanoi hän, että kirjoitus kävisi toteen: "Minun on jano".</verse>
        <verse osisID='John.19.29'>Siinä oli astia, hapanviiniä täynnä; niin he täyttivät sillä hapanviinillä sienen ja panivat sen isoppikorren päähän ja ojensivat sen hänen suunsa eteen.</verse>
        <verse osisID='John.19.30'>Kun nyt Jeesus oli ottanut hapanviinin, sanoi hän: "Se on täytetty", ja kallisti päänsä ja antoi henkensä.</verse>
        <verse osisID='John.19.31'>Koska silloin oli valmistuspäivä, niin - etteivät ruumiit jäisi ristille sapatiksi, sillä se sapatinpäivä oli suuri - juutalaiset pyysivät Pilatukselta, että ristiinnaulittujen sääriluut rikottaisiin ja ruumiit otettaisiin alas.</verse>
        <verse osisID='John.19.32'>Niin sotamiehet tulivat ja rikkoivat sääriluut ensin toiselta ja sitten toiselta hänen kanssaan ristiinnaulitulta.</verse>
        <verse osisID='John.19.33'>Mutta kun he tulivat Jeesuksen luo ja näkivät hänet jo kuolleeksi, eivät he rikkoneet hänen luitaan,</verse>
        <verse osisID='John.19.34'>vaan yksi sotamiehistä puhkaisi keihäällä hänen kylkensä, ja heti vuoti siitä verta ja vettä.</verse>
        <verse osisID='John.19.35'>Ja joka sen näki, on sen todistanut, ja hänen todistuksensa on tosi, ja hän tietää totta puhuvansa, että tekin uskoisitte.</verse>
        <verse osisID='John.19.36'>Sillä tämä tapahtui, että kirjoitus kävisi toteen: "Älköön häneltä luuta rikottako".</verse>
        <verse osisID='John.19.37'>Ja vielä sanoo toinen kirjoitus: "He luovat katseensa häneen, jonka he ovat lävistäneet".</verse>
        <verse osisID='John.19.38'>Mutta sen jälkeen Joosef, arimatialainen, joka oli Jeesuksen opetuslapsi, vaikka salaa, juutalaisten pelosta, pyysi Pilatukselta saada ottaa Jeesuksen ruumiin; ja Pilatus myöntyi siihen. Niin hän tuli ja otti Jeesuksen ruumiin.</verse>
        <verse osisID='John.19.39'>Tuli myös Nikodeemus, joka ensi kerran oli yöllä tullut Jeesuksen tykö, ja toi mirhan ja aloen seosta noin sata naulaa.</verse>
        <verse osisID='John.19.40'>Niin he ottivat Jeesuksen ruumiin ja käärivät sen hyvänhajuisten yrttien kanssa käärinliinoihin, niinkuin juutalaisilla on tapana haudata.</verse>
        <verse osisID='John.19.41'>Ja sillä paikalla, missä hänet ristiinnaulittiin, oli puutarha, ja puutarhassa uusi hauta, johon ei vielä oltu ketään pantu.</verse>
        <verse osisID='John.19.42'>Siihen he nyt panivat Jeesuksen, koska oli juutalaisten valmistuspäivä ja se hauta oli lähellä.</verse>
      </chapter>
      <chapter osisID='John.20'>
        <verse osisID='John.20.1'>Mutta viikon ensimmäisenä päivänä Maria Magdaleena meni varhain, kun vielä oli pimeä, haudalle ja näki kiven otetuksi pois haudan suulta.</verse>
        <verse osisID='John.20.2'>Niin hän riensi pois ja tuli Simon Pietarin luo ja sen toisen opetuslapsen luo, joka oli Jeesukselle rakas, ja sanoi heille: "Ovat ottaneet Herran pois haudasta, emmekä tiedä, mihin ovat hänet panneet".</verse>
        <verse osisID='John.20.3'>Niin Pietari ja se toinen opetuslapsi lähtivät ja menivät haudalle.</verse>
        <verse osisID='John.20.4'>Ja he juoksivat molemmat yhdessä; mutta se toinen opetuslapsi juoksi edellä, nopeammin kuin Pietari, ja saapui ensin haudalle.</verse>
        <verse osisID='John.20.5'>Ja kun hän kurkisti sisään, näki hän käärinliinat siellä; kuitenkaan hän ei mennyt sisälle.</verse>
        <verse osisID='John.20.6'>Niin Simon Pietarikin tuli hänen perässään ja meni sisälle hautaan ja näki käärinliinat siellä</verse>
        <verse osisID='John.20.7'>ja hikiliinan, joka oli ollut hänen päässään, ei pantuna yhteen käärinliinojen kanssa, vaan toiseen paikkaan erikseen kokoonkäärittynä.</verse>
        <verse osisID='John.20.8'>Silloin toinenkin opetuslapsi, joka ensimmäisenä oli tullut haudalle, meni sisään ja näki ja uskoi.</verse>
        <verse osisID='John.20.9'>Sillä he eivät vielä ymmärtäneet Raamattua, että hän oli kuolleista nouseva.</verse>
        <verse osisID='John.20.10'>Niin opetuslapset menivät takaisin kotiinsa.</verse>
        <verse osisID='John.20.11'>Mutta Maria seisoi haudan edessä ulkopuolella ja itki. Kun hän näin itki, kurkisti hän hautaan</verse>
        <verse osisID='John.20.12'>ja näki kaksi enkeliä valkeissa vaatteissa istuvan, toisen pääpuolessa ja toisen jalkapuolessa, siinä, missä Jeesuksen ruumis oli maannut.</verse>
        <verse osisID='John.20.13'>Nämä sanoivat hänelle: "Vaimo, mitä itket?" Hän sanoi heille: "Ovat ottaneet pois minun Herrani, enkä tiedä, mihin ovat hänet panneet".</verse>
        <verse osisID='John.20.14'>Tämän sanottuaan hän kääntyi taaksepäin ja näki Jeesuksen siinä seisovan, eikä tiennyt, että se oli Jeesus.</verse>
        <verse osisID='John.20.15'>Jeesus sanoi hänelle: "Vaimo, mitä itket? Ketä etsit?" Tämä luuli häntä puutarhuriksi ja sanoi hänelle: "Herra, jos sinä olet kantanut hänet pois, sano minulle, mihin olet hänet pannut, niin minä otan hänet".</verse>
        <verse osisID='John.20.16'>Jeesus sanoi hänelle: "Maria!" Tämä kääntyi ja sanoi hänelle hebreankielellä: "Rabbuuni!" se on: opettaja.</verse>
        <verse osisID='John.20.17'>Jeesus sanoi hänelle: "Älä minuun koske, sillä en minä ole vielä mennyt ylös Isäni tykö; mutta mene minun veljieni tykö ja sano heille, että minä menen ylös, minun Isäni tykö ja teidän Isänne tykö, ja minun Jumalani tykö ja teidän Jumalanne tykö".</verse>
        <verse osisID='John.20.18'>Maria Magdaleena meni ja ilmoitti opetuslapsille, että hän oli nähnyt Herran ja että Herra oli hänelle näin sanonut.</verse>
        <verse osisID='John.20.19'>Samana päivänä, viikon ensimmäisenä, myöhään illalla, kun opetuslapset olivat koolla lukittujen ovien takana, juutalaisten pelosta, tuli Jeesus ja seisoi heidän keskellään ja sanoi heille: "Rauha teille!"</verse>
        <verse osisID='John.20.20'>Ja sen sanottuaan hän näytti heille kätensä ja kylkensä. Niin opetuslapset iloitsivat nähdessään Herran.</verse>
        <verse osisID='John.20.21'>Niin Jeesus sanoi heille jälleen: "Rauha teille! Niinkuin Isä on lähettänyt minut, niin lähetän minäkin teidät."</verse>
        <verse osisID='John.20.22'>Ja tämän sanottuaan hän puhalsi heidän päällensä ja sanoi heille: "Ottakaa Pyhä Henki.</verse>
        <verse osisID='John.20.23'>Joiden synnit te anteeksi annatte, niille ne ovat anteeksi annetut; joiden synnit te pidätätte, niille ne ovat pidätetyt."</verse>
        <verse osisID='John.20.24'>Mutta Tuomas, jota sanottiin Didymukseksi, yksi niistä kahdestatoista, ei ollut heidän kanssansa, kun Jeesus tuli.</verse>
        <verse osisID='John.20.25'>Niin muut opetuslapset sanoivat hänelle: "Me näimme Herran". Mutta hän sanoi heille: "Ellen näe hänen käsissään naulojen jälkiä ja pistä sormeani naulojen sijoihin ja pistä kättäni hänen kylkeensä, en minä usko".</verse>
        <verse osisID='John.20.26'>Ja kahdeksan päivän perästä hänen opetuslapsensa taas olivat huoneessa, ja Tuomas oli heidän kanssansa. Niin Jeesus tuli, ovien ollessa lukittuina, ja seisoi heidän keskellään ja sanoi: "Rauha teille!"</verse>
        <verse osisID='John.20.27'>Sitten hän sanoi Tuomaalle: "Ojenna sormesi tänne ja katso minun käsiäni, ja ojenna kätesi ja pistä se minun kylkeeni, äläkä ole epäuskoinen, vaan uskovainen".</verse>
        <verse osisID='John.20.28'>Tuomas vastasi ja sanoi hänelle: "Minun Herrani ja minun Jumalani!"</verse>
        <verse osisID='John.20.29'>Jeesus sanoi hänelle: "Sentähden, että minut näit, sinä uskot. Autuaat ne, jotka eivät näe ja kuitenkin uskovat!"</verse>
        <verse osisID='John.20.30'>Paljon muitakin tunnustekoja, joita ei ole kirjoitettu tähän kirjaan, Jeesus teki opetuslastensa nähden;</verse>
        <verse osisID='John.20.31'>mutta nämä ovat kirjoitetut, että te uskoisitte, että Jeesus on Kristus, Jumalan Poika, ja että teillä uskon kautta olisi elämä hänen nimessänsä.</verse>
      </chapter>
      <chapter osisID='John.21'>
        <verse osisID='John.21.1'>Sen jälkeen Jeesus taas ilmestyi opetuslapsilleen Tiberiaan järven rannalla; ja hän ilmestyi näin:</verse>
        <verse osisID='John.21.2'>Simon Pietari ja Tuomas, jota sanottiin Didymukseksi, ja Natanael, joka oli Galilean Kaanasta, ja Sebedeuksen pojat sekä kaksi muuta hänen opetuslapsistaan olivat yhdessä.</verse>
        <verse osisID='John.21.3'>Simon Pietari sanoi heille: "Minä menen kalaan". He sanoivat hänelle: "Me lähdemme myös sinun kanssasi". Niin he lähtivät ja astuivat venheeseen; mutta eivät sinä yönä saaneet mitään.</verse>
        <verse osisID='John.21.4'>Ja kun jo oli aamu, seisoi Jeesus rannalla. Opetuslapset eivät kuitenkaan tienneet, että se oli Jeesus.</verse>
        <verse osisID='John.21.5'>Niin Jeesus sanoi heille: "Lapset, onko teillä mitään syötävää?" He vastasivat hänelle: "Ei ole".</verse>
        <verse osisID='John.21.6'>Hän sanoi heille: "Heittäkää verkko oikealle puolelle venhettä, niin saatte". He heittivät verkon, mutta eivät jaksaneet vetää sitä ylös kalojen paljouden tähden.</verse>
        <verse osisID='John.21.7'>Silloin se opetuslapsi, jota Jeesus rakasti, sanoi Pietarille: "Se on Herra". Kun Simon Pietari kuuli, että se oli Herra, vyötti hän vaippansa ympärilleen, sillä hän oli ilman vaatteita, ja heittäytyi järveen.</verse>
        <verse osisID='John.21.8'>Mutta muut opetuslapset tulivat venheellä ja vetivät perässään verkkoa kaloineen, sillä he eivät olleet maasta kauempana kuin noin kahdensadan kyynärän päässä.</verse>
        <verse osisID='John.21.9'>Kun he astuivat maalle, näkivät he siellä hiilloksen ja kalan pantuna sen päälle, sekä leipää.</verse>
        <verse osisID='John.21.10'>Jeesus sanoi heille: "Tuokaa tänne niitä kaloja, joita nyt saitte".</verse>
        <verse osisID='John.21.11'>Niin Simon Pietari astui venheeseen ja veti maalle verkon, täynnä suuria kaloja, sata viisikymmentä kolme. Ja vaikka niitä oli niin paljon, ei verkko revennyt.</verse>
        <verse osisID='John.21.12'>Jeesus sanoi heille: "Tulkaa einehtimään". Mutta ei kukaan opetuslapsista uskaltanut kysyä häneltä: "Kuka sinä olet?", koska he tiesivät, että se oli Herra.</verse>
        <verse osisID='John.21.13'>Niin Jeesus meni ja otti leivän ja antoi heille, ja samoin kalan.</verse>
        <verse osisID='John.21.14'>Tämä oli jo kolmas kerta, jolloin Jeesus noustuaan kuolleista ilmestyi opetuslapsillensa.</verse>
        <verse osisID='John.21.15'>Kun he olivat einehtineet, sanoi Jeesus Simon Pietarille: "Simon, Johanneksen poika, rakastatko sinä minua enemmän kuin nämä?" Hän vastasi hänelle: "Rakastan, Herra; sinä tiedät, että olet minulle rakas". Hän sanoi hänelle: "Ruoki minun karitsoitani".</verse>
        <verse osisID='John.21.16'>Hän sanoi hänelle taas toistamiseen: "Simon, Johanneksen poika, rakastatko minua?" Hän vastasi hänelle: "Rakastan, Herra; sinä tiedät, että olet minulle rakas". Hän sanoi hänelle: "Kaitse minun lampaitani".</verse>
        <verse osisID='John.21.17'>Hän sanoi hänelle kolmannen kerran: "Simon, Johanneksen poika, olenko minä sinulle rakas?" Pietari tuli murheelliseksi siitä, että hän kolmannen kerran sanoi hänelle: "Olenko minä sinulle rakas?" ja vastasi hänelle: "Herra, sinä tiedät kaikki; sinä tiedät, että olet minulle rakas". Jeesus sanoi hänelle: "Ruoki minun lampaitani.</verse>
        <verse osisID='John.21.18'>Totisesti, totisesti minä sanon sinulle: kun olit nuori, niin sinä vyötit itsesi ja kuljit, minne tahdoit; mutta kun vanhenet, niin sinä ojennat kätesi, ja sinut vyöttää toinen ja vie sinut, minne et tahdo."</verse>
        <verse osisID='John.21.19'>Mutta sen hän sanoi antaakseen tietää, minkäkaltaisella kuolemalla Pietari oli kirkastava Jumalaa. Ja tämän sanottuaan hän lausui hänelle: "Seuraa minua".</verse>
        <verse osisID='John.21.20'>Niin Pietari kääntyi ja näki sen opetuslapsen seuraavan, jota Jeesus rakasti ja joka myös oli aterioitaessa nojannut hänen rintaansa vasten ja sanonut: "Herra, kuka on sinun kavaltajasi?"</verse>
        <verse osisID='John.21.21'>Kun Pietari hänet näki, sanoi hän Jeesukselle: "Herra, kuinka sitten tämän käy?"</verse>
        <verse osisID='John.21.22'>Jeesus sanoi hänelle: "Jos minä tahtoisin, että hän jää tänne siihen asti, kunnes minä tulen, mitä se sinuun koskee? Seuraa sinä minua."</verse>
        <verse osisID='John.21.23'>Niin semmoinen puhe levisi veljien keskuuteen, ettei se opetuslapsi kuole; mutta ei Jeesus sanonut hänelle, ettei hän kuole, vaan: "Jos minä tahtoisin, että hän jää tänne siihen asti, kunnes minä tulen, mitä se sinuun koskee?"</verse>
        <verse osisID='John.21.24'>Tämä on se opetuslapsi, joka todistaa näistä ja on nämä kirjoittanut; ja me tiedämme, että hänen todistuksensa on tosi.</verse>
        <verse osisID='John.21.25'>On paljon muutakin, mitä Jeesus teki; ja jos se kohta kohdalta kirjoitettaisiin. luulen, etteivät koko maailmaan mahtuisi ne kirjat, jotka pitäisi kirjoittaa.</verse>
      </chapter>
    </div></osisText>
</osis>