<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='fin' xml:lang='fi'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='fin'>
        <title>Finish Version</title>
        <contributor>
  		The Unbound Bible
  		Biola University: Administrative Computing
  		13800 Biola Ave.
  		La Mirada, CA 90639
  		United States of America
  		562-903-4722 
  	</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>
  		Finnish Bible
  		PYHŽ RAAMATTU
  		(C) 1933, 1938
  		Vanha Testamentti XI 1933 Uusi Testamentti XII 1938
  	</description>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>fin</identifier>
        <source>ftp://unboundftp.biola.edu/pub/finnish1938_utf8.zip</source>
        <language type='IETF'>fi</language>
        <relation/>
        <coverage>provide the bible to the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Amos'>
      <chapter osisID='Amos.1'>
        <verse osisID='Amos.1.1'>Aamoksen sanat, hänen, jolla oli lammaslaumoja Tekoassa; mitä hän  näyssä näki Israelista Ussian, Juudan kuninkaan, päivinä ja Jerobeamin,  Jooaan pojan, Israelin kuninkaan, päivinä, kaksi vuotta ennen  maanjäristystä.</verse>
        <verse osisID='Amos.1.2'>Ja hän sanoi: Herra ärjyy Siionista, hän jylisee Jerusalemista, ja  paimenten laitumet lakastuvat, ja Karmelin laki kuivuu.</verse>
        <verse osisID='Amos.1.3'>Näin sanoo Herra: Damaskon kolmen rikoksen, neljän rikoksen tähden  minun päätökseni on peruuttamaton. Koska he ovat puineet Gileadin  rautaisilla puimaäkeillä,</verse>
        <verse osisID='Amos.1.4'>sentähden minä lähetän tulen Hasaelin linnaa vastaan, ja se kuluttaa  Benhadadin palatsit.</verse>
        <verse osisID='Amos.1.5'>Minä särjen Damaskon salvat, ja minä hävitän Bikat-Aavenin asukkaat  ja Beet-Edenin valtikanpitäjät, ja Aramin kansa viedään  pakkosiirtolaisuuteen Kiiriin, sanoo Herra.</verse>
        <verse osisID='Amos.1.6'>Näin sanoo Herra: Gassan kolmen rikoksen, neljän rikoksen tähden  minun päätökseni on peruuttamaton. Koska he ovat vieneet  pakkosiirtolaisuuteen ja luovuttaneet Edomille kaiken väen,</verse>
        <verse osisID='Amos.1.7'>sentähden minä lähetän tulen Gassan muuria vastaan, ja se kuluttaa  sen palatsit.</verse>
        <verse osisID='Amos.1.8'>Minä hävitän Asdodin asukkaat ja Askelonin valtikanpitäjät, ja minä  käännän käteni Ekronia vastaan, ja filistealaisten tähteet hukkuvat,  sanoo Herra, Herra.</verse>
        <verse osisID='Amos.1.9'>Näin sanoo Herra: Tyyron kolmen rikoksen, neljän rikoksen tähden  minun päätökseni on peruuttamaton. Koska he ovat luovuttaneet kaiken  väen pakkosiirtolaisina Edomille eivätkä ole muistaneet veljesliittoa,</verse>
        <verse osisID='Amos.1.10'>sentähden minä lähetän tulen Tyyron muuria vastaan, ja se kuluttaa  sen palatsit.</verse>
        <verse osisID='Amos.1.11'>Näin sanoo Herra: Edomin kolmen rikoksen, neljän rikoksen tähden  minun päätökseni on peruuttamaton. Koska se on vainonnut miekalla  veljeänsä ja tukahduttanut kaiken armahtavaisuuden ja pitänyt ikuista  vihaa ja säilyttänyt kiukkunsa ainaisesti,</verse>
        <verse osisID='Amos.1.12'>sentähden minä lähetän tulen Teemania vastaan, ja se kuluttaa Bosran  palatsit.</verse>
        <verse osisID='Amos.1.13'>Näin sanoo Herra: Ammonilaisten kolmen rikoksen, neljän rikoksen  tähden minun päätökseni on peruuttamaton. Koska he ovat halkaisseet  Gileadin raskaat vaimot, laajentaakseen aluettansa,</verse>
        <verse osisID='Amos.1.14'>sentähden minä sytytän tulen Rabban muuria vastaan, ja se kuluttaa  sen palatsit, sotahuudon kaikuessa sodan päivänä, myrskyn pauhatessa  rajuilman päivänä.</verse>
        <verse osisID='Amos.1.15'>Ja heidän kuninkaansa vaeltaa pakkosiirtolaisuuteen, hän ja hänen  ruhtinaansa kaikki tyynni, sanoo Herra.</verse>
      </chapter>
      <chapter osisID='Amos.2'>
        <verse osisID='Amos.2.1'>Näin sanoo Herra: Mooabin kolmen rikoksen, neljän rikoksen tähden  minun päätökseni on peruuttamaton. Koska se on polttanut Edomin  kuninkaan luut kalkiksi,</verse>
        <verse osisID='Amos.2.2'>sentähden minä lähetän tulen Mooabia vastaan, ja se kuluttaa  Kerijotin palatsit. Ja Mooab kuolee sodan melskeessä, sotahuudon ja  pasunan pauhinassa.</verse>
        <verse osisID='Amos.2.3'>Ja minä hävitän tuomarin sen keskeltä, ja kaikki sen päämiehet minä  tapan yhdessä sen kanssa, sanoo Herra.</verse>
        <verse osisID='Amos.2.4'>Näin sanoo Herra: Juudan kolmen rikoksen, neljän rikoksen tähden  minun päätökseni on peruuttamaton. Koska he ovat hyljänneet Herran lain  eivätkä ole pitäneet hänen käskyjänsä, vaan heidän valhejumalansa,  joiden perässä jo heidän isänsä kulkivat, ovat heidät vietelleet,</verse>
        <verse osisID='Amos.2.5'>sentähden minä lähetän tulen Juudaa vastaan, ja se kuluttaa  Jerusalemin palatsit.</verse>
        <verse osisID='Amos.2.6'>Näin sanoo Herra: Israelin kolmen rikoksen, neljän rikoksen tähden  minun päätökseni on peruuttamaton. Sillä he myyvät hurskaan rahasta ja  köyhän kenkäparista,</verse>
        <verse osisID='Amos.2.7'>polkevat maan tomuun vaivaisten pään ja vääntävät mutkaiseksi nöyrien  tien. Ja poika ja isä käyvät saman naisen pariin häväisten minun pyhän  nimeni.</verse>
        <verse osisID='Amos.2.8'>He loikovat pantiksi otetuilla vaatteilla jokaisen alttarin ääressä  ja juovat sakotettujen viiniä jumalansa huoneessa.</verse>
        <verse osisID='Amos.2.9'>Ja kuitenkin minä hävitin heidän edestänsä amorilaiset, jotka olivat  korkeakasvuiset kuin setrit ja vahvat kuin tammet, ja minä hävitin  niiden hedelmän ylhäältä ja niiden juuret alhaalta.</verse>
        <verse osisID='Amos.2.10'>Ja minä johdatin teidät Egyptin maasta ja kuljetin teitä erämaassa  neljäkymmentä vuotta, että saisitte ottaa omaksenne amorilaisten maan.</verse>
        <verse osisID='Amos.2.11'>Ja minä herätin teidän pojistanne profeettoja ja nuorukaisistanne  nasiireja. Vai eikö niin ole, te israelilaiset?  sanoo Herra.</verse>
        <verse osisID='Amos.2.12'>Mutta te juotitte nasiireille viiniä, ja profeettoja te kielsitte  sanoen: "Älkää ennustako".</verse>
        <verse osisID='Amos.2.13'>Katso, minä rusennan teidät alallenne, niinkuin täyteen kuormattu  puimajyrä rusentaa lyhteet.</verse>
        <verse osisID='Amos.2.14'>Silloin nopeakaan ei pääse pakoon, ei väkevällä ole apua voimastaan,  eikä sankari pelasta henkeänsä;</verse>
        <verse osisID='Amos.2.15'>jousimies ei kestä paikallansa, nopeajalkainen ei pelastu, eikä  ratsumies pelasta henkeänsä.</verse>
        <verse osisID='Amos.2.16'>Ja sankareista rohkein pakenee alasti sinä päivänä, sanoo Herra.</verse>
      </chapter>
      <chapter osisID='Amos.3'>
        <verse osisID='Amos.3.1'>Kuulkaa tämä sana, jonka Herra on puhunut teitä vastaan, te  israelilaiset, koko sitä sukukuntaa vastaan, jonka minä olen johdattanut  Egyptin maasta, sanoen:</verse>
        <verse osisID='Amos.3.2'>Ainoastaan teidät minä olen valinnut kaikista maan sukukunnista;  sentähden minä kostan teille kaikki teidän pahat tekonne.</verse>
        <verse osisID='Amos.3.3'>Kulkeeko kaksi yhdessä, elleivät ole keskenänsä sopineet?</verse>
        <verse osisID='Amos.3.4'>Ärjyykö leijona metsässä, ellei sillä ole raadeltavaa?  Kiljuuko  nuori leijona luolastansa, ellei se ole saalista saanut?</verse>
        <verse osisID='Amos.3.5'>Käykö lintu maassa paulaan, ellei sen varalle ole pyydystä pantu?  Nouseeko paula maasta saaliin siihen tarttumatta?</verse>
        <verse osisID='Amos.3.6'>Puhalletaanko pasunaan kaupungissa, niin ettei kansa peljästy? Tahi  tapahtuuko kaupungissa onnettomuutta, jota ei Herra ole tuottanut?</verse>
        <verse osisID='Amos.3.7'>Sillä ei Herra, Herra, tee mitään ilmoittamatta salaisuuttaan  palvelijoillensa profeetoille.</verse>
        <verse osisID='Amos.3.8'>Leijona ärjyy: kuka ei pelkäisi? Herra, Herra puhuu: kuka ei  ennustaisi?</verse>
        <verse osisID='Amos.3.9'>Julistakaa Asdodin palatseille ja Egyptin maan palatseille ja  sanokaa: Kokoontukaa Samarian vuorille ja katsokaa, mikä suuri meteli on  sen keskellä ja mikä sorto sen sisällä.</verse>
        <verse osisID='Amos.3.10'>He eivät ymmärrä tehdä sitä, mikä oikein on, sanoo Herra; he  kokoovat väkivaltaa ja sortoa palatseihinsa.</verse>
        <verse osisID='Amos.3.11'>Sentähden, näin sanoo Herra, Herra: Vihollinen on oleva kaikkialla  maassa, ja hän kukistaa sinun linnoituksesi, ja sinun palatsisi  ryöstetään.</verse>
        <verse osisID='Amos.3.12'>Näin sanoo Herra: Niinkuin paimen saa pelastetuksi leijonan kidasta  pari sääriluuta tai kappaleen korvaa, niin pelastuu israelilaisiakin,  niitä, jotka istuvat Samariassa sohvankulmassa ja kirjosilkkisellä  leposijalla.</verse>
        <verse osisID='Amos.3.13'>Kuulkaa ja todistakaa Jaakobin heimoa vastaan, sanoo Herra, Herra,  Jumala Sebaot:</verse>
        <verse osisID='Amos.3.14'>Sinä päivänä, jona minä kostan Israelille hänen rikoksensa, minä  kostan myös Beetelin alttareille, niin että alttarinsarvet hakataan irti  ja putoavat maahan.</verse>
        <verse osisID='Amos.3.15'>Ja minä sorran maahan talvihuoneen ja kesähuoneen, ja  norsunluuhuoneet kukistuvat, ja paljoista huoneista tulee loppu, sanoo  Herra.</verse>
      </chapter>
      <chapter osisID='Amos.4'>
        <verse osisID='Amos.4.1'>Kuulkaa tämä sana, te Baasanin lehmät, jotka olette Samarian  vuorella, jotka sorratte vaivaisia ja runtelette köyhiä, jotka sanotte  herroillenne: "Tuokaa meille juomista".</verse>
        <verse osisID='Amos.4.2'>Herra, Herra on vannonut pyhyytensä kautta: Totisesti, katso, päivät  tulevat teille, jolloin teidät temmataan ylös koukuilla ja viimeisetkin  teistä kalaongilla.</verse>
        <verse osisID='Amos.4.3'>Ja muurin halkeamista te lähdette ulos, kukin suorinta tietä, ja  teidät heitetään Harmoniin päin, sanoo Herra.</verse>
        <verse osisID='Amos.4.4'>Menkää Beeteliin ja tehkää syntiä, ja Gilgaliin ja tehkää vielä  enemmän syntiä; tuokaa aamulla teurasuhrinne, kolmantena päivänä  kymmenyksenne.</verse>
        <verse osisID='Amos.4.5'>Uhratkaa hapanta kiitosuhriksi, kuuluttakaa, julistakaa vapaaehtoisia  lahjoja, sillä niinhän te haluatte, te israelilaiset, sanoo Herra,  Herra.</verse>
        <verse osisID='Amos.4.6'>Minä kyllä tein teidän hampaanne joutilaiksi kaikissa teidän  kaupungeissanne ja tuotin leivän puutteen kaikkiin teidän  paikkakuntiinne. Mutta te ette kääntyneet minun tyköni, sanoo Herra.</verse>
        <verse osisID='Amos.4.7'>Minä pidätin teiltä sateen, kun vielä oli kolme kuukautta  elonkorjuuseen. Minä annoin sataa toiselle kaupungille, mutta toiselle  kaupungille en antanut sataa; toinen pelto sai sadetta, ja toinen, jolle  ei satanut, kuivui.</verse>
        <verse osisID='Amos.4.8'>Ja niin kaksi, kolme kaupunkia hoippui yhteen kaupunkiin vettä  juomaan, saamatta kyllikseen. Mutta te ette kääntyneet minun tyköni,  sanoo Herra.</verse>
        <verse osisID='Amos.4.9'>Minä rankaisin teitä nokitähkillä ja viljanruosteella; teidän monet  puutarhanne, viinimäkenne, viikunapuunne ja öljypuunne söi  kalvajasirkka. Mutta te ette kääntyneet minun tyköni, sanoo Herra.</verse>
        <verse osisID='Amos.4.10'>Minä lähetin teihin ruton niinkuin Egyptiin; minä tapoin miekalla  teidän nuoret miehenne, ja teidän ratsunne otettiin saaliiksi; ja minä  annoin löyhkän teidän leireistänne nousta teidän sieramiinne. Mutta te  ette kääntyneet minun tyköni, sanoo Herra.</verse>
        <verse osisID='Amos.4.11'>Minä panin toimeen hävityksen teidän seassanne, niinkuin Jumala  hävitti Sodoman ja Gomorran, ja te olitte kuin tulesta temmattu kekäle.  Mutta te ette kääntyneet minun tyköni, sanoo Herra.</verse>
        <verse osisID='Amos.4.12'>Sentähden minä teen sinulle, Israel, näin. Koska minä tämän sinulle  teen, niin valmistaudu, Israel, kohtaamaan Jumalaasi.</verse>
        <verse osisID='Amos.4.13'>Sillä katso: hän on se, joka on tehnyt vuoret ja luonut tuulen, joka  ilmoittaa ihmiselle, mikä hänen aivoituksensa on, joka tekee aamuruskon  ja pimeyden ja joka kulkee maan kukkulain ylitse - Herra, Jumala Sebaot,  on hänen nimensä.</verse>
      </chapter>
      <chapter osisID='Amos.5'>
        <verse osisID='Amos.5.1'>Kuulkaa tämä Herran sana, itkuvirsi, jonka minä viritän teistä, te  Israelin heimo.</verse>
        <verse osisID='Amos.5.2'>Kaatunut on neitsyt Israel eikä enää nouse; hän viruu kaadettuna  maassansa, eikä ole, kuka hänet nostaisi.</verse>
        <verse osisID='Amos.5.3'>Sillä näin sanoo Herra, Herra: Kaupunkiin, josta ennen lähti tuhat,  jää jäljelle sata; ja josta lähti sata, siihen jää kymmenen jäljelle,  Israelin heimoa.</verse>
        <verse osisID='Amos.5.4'>Sillä näin sanoo Herra Israelin heimolle: Etsikää minua, niin te  saatte elää.</verse>
        <verse osisID='Amos.5.5'>Älkää etsikö Beeteliä, älkää menkö Gilgaliin älkääkä vaeltako  Beersebaan. Sillä Gilgal viedään pakkosiirtolaisuuteen, ja Beetel joutuu  tuhon omaksi.</verse>
        <verse osisID='Amos.5.6'>Etsikää Herraa, niin te saatte elää, ettei hän tulena tunkeutuisi  Joosefin huoneeseen ja kuluttaisi sitä eikä olisi sammuttajaa Beetelillä -</verse>
        <verse osisID='Amos.5.7'>te, jotka muutatte oikeuden koiruohoksi ja vanhurskauden maahan  kukistatte.</verse>
        <verse osisID='Amos.5.8'>Hän, joka on tehnyt Otavan ja Kalevanmiekan ja muuttaa synkeyden  aamuksi ja pimentää päivän yöksi ja kutsuu kokoon meren vedet ja  vuodattaa ne maan pinnalle - Herra on hänen nimensä,</verse>
        <verse osisID='Amos.5.9'>hänen, joka äkisti tuottaa väkevälle hävityksen, ja niin tulee  hävitys linnoitukseen.</verse>
        <verse osisID='Amos.5.10'>He vihaavat sitä, joka portissa oikeutta puoltaa, ja totuuden puhuja  on heille kauhistus.</verse>
        <verse osisID='Amos.5.11'>Sentähden, koska te poljette vaivaista ja otatte häneltä viljaveroa,  niin vaikka te rakennatte taloja hakatusta kivestä, te ette niissä asu;  vaikka te istutatte ihania viinitarhoja, te ette niistä viiniä juo.</verse>
        <verse osisID='Amos.5.12'>Sillä minä tiedän, että teidän rikoksenne ovat monet ja teidän  syntinne raskaat: te vainoatte vanhurskasta ja otatte lahjuksia ja  väännätte vääräksi portissa köyhäin asian.</verse>
        <verse osisID='Amos.5.13'>Sentähden ymmärtäväinen vaikenee tänä aikana, sillä se on paha aika.</verse>
        <verse osisID='Amos.5.14'>Etsikää hyvää, älkääkä pahaa, että te eläisitte. Silloin Herra,  Jumala Sebaot, on oleva teidän kanssanne, niinkuin te sanotte.</verse>
        <verse osisID='Amos.5.15'>Vihatkaa pahaa ja rakastakaa hyvää ja saattakaa oikeus voimaan  portissa: ehkäpä Herra, Jumala Sebaot, armahtaa Joosefin jäännöstä.</verse>
        <verse osisID='Amos.5.16'>Sillä näin sanoo Herra, Jumala Sebaot, Herra: Kaikilla toreilla on  valitus, kaikilla kaduilla sanotaan: "Voi! Voi!"  Peltomiehiä kutsutaan  surun viettoon ja itkuvirren taitajia valittajaisiin.</verse>
        <verse osisID='Amos.5.17'>Ja kaikissa viinitarhoissa on valitus, sillä minä käyn sinun  keskitsesi, sanoo Herra.</verse>
        <verse osisID='Amos.5.18'>Voi teitä, jotka toivotte Herran päivän tulemista. Miksi hyväksi on  teille Herran päivä? Se on oleva pimeys, eikä valkeus -</verse>
        <verse osisID='Amos.5.19'>ikäänkuin jos joku pakenisi leijonaa ja häntä kohtaisi karhu, tahi  joku tulisi kotiin ja nojaisi kätensä seinään ja häntä pistäisi käärme.</verse>
        <verse osisID='Amos.5.20'>Eikö Herran päivä ole pimeys, eikä valkeus, eikö se ole synkeys,  jossa ei valoa ole?</verse>
        <verse osisID='Amos.5.21'>Minä vihaan, minä halveksin teidän juhlianne enkä mielisty teidän  juhlakokouksiinne.</verse>
        <verse osisID='Amos.5.22'>Sillä vaikka te tuotte minulle polttouhreja ja ruokauhrejanne, eivät  ne minulle kelpaa, enkä minä katso teidän yhteysuhrienne,  syöttövasikkainne, puoleen.</verse>
        <verse osisID='Amos.5.23'>Vie pois minun edestäni virttesi pauhina, en tahdo kuulla sinun  harppujesi soittoa.</verse>
        <verse osisID='Amos.5.24'>Mutta oikeus virratkoon kuin vesi ja vanhurskaus niinkuin ehtymätön  puro.</verse>
        <verse osisID='Amos.5.25'>Toitteko te teurasuhreja ja ruokauhreja minulle erämaassa  neljänäkymmenenä vuotena, te Israelin heimo?</verse>
        <verse osisID='Amos.5.26'>Te olette kantaneet kuningastanne Sikkutia ja Kijjunin-kuvianne,  tähtijumalaanne, sitä, jonka te olette itsellenne tehneet.</verse>
        <verse osisID='Amos.5.27'>Sentähden minä vien teidät pakkosiirtolaisuuteen tuolle puolelle  Damaskon, sanoo Herra. Jumala Sebaot on hänen nimensä.</verse>
      </chapter>
      <chapter osisID='Amos.6'>
        <verse osisID='Amos.6.1'>Voi suruttomia Siionissa, huolettomia Samarian vuorella, kansoista  ensimmäisen ylimyksiä, joiden tykö Israelin heimo tulee!</verse>
        <verse osisID='Amos.6.2'>Menkää Kalneen ja katsokaa, sieltä kulkekaa Suureen Hamatiin ja  käykää filistealaisten Gatiin: ovatko ne paremmat kuin nämä valtakunnat,  onko niiden alue suurempi kuin teidän alueenne?</verse>
        <verse osisID='Amos.6.3'>Voi teitä, jotka lykkäätte kauas pahan päivän, mutta vedätte  luoksenne väkivallan, valtaistuimelle istumaan;</verse>
        <verse osisID='Amos.6.4'>jotka makaatte norsunluusohvilla ja venytte leposijoillanne, syötte  karitsoita laumasta ja vasikoita navetasta;</verse>
        <verse osisID='Amos.6.5'>jotka sepustatte lauluja harpulla säestäen ja sommittelette soittimia  kuin mikäkin Daavid;</verse>
        <verse osisID='Amos.6.6'>jotka juotte viiniä maljoista ja voitelette itsenne parhaalla  öljyllä, mutta ette murehdi Joosefin sortumista!</verse>
        <verse osisID='Amos.6.7'>Sentähden heidän nyt täytyy mennä pakkosiirtolaisuuteen  pakkosiirtolaisten etunenässä. Silloin lakkaavat venyjäin ilohuudot.</verse>
        <verse osisID='Amos.6.8'>Herra, Herra on vannonut itse kauttansa, sanoo Herra, Jumala Sebaot:  Jaakobin ylpeys on minulle kauhistus, minä vihaan hänen palatsejansa, ja  minä jätän alttiiksi kaupungin kaikkinensa.</verse>
        <verse osisID='Amos.6.9'>Ja jos silloin kymmenen miestä jää jäljelle yhteen taloon, niin he  kuolevat.</verse>
        <verse osisID='Amos.6.10'>Ja jos kuolleen korjaa hänen omaisensa ja polttajansa, viedäkseen  luut pois talosta, ja jos hän kysyy joltakin, joka on talon  perimmäisessä sopessa: "Onko sinun tykönäsi vielä ketään?"  niin tämä  vastaa: "Ei ole", ja toinen sanoo: "Hiljaa!" - sillä Herran nimeä ei saa  mainita.</verse>
        <verse osisID='Amos.6.11'>Sillä katso, Herra antaa käskyn, ja hän lyö suuren talon kappaleiksi  ja pienen talon pirstaleiksi.</verse>
        <verse osisID='Amos.6.12'>Juoksevatko hevoset kallionseinää, kynnetäänkö sitä härjillä? Sillä  te muutatte oikeuden myrkyksi ja vanhurskauden hedelmän koiruohoksi,</verse>
        <verse osisID='Amos.6.13'>te, jotka iloitsette Loodabarista ja jotka sanotte: "Emmekö omalla  voimallamme valloittaneet Karnaimia?"</verse>
        <verse osisID='Amos.6.14'>Sillä katso, minä nostatan teitä vastaan, te Israelin heimo, sanoo  Herra, Jumala Sebaot, kansan, joka on ahdistava teitä siitä asti, mistä  mennään Hamatiin, hamaan Pajupuroon saakka.</verse>
      </chapter>
      <chapter osisID='Amos.7'>
        <verse osisID='Amos.7.1'>Tämän näytti minulle Herra, Herra: Katso, hän loi heinäsirkkoja, kun  äpäreheinä alkoi nousta; ja katso, se oli äpäreheinä kuninkaan niitosten  jälkeen.</verse>
        <verse osisID='Amos.7.2'>Ja kun ne olivat syöneet loppuun maan kasvit, sanoin minä: "Herra,  Herra, anna anteeksi. Kuinka voi Jaakob pysyä, sillä hän on vähäinen?"</verse>
        <verse osisID='Amos.7.3'>Niin Herra katui sitä. "Ei se ole tapahtuva", sanoi Herra.</verse>
        <verse osisID='Amos.7.4'>Tämän näytti minulle Herra, Herra: Katso, Herra, Herra kutsui tulen  toimittamaan tuomiota, ja se kulutti suuren syvyyden, ja se kulutti  peltomaan.</verse>
        <verse osisID='Amos.7.5'>Niin minä sanoin: "Herra, Herra, lakkaa jo. Kuinka voi Jaakob pysyä,  sillä hän on vähäinen?"</verse>
        <verse osisID='Amos.7.6'>Niin Herra katui sitä. "Ei sekään ole tapahtuva", sanoi Herra, Herra.</verse>
        <verse osisID='Amos.7.7'>Tämän hän näytti minulle: Katso, Herra seisoi pystysuoralla muurilla,  kädessänsä luotilanka.</verse>
        <verse osisID='Amos.7.8'>Ja Herra sanoi minulle: "Mitä sinä näet, Aamos?" Minä vastasin:  "Luotilangan". Ja Herra sanoi minulle: "Katso, minä olen laskenut  luotilangan kansani Israelin keskelle. Minä en enää mene säästäen sen  ohitse,</verse>
        <verse osisID='Amos.7.9'>vaan Iisakin uhrikukkulat tulevat autioiksi ja Israelin pyhäköt  raunioiksi. Ja minä nousen ja nostan miekan Jerobeamin sukua vastaan."</verse>
        <verse osisID='Amos.7.10'>Silloin Amasja, Beetelin pappi, lähetti Jerobeamille, Israelin  kuninkaalle, tämän sanan: "Aamos on tehnyt salaliiton sinua vastaan  Israelin heimon keskuudessa. Ei maa kestä kaikkea, mitä hän puhuu.</verse>
        <verse osisID='Amos.7.11'>Sillä näin on Aamos sanonut: 'Jerobeam kuolee miekkaan, ja Israel  viedään pakkosiirtolaisuuteen, pois omasta maastansa'."</verse>
        <verse osisID='Amos.7.12'>Ja Amasja sanoi Aamokselle: "Sinä näkijä, mene matkaasi ja pakene  Juudan maahan, syö leipäsi siellä ja ennusta siellä.</verse>
        <verse osisID='Amos.7.13'>Mutta Beetelissä älä ennusta enää, sillä se on kuninkaan pyhäkkö ja  valtakunnan temppeli."</verse>
        <verse osisID='Amos.7.14'>Niin Aamos vastasi ja sanoi Amasjalle: "En minä ole profeetta enkä  profeetanoppilas, vaan minä olen paimen ja metsäviikunapuiden viljelijä.</verse>
        <verse osisID='Amos.7.15'>Ja Herra otti minut laumojeni äärestä, ja Herra sanoi minulle: 'Mene  ja ennusta minun kansaani Israelia vastaan'.</verse>
        <verse osisID='Amos.7.16'>Kuule siis nyt Herran sana: Sinä sanot: 'Älä ennusta Israelia  vastaan, äläkä saarnaa Iisakin heimoa vastaan'.</verse>
        <verse osisID='Amos.7.17'>Sentähden, näin sanoo Herra: Sinun vaimosi joutuu portoksi  kaupungissa, sinun poikasi ja tyttäresi kaatuvat miekkaan, sinun maasi  jaetaan mittanuoralla, sinä itse kuolet saastaisessa maassa, ja Israel  viedään pakkosiirtolaisuuteen, pois omasta maastansa."</verse>
      </chapter>
      <chapter osisID='Amos.8'>
        <verse osisID='Amos.8.1'>Tämän näytti minulle Herra, Herra: Katso, oli korillinen kypsiä  hedelmiä.</verse>
        <verse osisID='Amos.8.2'>Ja hän sanoi: "Mitä sinä näet, Aamos?" Minä vastasin: "Korillisen  kypsiä hedelmiä". Ja Herra sanoi minulle: "Minun kansani Israel on kypsä  saamaan loppunsa: en minä enää mene säästäen sen ohitse.</verse>
        <verse osisID='Amos.8.3'>Ja sinä päivänä palatsin laulut muuttuvat valitukseksi, sanoo Herra,  Herra. Paljon on oleva ruumiita, joka paikkaan heitettyjä. Hiljaa!"</verse>
        <verse osisID='Amos.8.4'>Kuulkaa tämä, te jotka poljette köyhiä ja tahdotte tehdä lopun maan  nöyristä,</verse>
        <verse osisID='Amos.8.5'>sanoen: "Milloin loppuu uusikuu, että saamme myydä viljaa, ja milloin  sapatti, että saamme avata jyväaitan, pienentää eefa-mitan ja suurentaa  painon ja pettää väärällä vaa'alla,</verse>
        <verse osisID='Amos.8.6'>että saamme ostaa vaivaiset rahasta ja köyhän kenkäparista ja myydä  akanoita jyvinä?"</verse>
        <verse osisID='Amos.8.7'>Herra on vannonut hänen kauttansa, joka on Jaakobin kunnia:  Totisesti, minä en ikinä unhota yhtäkään heidän tekoansa.</verse>
        <verse osisID='Amos.8.8'>Eikö senkaltaisesta maa jo vapise ja kaikki sen asukkaat murehdi?  Eikö se nouse kaikkinensa niinkuin Niili, kuohu ja alene niinkuin  Egyptin virta?</verse>
        <verse osisID='Amos.8.9'>Ja on tapahtuva sinä päivänä, sanoo Herra, Herra, että minä annan  auringon laskea sydänpäivällä ja teen maan pimeäksi keskellä kirkasta  päivää.</verse>
        <verse osisID='Amos.8.10'>Minä muutan teidän juhlanne murheeksi ja kaikki teidän laulunne  valitusvirsiksi. Minä panen kaikkien lanteille säkkipuvun ja teen  kaljuksi jokaisen pään. Ja minä saatan teidät suremaan, niinkuin  ainokaista poikaa surraan, ja se päättyy, niinkuin päättyy katkera  päivä.</verse>
        <verse osisID='Amos.8.11'>Katso, päivät tulevat, sanoo Herra, Herra, jolloin minä lähetän  nälän maahan: en leivän nälkää enkä veden janoa, vaan Herran sanojen  kuulemisen nälän.</verse>
        <verse osisID='Amos.8.12'>Silloin he hoippuvat merestä mereen, pohjoisesta itään; he samoavat  etsien Herran sanaa, mutta eivät löydä.</verse>
        <verse osisID='Amos.8.13'>Sinä päivänä nääntyvät janoon kauniit neitsyet ja nuorukaiset,</verse>
        <verse osisID='Amos.8.14'>ne, jotka vannovat sen nimeen, joka on Samarian syntivelka, ja  sanovat: "Niin totta kuin sinun jumalasi elää, Daan, ja niin totta kuin  elävät Beerseban menot!" - He kaatuvat eivätkä enää nouse.</verse>
      </chapter>
      <chapter osisID='Amos.9'>
        <verse osisID='Amos.9.1'>Minä näin Herran seisovan alttarin ääressä, ja hän sanoi: Lyö  pylväänpäihin, niin että kynnykset vapisevat, lyö ne pirstaleiksi  kaikkien heidän päähänsä. Sitten minä tapan miekalla heistä  viimeisetkin. Ei yksikään heistä pääse pakoon, ei yksikään heistä  pelastu.</verse>
        <verse osisID='Amos.9.2'>Vaikka he tuonelaan murtautuisivat, sieltäkin minun käteni heidät  tempaa. Vaikka he taivaaseen nousisivat, sieltäkin minä syöksen heidät  alas.</verse>
        <verse osisID='Amos.9.3'>Vaikka he Karmelin laelle kätkeytyisivät, sieltäkin minä etsin ja  tempaan heidät. Ja vaikka he meren pohjaan lymyäisivät minun silmieni  edestä, sielläkin minä käsken käärmeen heitä pistämään.</verse>
        <verse osisID='Amos.9.4'>Ja vaikka he vankeuteen vaeltaisivat vihollistensa edessä, sielläkin  minä käsken miekan heidät tappamaan. Sillä minä kiinnitän katseeni  heihin, heille pahaksi, ei hyväksi.</verse>
        <verse osisID='Amos.9.5'>Herra, Herra Sebaot, hän, joka koskettaa maata, niin että se sulaa,  että kaikki sen asukkaat murehtivat, että se nousee kaikkinensa niinkuin  Niili ja alenee niinkuin Egyptin virta,</verse>
        <verse osisID='Amos.9.6'>hän, joka rakentaa yliskammionsa taivaisiin ja perustaa holvinsa maan  päälle, joka kutsuu meren vedet ja vuodattaa ne maan pinnalle - Herra on  hänen nimensä.</verse>
        <verse osisID='Amos.9.7'>Ettekö te, israelilaiset, ole minulle niinkuin etiopialaisetkin?  sanoo Herra. Enkö minä johdattanut israelilaisia Egyptin maasta ja  filistealaisia Kaftorista ja aramilaisia Kiiristä?</verse>
        <verse osisID='Amos.9.8'>Katso, Herran, Herran silmät ovat syntistä valtakuntaa vastaan, ja  minä hävitän sen maan pinnalta; kuitenkaan en minä Jaakobin heimoa  kokonaan hävitä, sanoo Herra.</verse>
        <verse osisID='Amos.9.9'>Sillä katso, minä käsken seuloa Israelin heimoa kaikkien kansain  seassa, niinkuin seulalla seulotaan: ei jyvääkään putoa maahan.</verse>
        <verse osisID='Amos.9.10'>Miekkaan kuolevat kaikki minun kansani syntiset, jotka sanovat: "Ei  saavuta, ei kohtaa meitä onnettomuus".</verse>
        <verse osisID='Amos.9.11'>Sinä päivänä minä pystytän jälleen Daavidin sortuneen majan ja  korjaan sen repeämät ja pystytän sen luhistumat, ja rakennan sen  sellaiseksi, kuin se oli muinaisina päivinä,</verse>
        <verse osisID='Amos.9.12'>niin että he saavat omiksensa Edomin jäännöksen ja kaikki  pakanakansat, jotka minun nimiini otetaan, sanoo Herra, joka tämän  tekee.</verse>
        <verse osisID='Amos.9.13'>Katso, päivät tulevat, sanoo Herra, jolloin kyntäjä tavoittaa  leikkaajan ja rypäleitten polkija siemenenkylväjän, jolloin vuoret  tiukkuvat rypälemehua ja kaikki kukkulat kuohkeiksi muuttuvat.</verse>
        <verse osisID='Amos.9.14'>Silloin minä käännän kansani Israelin kohtalon, ja he rakentavat  jälleen autiot kaupungit ja asuvat niissä, he istuttavat viinitarhoja ja  juovat niiden viiniä, he tekevät puutarhoja ja syövät niiden hedelmiä.</verse>
      </chapter>
    </div></osisText>
</osis>