<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='fin' xml:lang='fi'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='fin'>
        <title>Finish Version</title>
        <contributor>
  		The Unbound Bible
  		Biola University: Administrative Computing
  		13800 Biola Ave.
  		La Mirada, CA 90639
  		United States of America
  		562-903-4722 
  	</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>
  		Finnish Bible
  		PYHŽ RAAMATTU
  		(C) 1933, 1938
  		Vanha Testamentti XI 1933 Uusi Testamentti XII 1938
  	</description>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>fin</identifier>
        <source>ftp://unboundftp.biola.edu/pub/finnish1938_utf8.zip</source>
        <language type='IETF'>fi</language>
        <relation/>
        <coverage>provide the bible to the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Exod'>
      <chapter osisID='Exod.1'>
        <verse osisID='Exod.1.1'>Nämä ovat Egyptiin tulleiden Israelin poikien nimet; Jaakobin kanssa  he olivat itsekukin perheineen tulleet sinne:</verse>
        <verse osisID='Exod.1.2'>Ruuben, Simeon, Leevi ja Juuda,</verse>
        <verse osisID='Exod.1.3'>Isaskar, Sebulon ja Benjamin,</verse>
        <verse osisID='Exod.1.4'>Daan, Naftali, Gaad ja Asser.</verse>
        <verse osisID='Exod.1.5'>Ja Jaakobin kupeista lähteneitä oli kaikkiaan seitsemänkymmentä  henkeä. Mutta Joosef oli jo ennestään Egyptissä.</verse>
        <verse osisID='Exod.1.6'>Ja Joosef kuoli ja kaikki hänen veljensä ynnä koko se sukupolvi.</verse>
        <verse osisID='Exod.1.7'>Mutta israelilaiset olivat hedelmälliset ja sikisivät, lisääntyivät  ja enenivät hyvin suurilukuisiksi, niin että maa tuli heitä täyteen.</verse>
        <verse osisID='Exod.1.8'>Niin Egyptiin tuli uusi kuningas, joka ei Joosefista mitään tiennyt.</verse>
        <verse osisID='Exod.1.9'>Tämä sanoi kansallensa: "Katso, israelilaisten kansa on suurempi ja  väkevämpi kuin me.</verse>
        <verse osisID='Exod.1.10'>Tulkaa, menetelkäämme siis viisaasti heitä kohtaan, että he eivät  lisääntyisi eivätkä, jos sota syttyisi, liittyisi hekin vihollisiimme ja  sotisi meitä vastaan ja lähtisi maasta pois."</verse>
        <verse osisID='Exod.1.11'>Niin heille asetettiin työnjohtajia rasittamaan heitä raskaalla  työllä. Ja heidän täytyi rakentaa faraolle varastokaupungit Piitom ja  Ramses.</verse>
        <verse osisID='Exod.1.12'>Mutta kuta enemmän kansaa rasitettiin, sitä enemmän se lisääntyi, ja  sitä enemmän se levisi, niin että israelilaisia ruvettiin pelkäämään.</verse>
        <verse osisID='Exod.1.13'>Niin egyptiläiset pitivät israelilaisia orjantyössä väkivalloin</verse>
        <verse osisID='Exod.1.14'>ja katkeroittivat heidän elämänsä kovalla laasti- ja tiilityöllä ja  kaikenlaisella työllä ulkona kedolla, kaikenlaisella työllä, jota he  teettivät heillä väkivalloin.</verse>
        <verse osisID='Exod.1.15'>Ja Egyptin kuningas puhui hebrealaisille kätilövaimoille, joista  toisen nimi oli Sifra ja toisen Puua;</verse>
        <verse osisID='Exod.1.16'>ja hän sanoi: "Kun te autatte hebrealaisia vaimoja heidän  synnyttäessänsä, niin tarkastakaa lapsen sukupuoli: jos se on poika,  surmatkaa se, mutta jos se on tyttö, jääköön eloon".</verse>
        <verse osisID='Exod.1.17'>Mutta kätilövaimot pelkäsivät Jumalaa eivätkä tehneet, niinkuin  Egyptin kuningas oli heille sanonut, vaan antoivat poikalasten elää.</verse>
        <verse osisID='Exod.1.18'>Niin Egyptin kuningas kutsui kätilövaimot ja sanoi heille: "Miksi te  näin teette ja annatte poikalasten elää?"</verse>
        <verse osisID='Exod.1.19'>Kätilövaimot vastasivat faraolle: "Hebrealaiset vaimot eivät ole  niinkuin egyptiläiset. He ovat voimakkaita; ennenkuin kätilövaimo tulee  heidän luoksensa, ovat he jo synnyttäneet."</verse>
        <verse osisID='Exod.1.20'>Mutta Jumala salli kätilövaimojen menestyä, ja kansa lisääntyi ja  eneni suurilukuiseksi.</verse>
        <verse osisID='Exod.1.21'>Ja koska kätilövaimot pelkäsivät Jumalaa, niin hän antoi heille  runsaasti perhettä.</verse>
        <verse osisID='Exod.1.22'>Niin farao antoi käskyn kaikelle kansallensa, sanoen: "Kaikki  poikalapset, jotka syntyvät, heittäkää Niilivirtaan, mutta kaikkien  tyttölasten antakaa elää".</verse>
      </chapter>
      <chapter osisID='Exod.2'>
        <verse osisID='Exod.2.1'>Niin eräs mies, joka oli Leevin sukua, meni ja nai leeviläisen  neidon.</verse>
        <verse osisID='Exod.2.2'>Ja vaimo tuli raskaaksi ja synnytti pojan. Ja kun hän näki, että se  oli ihana lapsi, salasi hän sitä kolme kuukautta.</verse>
        <verse osisID='Exod.2.3'>Mutta kun hän ei voinut sitä enää salata, otti hän kaisla-arkun,  siveli sen maapihkalla ja piellä, pani lapsen siihen ja laski sen  kaislikkoon Niilivirran rantaan.</verse>
        <verse osisID='Exod.2.4'>Ja lapsen sisar asettui taammaksi nähdäksensä, mitä hänelle  tapahtuisi.</verse>
        <verse osisID='Exod.2.5'>Silloin faraon tytär tuli alas peseytymään virrassa, ja hänen  seuranaisensa kävelivät virran rannalla; ja kun hän näki arkun  kaislikossa, lähetti hän palvelijattarensa ja otatti sen ylös.</verse>
        <verse osisID='Exod.2.6'>Ja kun hän avasi sen, näki hän lapsen; ja katso, siinä oli poikanen,  joka itki. Niin hänen tuli sitä sääli, ja hän sanoi: "Tämä on  hebrealaisten lapsia".</verse>
        <verse osisID='Exod.2.7'>Niin lapsen sisar sanoi faraon tyttärelle: "Menenkö kutsumaan sinulle  hebrealaisen imettäjän, joka voi imettää sen lapsen sinulle?"</verse>
        <verse osisID='Exod.2.8'>Faraon tytär vastasi hänelle: "Mene!" Niin tyttö meni ja kutsui  lapsen äidin.</verse>
        <verse osisID='Exod.2.9'>Ja faraon tytär sanoi hänelle: "Ota tämä lapsi ja imetä se minulle,  niin minä maksan sinulle siitä palkan". Ja vaimo otti lapsen ja imetti  sen.</verse>
        <verse osisID='Exod.2.10'>Mutta kun lapsi oli kasvanut, toi hän sen faraon tyttärelle, ja tämä  otti sen pojaksensa ja antoi hänelle nimen Mooses, sillä hän sanoi:  "Minä olen vetänyt hänet ylös vedestä".</verse>
        <verse osisID='Exod.2.11'>Ja tapahtui niihin aikoihin, kun Mooses oli kasvanut suureksi, että  hän meni veljiensä luo ja näki heidän raskaan työnsä. Ja hän näki  egyptiläisen miehen lyövän hebrealaista miestä, erästä hänen veljistään.</verse>
        <verse osisID='Exod.2.12'>Silloin hän katseli ympärillensä joka taholle, ja kun hän näki,  ettei ketään ollut läheisyydessä, löi hän egyptiläisen kuoliaaksi ja  kätki hänet hiekkaan.</verse>
        <verse osisID='Exod.2.13'>Ja hän meni toisena päivänä ulos ja näki kaksi hebrealaista miestä  tappelemassa keskenään; ja hän sanoi syylliselle: "Miksi lyöt  toveriasi?"</verse>
        <verse osisID='Exod.2.14'>Tämä vastasi: "Kuka on asettanut sinut meidän päämieheksemme ja  tuomariksemme? Aiotko tappaa minutkin, niinkuin tapoit egyptiläisen?"  Silloin Mooses peljästyi ja ajatteli: "Se on siis tullut ilmi".</verse>
        <verse osisID='Exod.2.15'>Ja kun farao sai kuulla tästä tapahtumasta, etsi hän Moosesta  tappaaksensa hänet. Mutta Mooses lähti faraota pakoon ja pysähtyi  Midianin maahan ja istahti eräälle kaivolle.</verse>
        <verse osisID='Exod.2.16'>Ja Midianin papilla oli seitsemän tytärtä; nämä tulivat vettä  ammentamaan ja täyttivät vesikaukalot, juottaakseen isänsä lampaita.</verse>
        <verse osisID='Exod.2.17'>Mutta paimenet tulivat ja ajoivat heidät pois. Silloin Mooses nousi  ja auttoi heitä ja juotti heidän lampaansa.</verse>
        <verse osisID='Exod.2.18'>Ja kun he tulivat isänsä Reguelin luo, kysyi hän: "Kuinka te tänä  päivänä niin pian jouduitte?"</verse>
        <verse osisID='Exod.2.19'>He vastasivat: "Egyptiläinen mies auttoi meitä paimenten käsistä,  ammensipa vielä vettäkin meille ja juotti lampaat".</verse>
        <verse osisID='Exod.2.20'>Ja hän sanoi tyttärillensä: "Missä hän on? Miksi te niin jätitte  miehen? Kutsukaa hänet aterioimaan meidän kanssamme."</verse>
        <verse osisID='Exod.2.21'>Ja Mooses suostui asumaan sen miehen luona, ja hän antoi Moosekselle  tyttärensä Sipporan vaimoksi.</verse>
        <verse osisID='Exod.2.22'>Tämä synnytti pojan, ja Mooses antoi hänelle nimen Geersom; sillä  hän sanoi: "Minä olen muukalainen vieraalla maalla".</verse>
        <verse osisID='Exod.2.23'>Ja kun oli kulunut pitkä aika, kuoli Egyptin kuningas. Ja  israelilaiset huokailivat orjuuttansa ja valittivat; ja heidän huutonsa  heidän orjuutensa tähden nousi Jumalan tykö.</verse>
        <verse osisID='Exod.2.24'>Ja Jumala kuuli heidän vaikeroimisensa, ja Jumala muisti liittonsa  Aabrahamin, Iisakin ja Jaakobin kanssa.</verse>
        <verse osisID='Exod.2.25'>Ja Jumala katsoi israelilaisten puoleen, ja Jumala piti heistä  huolta.</verse>
      </chapter>
      <chapter osisID='Exod.3'>
        <verse osisID='Exod.3.1'>Ja Mooses kaitsi appensa Jetron, Midianin papin, lampaita. Ja kun hän  kerran ajoi lampaita erämaan tuolle puolen, tuli hän Jumalan vuoren,  Hoorebin, juurelle.</verse>
        <verse osisID='Exod.3.2'>Silloin Herran enkeli ilmestyi hänelle tulen liekissä keskellä  orjantappurapensasta; ja hän näki, että pensas paloi ilmitulessa, mutta  pensas ei kuitenkaan kulunut.</verse>
        <verse osisID='Exod.3.3'>Niin Mooses sanoi: "Minä käyn tuonne ja katson tätä suurta näkyä,  miksi ei pensas pala poroksi".</verse>
        <verse osisID='Exod.3.4'>Kun Herra näki hänen tulevan katsomaan, huusi hän, Jumala, hänelle  pensaasta ja sanoi: "Mooses, Mooses!" Hän vastasi: "Tässä olen".</verse>
        <verse osisID='Exod.3.5'>Hän sanoi: "Älä tule tänne! Riisu kengät jalastasi, sillä paikka,  jossa seisot, on pyhä maa."</verse>
        <verse osisID='Exod.3.6'>Ja hän sanoi vielä: "Minä olen sinun isäsi Jumala, Aabrahamin Jumala,  Iisakin Jumala ja Jaakobin Jumala". Ja Mooses peitti kasvonsa, sillä hän  pelkäsi katsoa Jumalaa.</verse>
        <verse osisID='Exod.3.7'>Ja Herra sanoi: "Minä olen nähnyt kansani kurjuuden Egyptissä ja  kuullut heidän huutonsa sortajainsa tähden; niin, minä tiedän heidän  tuskansa.</verse>
        <verse osisID='Exod.3.8'>Sentähden minä olen astunut alas vapauttamaan heidät egyptiläisten  kädestä ja johdattamaan heidät siitä maasta hyvään ja tilavaan maahan,  maahan, joka vuotaa maitoa ja mettä, sinne, missä kanaanilaiset,  heettiläiset, amorilaiset, perissiläiset, hivviläiset ja jebusilaiset  asuvat.</verse>
        <verse osisID='Exod.3.9'>Ja nyt on israelilaisten huuto tullut minun kuuluviini, ja minä olen  myös nähnyt sen sorron, jolla egyptiläiset heitä sortavat.</verse>
        <verse osisID='Exod.3.10'>Niin mene nyt, minä lähetän sinut faraon tykö, ja vie minun kansani,  israelilaiset, pois Egyptistä."</verse>
        <verse osisID='Exod.3.11'>Mutta Mooses sanoi Jumalalle: "Mikä minä olen menemään faraon tykö  ja viemään israelilaisia pois Egyptistä?"</verse>
        <verse osisID='Exod.3.12'>Hän vastasi: "Minä olen sinun kanssasi; ja tämä olkoon sinulle  tunnusmerkkinä, että minä olen sinut lähettänyt: kun olet vienyt kansan  pois Egyptistä, niin te palvelette Jumalaa tällä vuorella".</verse>
        <verse osisID='Exod.3.13'>Mooses sanoi Jumalalle: "Katso, kun minä menen israelilaisten luo ja  sanon heille: 'Teidän isienne Jumala on lähettänyt minut teidän  luoksenne', ja kun he kysyvät minulta: 'Mikä hänen nimensä on?' niin  mitä minä heille vastaan?"</verse>
        <verse osisID='Exod.3.14'>Jumala vastasi Moosekselle: "Minä olen se, joka minä olen". Ja hän  sanoi vielä: "Sano israelilaisille näin: 'Minä olen' lähetti minut  teidän luoksenne".</verse>
        <verse osisID='Exod.3.15'>Ja Jumala sanoi vielä Moosekselle: "Sano israelilaisille näin:  Herra, teidän isienne Jumala, Aabrahamin Jumala, Iisakin Jumala ja  Jaakobin Jumala, lähetti minut teidän luoksenne; tämä on minun nimeni  iankaikkisesti, ja näin minua kutsuttakoon sukupolvesta sukupolveen.</verse>
        <verse osisID='Exod.3.16'>Mene ja kokoa Israelin vanhimmat ja sano heille: Herra, teidän  isienne Jumala, Aabrahamin, Iisakin ja Jaakobin Jumala, on ilmestynyt  minulle ja sanonut: 'Totisesti minä pidän teistä huolen ja pidän  silmällä, mitä teille tapahtuu Egyptissä.</verse>
        <verse osisID='Exod.3.17'>Ja minä olen päättänyt näin: minä johdatan teidät pois Egyptin  kurjuudesta kanaanilaisten, heettiläisten, amorilaisten, perissiläisten,  hivviläisten ja jebusilaisten maahan, siihen maahan, joka vuotaa maitoa  ja mettä.'</verse>
        <verse osisID='Exod.3.18'>Ja he kuulevat sinua. Niin mene sitten, sinä ja Israelin vanhimmat,  Egyptin kuninkaan tykö, ja sanokaa hänelle: 'Herra, hebrealaisten  Jumala, on kohdannut meitä. Anna siis meidän mennä kolmen päivän matka  erämaahan uhraamaan Herralle, Jumalallemme.'</verse>
        <verse osisID='Exod.3.19'>Mutta minä tiedän, että Egyptin kuningas ei päästä teitä menemään,  ei edes väkevän käden pakolla.</verse>
        <verse osisID='Exod.3.20'>Mutta minä ojennan käteni ja lyön Egyptiä kaikenkaltaisilla  ihmeilläni, joita minä olen siellä tekevä, ja sitten hän päästää teidät.</verse>
        <verse osisID='Exod.3.21'>Ja minä annan tämän kansan päästä egyptiläisten suosioon, niin että  te lähtiessänne ette lähde tyhjin käsin.</verse>
        <verse osisID='Exod.3.22'>Vaan jokainen vaimo on pyytävä naapuriltaan ja luonaan majailevalta  vaimolta hopea- ja kultakaluja ja vaatteita. Niihin te puette poikanne  ja tyttärenne ja viette ne saaliina egyptiläisiltä."</verse>
      </chapter>
      <chapter osisID='Exod.4'>
        <verse osisID='Exod.4.1'>Mooses vastasi ja sanoi: "Katso, he eivät usko minua eivätkä kuule  minua, vaan sanovat: 'Ei Herra ole sinulle ilmestynyt'".</verse>
        <verse osisID='Exod.4.2'>Herra sanoi hänelle: "Mikä sinulla on kädessäsi?" Hän vastasi:  "Sauva".</verse>
        <verse osisID='Exod.4.3'>Hän sanoi: "Heitä se maahan". Ja hän heitti sen maahan, ja se muuttui  käärmeeksi; ja Mooses pakeni sitä.</verse>
        <verse osisID='Exod.4.4'>Mutta Herra sanoi Moosekselle: "Ojenna kätesi ja tartu sen pyrstöön".  Niin hän ojensi kätensä ja tarttui siihen, ja se muuttui sauvaksi hänen  kädessänsä.</verse>
        <verse osisID='Exod.4.5'>- "Siitä he uskovat, että Herra, heidän isiensä Jumala, Aabrahamin  Jumala, Iisakin Jumala ja Jaakobin Jumala, on sinulle ilmestynyt".</verse>
        <verse osisID='Exod.4.6'>Ja Herra sanoi vielä hänelle: "Pistä kätesi poveesi". Ja hän pisti  kätensä poveensa. Ja kun hän veti sen ulos, niin katso, hänen kätensä  oli pitalista valkoinen niinkuin lumi.</verse>
        <verse osisID='Exod.4.7'>Ja hän sanoi: "Pistä kätesi takaisin poveesi". Ja hän pisti kätensä  takaisin poveensa. Ja kun hän veti sen ulos povestansa, niin katso, se  oli taas niinkuin hänen muukin ihonsa.</verse>
        <verse osisID='Exod.4.8'>Herra sanoi: "Jos he eivät usko sinua eivätkä tottele ensimmäistä  tunnustekoa, niin he uskovat toisen tunnusteon.</verse>
        <verse osisID='Exod.4.9'>Mutta jos he eivät usko näitäkään kahta tunnustekoa eivätkä kuule  sinua, niin ota vettä Niilivirrasta ja kaada kuivalle maalle, niin se  vesi, jonka virrasta otat, on muuttuva vereksi kuivalla maalla."</verse>
        <verse osisID='Exod.4.10'>Niin Mooses sanoi Herralle: "Oi Herra, minä en ole puhetaitoinen  mies; en ole ollut ennen enkä senkään jälkeen, kuin sinä puhuit  palvelijallesi; sillä minulla on hidas puhe ja kankea kieli".</verse>
        <verse osisID='Exod.4.11'>Ja Herra sanoi hänelle: "Kuka on antanut ihmiselle suun, tahi kuka  tekee mykän tai kuuron, näkevän tai sokean? Enkö minä, Herra?</verse>
        <verse osisID='Exod.4.12'>Mene siis nyt, minä olen sinun suusi apuna ja opetan sinulle, mitä  sinun on puhuttava."</verse>
        <verse osisID='Exod.4.13'>Mutta hän sanoi: "Oi Herra, lähetä kuka muu tahansa!"</verse>
        <verse osisID='Exod.4.14'>Niin Herra vihastui Moosekseen ja sanoi: "Eikö sinulla ole veljesi  Aaron, leeviläinen? Minä tiedän, että hän osaa puhua. Ja katso, hän  tuleekin sinua vastaan; ja kun hän näkee sinut, iloitsee hän  sydämestänsä.</verse>
        <verse osisID='Exod.4.15'>Ja puhu sinä hänelle ja pane sanat hänen suuhunsa. Ja minä olen  sinun suusi apuna ja hänen suunsa apuna ja opetan teille, mitä teidän on  tehtävä.</verse>
        <verse osisID='Exod.4.16'>Ja hän on puhuva sinun puolestasi kansalle; niin hän on oleva  sinulla suuna, ja sinä olet oleva hänellä jumalana.</verse>
        <verse osisID='Exod.4.17'>Ja ota käteesi tämä sauva, jolla olet tekevä nuo tunnusteot."</verse>
        <verse osisID='Exod.4.18'>Niin Mooses tuli takaisin appensa Jetron luo ja sanoi hänelle: "Anna  minun mennä takaisin veljieni tykö Egyptiin, katsomaan, ovatko he vielä  elossa". Jetro sanoi Moosekselle: "Mene rauhassa".</verse>
        <verse osisID='Exod.4.19'>Ja Herra sanoi Moosekselle Midianissa: "Mene takaisin Egyptiin,  sillä kaikki ne ovat kuolleet, jotka väijyivät sinun henkeäsi".</verse>
        <verse osisID='Exod.4.20'>Niin Mooses otti vaimonsa ja poikansa ja pani heidät aasin selkään  ja palasi Egyptin maahan; ja Mooses otti käteensä Jumalan sauvan.</verse>
        <verse osisID='Exod.4.21'>Ja Herra sanoi Moosekselle: "Kun tulet takaisin Egyptiin, niin  katso, että teet faraon edessä kaikki ne ihmeet, jotka minä olen pannut  sinun käteesi. Mutta minä paadutan hänen sydämensä, niin että hän ei  päästä kansaa.</verse>
        <verse osisID='Exod.4.22'>Sano silloin faraolle: 'Näin sanoo Herra: Israel on minun  esikoispoikani;</verse>
        <verse osisID='Exod.4.23'>sentähden minä sanon sinulle: Päästä minun poikani palvelemaan  minua. Mutta jos kieltäydyt päästämästä häntä, niin katso, minä tapan  sinun esikoispoikasi.'"</verse>
        <verse osisID='Exod.4.24'>Ja matkan varrella yöpaikassa tapahtui, että Herra kävi hänen  kimppuunsa ja tahtoi surmata hänet.</verse>
        <verse osisID='Exod.4.25'>Silloin Sippora otti terävän kiven ja leikkasi pois poikansa  esinahan, kosketti sillä Moosesta alhaalta ja sanoi: "Sinä olet minun  veriylkäni".</verse>
        <verse osisID='Exod.4.26'>Niin hän jätti hänet rauhaan. Silloin Sippora sanoi: "Veriylkä  ympärileikkauksen kautta".</verse>
        <verse osisID='Exod.4.27'>Ja Herra sanoi Aaronille: "Mene Moosesta vastaan erämaahan". Ja hän  meni ja kohtasi hänet Jumalan vuorella ja suuteli häntä.</verse>
        <verse osisID='Exod.4.28'>Ja Mooses kertoi Aaronille kaikki, mitä Herra oli puhunut  lähettäessään hänet, ja kaikki ne tunnusteot, jotka hän oli käskenyt  hänen tehdä.</verse>
        <verse osisID='Exod.4.29'>Niin Mooses ja Aaron menivät ja kokosivat kaikki israelilaisten  vanhimmat.</verse>
        <verse osisID='Exod.4.30'>Ja Aaron puhui kaikki, mitä Herra oli Moosekselle sanonut, ja Mooses  teki tunnusteot kansan silmien edessä.</verse>
        <verse osisID='Exod.4.31'>Ja kansa uskoi. Ja kun he kuulivat, että Herra oli pitänyt huolta  israelilaisista ja nähnyt heidän kurjuutensa, kumartuivat he maahan ja  rukoilivat.</verse>
      </chapter>
      <chapter osisID='Exod.5'>
        <verse osisID='Exod.5.1'>Senjälkeen Mooses ja Aaron menivät ja sanoivat faraolle: "Näin sanoo  Herra, Israelin Jumala: Päästä minun kansani viettämään minulle juhlaa  erämaassa".</verse>
        <verse osisID='Exod.5.2'>Mutta farao vastasi: "Kuka on Herra, jota minun pitäisi kuulla ja  päästää Israel? Minä en tunne Herraa enkä päästä Israelia."</verse>
        <verse osisID='Exod.5.3'>Niin he sanoivat: "Hebrealaisten Jumala on kohdannut meitä.  Anna  siis meidän mennä kolmen päivän matka erämaahan uhraamaan Herralle,  Jumalallemme, ettei hän rankaisisi meitä rutolla tai miekalla."</verse>
        <verse osisID='Exod.5.4'>Mutta Egyptin kuningas vastasi heille: "Miksi te, Mooses ja Aaron,  pidätätte kansaa työnteosta? Menkää töihinne."</verse>
        <verse osisID='Exod.5.5'>Ja farao sanoi vielä: "Katsokaa, liian paljon on muutenkin joutoväkeä  maassa, ja te tahdotte saattaa heidät kulkemaan työttöminä".</verse>
        <verse osisID='Exod.5.6'>Ja farao antoi sinä päivänä käskyn kansan työnteettäjille ja  päällysmiehille, sanoen:</verse>
        <verse osisID='Exod.5.7'>"Älkää enää antako kansalle olkia tiilien tekemistä varten niinkuin  ennen; he menkööt itse ja kootkoot itselleen oljet.</verse>
        <verse osisID='Exod.5.8'>Pankaa kuitenkin heidän tehtäväkseen sama tiilimäärä, jonka he  ennenkin ovat tehneet, siitä mitään vähentämättä; sillä he ovat  laiskoja, sentähden he huutavat näin: 'Menkäämme uhraamaan  Jumalallemme!'</verse>
        <verse osisID='Exod.5.9'>Pantakoon miehille raskasta työtä, että heillä olisi siinä tekemistä  ja että he eivät kuuntelisi valhepuheita."</verse>
        <verse osisID='Exod.5.10'>Niin kansan työnteettäjät ja päällysmiehet menivät ja sanoivat  kansalle: "Näin sanoo farao: 'Minä en anna teille enää olkia.</verse>
        <verse osisID='Exod.5.11'>Menkää itse ja hankkikaa itsellenne olkia, mistä vain löydätte,  mutta työstänne ei vähennetä mitään.'"</verse>
        <verse osisID='Exod.5.12'>Niin kansa hajosi pitkin Egyptin maata keräämään pehkuja olkien  asemesta.</verse>
        <verse osisID='Exod.5.13'>Ja työnteettäjät ahdistivat heitä sanoen: "Tehkää työnne valmiiksi,  kunkin päivän määrä päivälleen, niinkuin silloinkin, kun saitte olkia".</verse>
        <verse osisID='Exod.5.14'>Ja israelilaisten päällysmiehiä, joita faraon työnteettäjät olivat  heille asettaneet, piestiin, ja heille sanottiin: "Miksi ette ole eilen  ettekä tänään suorittaneet tähänastista määräänne tiilien teossa?"</verse>
        <verse osisID='Exod.5.15'>Niin israelilaisten päällysmiehet menivät ja valittivat faraolle,  sanoen: "Minkätähden teet näin palvelijoillesi?</verse>
        <verse osisID='Exod.5.16'>Olkia palvelijoillesi ei anneta, mutta kuitenkin sanotaan meille:  'Tehkää tiilet'. Ja katso, palvelijoitasi piestään, vaikka vika on sinun  oman väkesi."</verse>
        <verse osisID='Exod.5.17'>Mutta hän sanoi: "Te olette laiskoja, laiskoja olette; sentähden te  sanotte: 'Menkäämme uhraamaan Herralle'.</verse>
        <verse osisID='Exod.5.18'>Menkää vain työhönne. Olkia ei teille anneta, mutta määrätty luku  tiiliä on teidän hankittava."</verse>
        <verse osisID='Exod.5.19'>Niin israelilaisten päällysmiehet huomasivat joutuneensa ahtaalle,  kun heille sanottiin: "Ette saa mitään tiililuvun vähennystä kunkin  päivän määrästä".</verse>
        <verse osisID='Exod.5.20'>Ja kun he lähtivät faraon luota, kohtasivat he Mooseksen ja Aaronin,  jotka odottivat heitä,</verse>
        <verse osisID='Exod.5.21'>ja he sanoivat näille: "Herra kostakoon teille ja tuomitkoon teidät;  sillä te olette saattaneet meidät faraon ja hänen palvelijainsa vihoihin  ja antaneet heidän käteensä miekan, meille surmaksi".</verse>
        <verse osisID='Exod.5.22'>Silloin Mooses palasi Herran tykö ja sanoi: "Herra, miksi olet  tehnyt niin pahoin tälle kansalle? Miksi olet lähettänyt minut?</verse>
        <verse osisID='Exod.5.23'>Sillä siitä asti, kun minä menin faraon tykö puhumaan sinun  nimessäsi, hän on tehnyt pahaa tälle kansalle, etkä sinä suinkaan ole  kansaasi vapahtanut."</verse>
      </chapter>
      <chapter osisID='Exod.6'>
        <verse osisID='Exod.6.1'>Mutta Herra vastasi Moosekselle: "Nyt saat nähdä, mitä minä faraolle  teen; sillä väkevän käden pakottamana hän on päästävä heidät, ja väkevän  käden pakottamana hän on ajava heidät maastansa".</verse>
        <verse osisID='Exod.6.2'>Ja Jumala puhui Moosekselle ja sanoi hänelle: "Minä olen Herra.</verse>
        <verse osisID='Exod.6.3'>Ja minä olen ilmestynyt Aabrahamille, Iisakille ja Jaakobille  'Jumalana Kaikkivaltiaana', mutta nimelläni 'Herra' en minä ole tehnyt  itseäni heille tunnetuksi.</verse>
        <verse osisID='Exod.6.4'>Ja minä tein myös liittoni heidän kanssansa, antaakseni heille  Kanaanin maan, sen maan, jossa he muukalaisina asuivat.</verse>
        <verse osisID='Exod.6.5'>Ja nyt minä olen kuullut israelilaisten vaikeroimisen, kun  egyptiläiset pitävät heitä orjantyössä, ja olen muistanut liittoni.</verse>
        <verse osisID='Exod.6.6'>Sano sentähden israelilaisille: 'Minä olen Herra, ja minä vien teidät  pois egyptiläisten sorron alta ja vapautan teidät orjuudesta ja pelastan  teidät ojennetulla käsivarrella ja suurilla rangaistustuomioilla.</verse>
        <verse osisID='Exod.6.7'>Niin minä otan teidät kansakseni ja olen teidän Jumalanne; ja te  tulette tietämään, että minä olen Herra, teidän Jumalanne, joka vien  teidät pois egyptiläisten sorron alta.</verse>
        <verse osisID='Exod.6.8'>Ja minä johdatan teidät siihen maahan, jonka minä olen kättä  kohottaen luvannut antaa Aabrahamille, Iisakille ja Jaakobille; ja sen  minä annan teille omaksi. Minä olen Herra.'"</verse>
        <verse osisID='Exod.6.9'>Ja Mooses puhui näin israelilaisille; mutta he eivät kuulleet  Moosesta tuskaantumisensa ja raskaan orjuutensa tähden.</verse>
        <verse osisID='Exod.6.10'>Sitten Herra puhui Moosekselle ja sanoi:</verse>
        <verse osisID='Exod.6.11'>"Mene ja sano faraolle, Egyptin kuninkaalle, että hän päästää  israelilaiset maastansa".</verse>
        <verse osisID='Exod.6.12'>Mutta Mooses puhui Herran edessä ja sanoi: "Katso, israelilaiset  eivät kuulleet minua; kuinka sitten farao kuulisi minua, joka olen  huuliltani ympärileikkaamaton?"</verse>
        <verse osisID='Exod.6.13'>Mutta Herra puhui Moosekselle ja Aaronille ja käski heitä menemään  israelilaisten ja faraon, Egyptin kuninkaan, tykö ja viemään  israelilaiset pois Egyptin maasta.</verse>
        <verse osisID='Exod.6.14'>Nämä ovat heidän perhekuntainsa päämiehet: Ruubenin, Israelin  esikoisen, pojat olivat Hanok ja Pallu, Hesron ja Karmi. Nämä ovat  Ruubenin sukukunnat.</verse>
        <verse osisID='Exod.6.15'>Simeonin pojat olivat Jemuel, Jaamin, Oohad, Jaakin, Soohar ja Saul,  kanaanilaisen vaimon poika. Nämä ovat Simeonin sukukunnat.</verse>
        <verse osisID='Exod.6.16'>Ja nämä ovat Leevin poikien nimet heidän polveutumisensa mukaan:  Geerson, Kehat ja Merari. Ja Leevin elinaika oli sata kolmekymmentä  seitsemän vuotta.</verse>
        <verse osisID='Exod.6.17'>Geersonin pojat olivat Libni ja Siimei, sukujensa mukaan.</verse>
        <verse osisID='Exod.6.18'>Kehatin pojat olivat Amram, Jishar, Hebron ja Ussiel. Ja Kehatin  elinaika oli sata kolmekymmentä kolme vuotta.</verse>
        <verse osisID='Exod.6.19'>Merarin pojat olivat Mahli ja Muusi. Nämä ovat Leevin suvut  polveutumisensa mukaan.</verse>
        <verse osisID='Exod.6.20'>Mutta Amram otti isänsä sisaren Jookebedin vaimokseen, ja tämä  synnytti hänelle Aaronin ja Mooseksen. Ja Amramin elinaika oli sata  kolmekymmentä seitsemän vuotta.</verse>
        <verse osisID='Exod.6.21'>Jisharin pojat olivat Koorah, Nefeg ja Sikri.</verse>
        <verse osisID='Exod.6.22'>Ussielin pojat olivat Miisael, Elsafan ja Sitri.</verse>
        <verse osisID='Exod.6.23'>Ja Aaron otti vaimoksensa Eliseban, Amminadabin tyttären, Nahsonin  sisaren, ja tämä synnytti hänelle Naadabin, Abihun, Eleasarin ja  Iitamarin.</verse>
        <verse osisID='Exod.6.24'>Koorahin pojat olivat Assir, Elkana ja Abiasaf. Nämä ovat  koorahilaisten suvut.</verse>
        <verse osisID='Exod.6.25'>Ja Eleasar, Aaronin poika, otti itsellensä vaimon Puutielin  tyttäristä, ja tämä synnytti hänelle Piinehaan. Nämä ovat leeviläisten  perhekuntien päämiehet heidän sukujensa mukaan.</verse>
        <verse osisID='Exod.6.26'>Nämä olivat Aaron ja Mooses, joille Herra sanoi: "Viekää  israelilaiset joukkoinensa pois Egyptin maasta".</verse>
        <verse osisID='Exod.6.27'>Nämä puhuivat faraolle, Egyptin kuninkaalle, että he aikoivat viedä  israelilaiset pois Egyptistä, nimittäin Mooses ja Aaron.</verse>
        <verse osisID='Exod.6.28'>Ja niihin aikoihin, kun Herra puhui Moosekselle Egyptin maassa,</verse>
        <verse osisID='Exod.6.29'>puhui Herra Moosekselle näin: "Minä olen Herra. Sano faraolle,  Egyptin kuninkaalle, kaikki, mitä minä sinulle puhun."</verse>
        <verse osisID='Exod.6.30'>Mutta Mooses vastasi Herran edessä: "Katso, minä olen huuliltani  ympärileikkaamaton, kuinka siis farao kuulisi minua?"</verse>
      </chapter>
      <chapter osisID='Exod.7'>
        <verse osisID='Exod.7.1'>Mutta Herra sanoi Moosekselle: "Katso, minä asetan sinut jumalaksi  faraolle, ja veljesi Aaron on oleva sinun profeettasi.</verse>
        <verse osisID='Exod.7.2'>Puhu kaikki, mitä minä sinun käsken puhua; ja Aaron, sinun veljesi,  puhukoon faraolle, että hän päästää israelilaiset maastansa.</verse>
        <verse osisID='Exod.7.3'>Mutta minä paadutan faraon sydämen ja teen monta tunnustekoa ja  ihmettä Egyptin maassa.</verse>
        <verse osisID='Exod.7.4'>Ja farao ei kuule teitä, mutta minä asetan käteni Egyptiä vastaan ja  vien pois joukkoni, kansani, israelilaiset, Egyptin maasta, toimittaen  suuret rangaistustuomiot.</verse>
        <verse osisID='Exod.7.5'>Ja egyptiläiset tulevat tietämään, että minä olen Herra, kun minä  ojennan käteni Egyptin yli ja vien pois israelilaiset heidän  keskeltänsä."</verse>
        <verse osisID='Exod.7.6'>Ja Mooses ja Aaron tekivät, niinkuin Herra oli heitä käskenyt; niin  he tekivät.</verse>
        <verse osisID='Exod.7.7'>Mutta Mooses oli kahdeksankymmenen vuoden vanha ja Aaron  kahdeksankymmenen kolmen vuoden vanha, kun he puhuivat faraon kanssa.</verse>
        <verse osisID='Exod.7.8'>Ja Herra puhui Moosekselle ja Aaronille ja sanoi:</verse>
        <verse osisID='Exod.7.9'>"Kun farao puhuu teille ja sanoo: 'Tehkää jokin ihmetyö', niin sano  sinä Aaronille: 'Ota sauvasi ja heitä se faraon eteen, niin se muuttuu  käärmeeksi'".</verse>
        <verse osisID='Exod.7.10'>Niin Mooses ja Aaron menivät faraon tykö ja tekivät, niinkuin Herra  oli käskenyt. Aaron heitti sauvansa faraon ja hänen palvelijainsa eteen,  ja se muuttui käärmeeksi.</verse>
        <verse osisID='Exod.7.11'>Ja faraokin kutsui maansa viisaat ja velhot; ja nämä Egyptin  tietäjät tekivät samoin taioillansa:</verse>
        <verse osisID='Exod.7.12'>he heittivät kukin sauvansa maahan, ja ne muuttuivat käärmeiksi.  Mutta Aaronin sauva nieli heidän sauvansa.</verse>
        <verse osisID='Exod.7.13'>Ja faraon sydän paatui, eikä hän kuullut heitä, niinkuin Herra oli  sanonutkin.</verse>
        <verse osisID='Exod.7.14'>Sitten Herra sanoi Moosekselle: "Faraon sydän on kovettunut, hän  kieltäytyy päästämästä kansaa.</verse>
        <verse osisID='Exod.7.15'>Mene faraon tykö huomenaamuna, kun hän menee veden luo, ja seisahdu  hänen tielleen Niilivirran partaalle. Ja ota käteesi se sauva, joka oli  muuttunut käärmeeksi,</verse>
        <verse osisID='Exod.7.16'>ja sano hänelle: 'Herra, hebrealaisten Jumala, on lähettänyt minut  sinun luoksesi ja käskenyt sanoa: Päästä minun kansani palvelemaan minua  erämaassa. Mutta katso, sinä et ole totellut tähän asti.</verse>
        <verse osisID='Exod.7.17'>Sentähden Herra sanoo näin: Tästä olet tunteva, että minä olen  Herra: katso, minä lyön sauvalla, joka on kädessäni, virran veteen, ja  se muuttuu vereksi.</verse>
        <verse osisID='Exod.7.18'>Ja kalat virrassa kuolevat, ja virta rupeaa haisemaan, niin että  egyptiläisiä inhottaa juoda vettä virrasta.'"</verse>
        <verse osisID='Exod.7.19'>Ja Herra sanoi Moosekselle: "Sano Aaronille: 'Ota sauvasi ja ojenna  kätesi Egyptin vetten yli, sen jokien, kanavien ja lammikkojen yli ja  kaikkien niiden paikkojen yli, joihin on vettä kokoontunut, niin ne  muuttuvat vereksi. Ja verta on oleva Egyptin maassa kaikkialla, sekä  puuastioissa että kiviastioissa.'"</verse>
        <verse osisID='Exod.7.20'>Ja Mooses ja Aaron tekivät, niinkuin Herra oli käskenyt. Hän kohotti  sauvan ja löi Niilivirran veteen faraon ja hänen palvelijainsa nähden;  ja kaikki vesi, joka virrassa oli, muuttui vereksi.</verse>
        <verse osisID='Exod.7.21'>Ja kalat virrassa kuolivat, ja virta haisi, niin että egyptiläiset  eivät saattaneet juoda vettä virrasta; ja verta oli kaikkialla Egyptin  maassa.</verse>
        <verse osisID='Exod.7.22'>Mutta Egyptin tietäjät tekivät samoin taioillansa. Ja faraon sydän  paatui, eikä hän kuullut heitä, niinkuin Herra oli sanonutkin.</verse>
        <verse osisID='Exod.7.23'>Ja farao kääntyi ja palasi kotiinsa eikä välittänyt tästäkään.</verse>
        <verse osisID='Exod.7.24'>Mutta kaikki egyptiläiset kaivoivat Niilivirran ympäriltä vettä  juodaksensa; sillä he eivät voineet juoda virran vettä.</verse>
        <verse osisID='Exod.7.25'>Ja näin oli kulunut seitsemän päivää siitä, kun Herra oli lyönyt  Niilivirtaa.</verse>
      </chapter>
      <chapter osisID='Exod.8'>
        <verse osisID='Exod.8.1'>Sitten Herra sanoi Moosekselle: "Mene faraon luo ja sano hänelle:  'Näin sanoo Herra: Päästä minun kansani palvelemaan minua.</verse>
        <verse osisID='Exod.8.2'>Mutta jos kieltäydyt päästämästä heitä, niin katso, minä rankaisen  koko sinun maatasi sammakoilla.</verse>
        <verse osisID='Exod.8.3'>Ja Niilivirta on vilisevä sammakoita, ja ne nousevat maalle ja  tulevat sinun taloosi ja makuuhuoneeseesi ja vuoteeseesi, sekä sinun  palvelijaisi taloihin ja kansasi sekaan, sinun leivinuuneihisi ja  taikinakaukaloihisi.</verse>
        <verse osisID='Exod.8.4'>Jopa sinun ja sinun kansasi ja kaikkien sinun palvelijaisi päälle  hyppii sammakoita.'"</verse>
        <verse osisID='Exod.8.5'>Ja Herra sanoi Moosekselle: "Sano Aaronille: 'Ojenna kätesi  sauvoinensa jokien, kanavien ja lammikkojen yli ja nostata sammakoita  Egyptin maahan'".</verse>
        <verse osisID='Exod.8.6'>Niin Aaron ojensi kätensä Egyptin vetten yli, ja sammakoita nousi, ja  ne peittivät Egyptin maan.</verse>
        <verse osisID='Exod.8.7'>Ja tietäjät tekivät samoin taioillansa ja nostattivat sammakoita  Egyptin maahan.</verse>
        <verse osisID='Exod.8.8'>Niin farao kutsui Mooseksen ja Aaronin ja sanoi: "Rukoilkaa Herraa,  että hän ottaisi pois sammakot vaivaamasta minua ja minun kansaani, niin  minä päästän kansan uhraamaan Herralle".</verse>
        <verse osisID='Exod.8.9'>Mooses sanoi faraolle: "Suvaitse määrätä minulle aika, jonka kuluessa  minun on rukoiltava, sinun itsesi, sinun palvelijaisi ja kansasi  puolesta, sammakot hävitettäviksi luotasi ja taloistasi, niin että niitä  jää ainoastaan Niilivirtaan".</verse>
        <verse osisID='Exod.8.10'>Hän vastasi: "Huomiseksi". Niin Mooses sanoi: "Tapahtukoon, niinkuin  sanoit, tietääksesi, ettei kukaan ole niinkuin Herra, meidän Jumalamme.</verse>
        <verse osisID='Exod.8.11'>Sammakot katoavat luotasi ja taloistasi ja sinun palvelijaisi ja  kansasi luota, ja niitä jää ainoastaan Niilivirtaan."</verse>
        <verse osisID='Exod.8.12'>Niin Mooses ja Aaron lähtivät faraon luota. Ja Mooses huusi Herran  puoleen sammakkojen tähden, jotka hän oli pannut faraon vaivaksi.</verse>
        <verse osisID='Exod.8.13'>Ja Herra teki Mooseksen sanan mukaan: sammakot kuolivat huoneista,  pihoilta ja kedoilta.</verse>
        <verse osisID='Exod.8.14'>Ja he kokosivat niitä läjittäin, ja maa rupesi haisemaan.</verse>
        <verse osisID='Exod.8.15'>Mutta kun farao näki päässeensä hengähtämään, kovensi hän sydämensä  eikä kuullut heitä, niinkuin Herra oli sanonutkin.</verse>
        <verse osisID='Exod.8.16'>Sitten Herra sanoi Moosekselle: "Sano Aaronille: 'Ojenna sauvasi ja  lyö maan tomua, niin siitä tulee sääskiä koko Egyptin maahan'".</verse>
        <verse osisID='Exod.8.17'>Ja he tekivät niin: Aaron ojensi kätensä ja sauvansa ja löi maan  tomua; niin sääsket ahdistivat ihmisiä ja karjaa. Kaikki maan tomu  muuttui sääskiksi koko Egyptin maassa.</verse>
        <verse osisID='Exod.8.18'>Ja tietäjät tekivät samoin taioillansa saadakseen sääskiä syntymään,  mutta he eivät voineet. Ja sääsket ahdistivat ihmisiä ja karjaa.</verse>
        <verse osisID='Exod.8.19'>Niin tietäjät sanoivat faraolle: "Tämä on Jumalan sormi".  Mutta  faraon sydän paatui, eikä hän kuullut heitä, niinkuin Herra oli  sanonutkin.</verse>
        <verse osisID='Exod.8.20'>Ja Herra sanoi Moosekselle: "Astu huomenaamuna varhain faraon eteen,  kun hän menee veden luo, ja sano hänelle: 'Näin sanoo Herra: Päästä  minun kansani palvelemaan minua.</verse>
        <verse osisID='Exod.8.21'>Sillä jos et päästä minun kansaani, niin katso, minä lähetän  paarmoja sinun, sinun palvelijaisi ja sinun kansasi kimppuun ja sinun  taloihisi, niin että egyptiläisten talot, jopa se maa, jonka päällä ne  ovat, tulevat paarmoja täyteen.</verse>
        <verse osisID='Exod.8.22'>Mutta minä erotan sinä päivänä Goosenin maan, jossa minun kansani  asuu, ettei sinne paarmoja tule, tietääksesi, että minä olen maan Herra.</verse>
        <verse osisID='Exod.8.23'>Näin minä panen pelastuksen erottamaan oman kansani sinun  kansastasi. Huomenna on tämä ihme tapahtuva.'"</verse>
        <verse osisID='Exod.8.24'>Ja Herra teki niin: paarmoja tuli suuret parvet faraon ja hänen  palvelijainsa taloihin; ja paarmat tulivat maan turmioksi koko Egyptin  maassa.</verse>
        <verse osisID='Exod.8.25'>Niin farao kutsutti Mooseksen ja Aaronin ja sanoi: "Menkää ja  uhratkaa Jumalallenne tässä maassa".</verse>
        <verse osisID='Exod.8.26'>Mutta Mooses sanoi: "Ei sovi niin tehdä; sillä me uhraamme Herralle,  Jumalallemme, sellaista, joka on egyptiläisille kauhistus. Jos me nyt  uhraamme egyptiläisten nähden sellaista, joka on heille kauhistus, niin  eivätkö he kivitä meitä?</verse>
        <verse osisID='Exod.8.27'>Salli meidän mennä kolmen päivän matka erämaahan uhraamaan Herralle,  Jumalallemme, niinkuin hän on meille sanonut."</verse>
        <verse osisID='Exod.8.28'>Farao sanoi: "Minä päästän teidät uhraamaan Herralle, Jumalallenne,  erämaassa; älkää vain menkö kovin kauas. Rukoilkaa minun puolestani."</verse>
        <verse osisID='Exod.8.29'>Niin Mooses sanoi: "Katso, kun olen lähtenyt sinun luotasi, rukoilen  minä Herraa, ja paarmat häviävät pois huomenna faraolta, hänen  palvelijoiltansa ja hänen kansaltaan. Älköön vain farao enää pettäkö,  niin ettei hän päästäkään kansaa uhraamaan Herralle."</verse>
        <verse osisID='Exod.8.30'>Ja Mooses lähti faraon luota ja rukoili Herraa.</verse>
        <verse osisID='Exod.8.31'>Ja Herra teki, niinkuin Mooses oli sanonut: hän vapautti faraon,  hänen palvelijansa ja hänen kansansa paarmoista, niin ettei niitä jäänyt  ainoatakaan.</verse>
        <verse osisID='Exod.8.32'>Mutta farao kovensi sydämensä tälläkin kerralla eikä päästänyt  kansaa.</verse>
      </chapter>
      <chapter osisID='Exod.9'>
        <verse osisID='Exod.9.1'>Sitten Herra sanoi Moosekselle: "Mene faraon tykö ja puhu hänelle:  'Näin sanoo Herra, hebrealaisten Jumala: Päästä minun kansani  palvelemaan minua.</verse>
        <verse osisID='Exod.9.2'>Sillä jos kieltäydyt päästämästä heitä ja vielä pidätät heitä,</verse>
        <verse osisID='Exod.9.3'>niin katso, Herran käsi on lyövä sinun karjaasi, joka on kedolla,  hevosia, aaseja, kameleita, nautoja ja lampaita ylen ankaralla  ruttotaudilla.</verse>
        <verse osisID='Exod.9.4'>Mutta Herra on tekevä erotuksen israelilaisten karjan ja  egyptiläisten karjan välillä, niin ettei mitään kuole siitä, mikä on  israelilaisten omaa.'"</verse>
        <verse osisID='Exod.9.5'>Ja Herra asetti määrätyn ajan ja sanoi: "Huomenna on Herra tekevä  niin tässä maassa".</verse>
        <verse osisID='Exod.9.6'>Ja seuraavana päivänä Herra teki niin, ja kaikki Egyptin karja kuoli;  mutta israelilaisten karjasta ei kuollut ainoatakaan.</verse>
        <verse osisID='Exod.9.7'>Ja kun farao lähetti tiedustelemaan, niin katso, israelilaisten  karjasta ei ollut kuollut ainoatakaan. Mutta faraon sydän kovettui, eikä  hän päästänyt kansaa.</verse>
        <verse osisID='Exod.9.8'>Sitten Herra sanoi Moosekselle ja Aaronille: "Ottakaa kahmalonne  täyteen pätsin nokea, ja Mooses viskatkoon sen taivasta kohti faraon  silmien edessä,</verse>
        <verse osisID='Exod.9.9'>niin se muuttuu tomuksi, joka peittää koko Egyptin maan, ja siitä  tulee ihmisiin ja karjaan märkäpaiseita kaikkialla Egyptin maassa".</verse>
        <verse osisID='Exod.9.10'>Ja he ottivat pätsin nokea ja astuivat faraon eteen, ja Mooses  viskasi sen taivasta kohti; niin märkäpaiseita tuli ihmisiin ja karjaan.</verse>
        <verse osisID='Exod.9.11'>Eivätkä tietäjätkään voineet pitää puoliaan Moosesta vastaan  paiseiden tähden, sillä paiseita oli tietäjissä samoin kuin kaikissa  muissakin egyptiläisissä.</verse>
        <verse osisID='Exod.9.12'>Mutta Herra paadutti faraon sydämen, niin ettei hän kuullut heitä,  niinkuin Herra oli sanonutkin Moosekselle.</verse>
        <verse osisID='Exod.9.13'>Sitten Herra sanoi Moosekselle: "Astu huomenaamuna varhain faraon  eteen ja sano hänelle: 'Näin sanoo Herra, hebrealaisten Jumala: Päästä  minun kansani palvelemaan minua.</verse>
        <verse osisID='Exod.9.14'>Muutoin minä tällä kertaa lähetän kaikki vitsaukseni vaivaamaan  sinua itseäsi, sinun palvelijoitasi ja kansaasi, tietääksesi, ettei  ketään ole minun vertaistani koko maan päällä.</verse>
        <verse osisID='Exod.9.15'>Sillä minä olisin jo ojentanut käteni ja lyönyt sinua ja sinun  kansaasi ruttotaudilla, niin että olisit kokonaan hävinnyt maan päältä,</verse>
        <verse osisID='Exod.9.16'>mutta juuri sitä varten minä olen antanut sinun säilyä, että  näyttäisin sinulle voimani ja että minun nimeni julistettaisiin kaiken  maan päällä.</verse>
        <verse osisID='Exod.9.17'>Jos sinä vielä estät minun kansaani etkä päästä heitä,</verse>
        <verse osisID='Exod.9.18'>niin katso, huomenna tähän aikaan minä annan tulla ylen ankaran  raesateen, jonka kaltaista ei ole Egyptissä ollut siitä päivästä saakka,  jona sen perustus pantiin, aina tähän asti.</verse>
        <verse osisID='Exod.9.19'>Lähetä siis nyt saattamaan suojaan karjasi ja kaikki, mitä sinulla  on kedolla. Sillä kaikki ihmiset ja karja, jotka ovat kedolla ja joita  ei ole korjattu kotiin, joutuvat raesateen alle ja kuolevat.'"</verse>
        <verse osisID='Exod.9.20'>Se faraon palvelijoista, joka pelkäsi Herran sanaa, toimitti silloin  palvelijansa ja karjansa huoneiden suojaan;</verse>
        <verse osisID='Exod.9.21'>mutta joka ei välittänyt Herran sanasta, se jätti palvelijansa ja  karjansa kedolle.</verse>
        <verse osisID='Exod.9.22'>Ja Herra sanoi Moosekselle: "Ojenna kätesi taivasta kohti, niin  raesade kohtaa koko Egyptin maata, ihmisiä, karjaa ja kaikkia kedon  kasveja Egyptin maassa".</verse>
        <verse osisID='Exod.9.23'>Niin Mooses ojensi sauvansa taivasta kohti, ja Herra antoi jylistä  ja lähetti rakeita, ja tulta iski maahan. Näin Herra antoi sataa rakeita  yli Egyptin maan.</verse>
        <verse osisID='Exod.9.24'>Ja rakeita tuli, ja tulta leimahteli rakeiden keskellä.  Raesade oli  ylen ankara, niin ettei sellainen ollut kohdannut koko Egyptin maata  siitä ajasta saakka, jolloin se tuli asutuksi.</verse>
        <verse osisID='Exod.9.25'>Ja rakeet löivät maahan kaikkialla Egyptin maassa kaiken, mitä  kedolla oli, sekä ihmiset että karjan; ja rakeet tuhosivat kaikki maan  kasvit ja pirstoivat kaikki kedon puut.</verse>
        <verse osisID='Exod.9.26'>Ainoastaan Goosenin maata, jossa israelilaiset olivat, ei raesade  kohdannut.</verse>
        <verse osisID='Exod.9.27'>Niin farao kutsutti Mooseksen ja Aaronin ja sanoi heille: "Minä olen  tehnyt syntiä tällä kertaa. Herra on oikeassa, mutta minä ja minun  kansani olemme väärässä.</verse>
        <verse osisID='Exod.9.28'>Rukoilkaa Herraa, sillä jo on meillä kyllin Jumalan jylinää ja  rakeita. Minä päästän teidät, eikä teidän tarvitse enää viipyä."</verse>
        <verse osisID='Exod.9.29'>Mooses vastasi hänelle: "Kun lähden kaupungista, niin minä ojennan  käteni Herran puoleen, ja jylinä lakkaa eikä rakeita enää tule,  tietääksesi, että maa on Herran.</verse>
        <verse osisID='Exod.9.30'>Mutta et sinä eivätkä sinun palvelijasi, sen kyllä tiedän, vielä  nytkään pelkää Herraa Jumalaa."</verse>
        <verse osisID='Exod.9.31'>Niin pellava ja ohra tuhoutuivat, sillä ohra oli tähkällä ja pellava  kukalla;</verse>
        <verse osisID='Exod.9.32'>mutta nisu ja kolmitahkoinen vehnä eivät turmeltuneet, sillä ne  tuleentuvat myöhemmin.</verse>
        <verse osisID='Exod.9.33'>Ja Mooses lähti faraon luota, ulos kaupungista, ja ojensi kätensä  Herran puoleen; ja jylinä ja rakeet lakkasivat, eikä sade enää vuotanut  maahan.</verse>
        <verse osisID='Exod.9.34'>Kun farao näki, että sade, rakeet ja jylinä lakkasivat, teki hän yhä  edelleen syntiä ja kovensi sydämensä, sekä hän että hänen palvelijansa.</verse>
        <verse osisID='Exod.9.35'>Niin faraon sydän paatui, eikä hän päästänyt israelilaisia, niinkuin  Herra oli Mooseksen kautta sanonutkin.</verse>
      </chapter>
      <chapter osisID='Exod.10'>
        <verse osisID='Exod.10.1'>Sitten Herra sanoi Moosekselle: "Mene faraon tykö, sillä minä olen  koventanut hänen sydämensä ja hänen palvelijainsa sydämet, että tekisin  nämä tunnustekoni heidän keskellänsä</verse>
        <verse osisID='Exod.10.2'>ja että sinä kertoisit lapsillesi ja lastesi lapsille, mitä minä olen  tehnyt egyptiläisille, ja minun tunnustekoni, jotka olen tehnyt heidän  keskellänsä, tietääksenne, että minä olen Herra".</verse>
        <verse osisID='Exod.10.3'>Niin Mooses ja Aaron menivät faraon tykö ja sanoivat hänelle: "Näin  sanoo Herra, hebrealaisten Jumala: Kuinka kauan sinä kieltäydyt  nöyrtymästä minun edessäni? Päästä minun kansani palvelemaan minua.</verse>
        <verse osisID='Exod.10.4'>Sillä jos sinä kieltäydyt päästämästä minun kansaani, niin katso,  minä annan huomenna tulla sinun maahasi heinäsirkkoja.</verse>
        <verse osisID='Exod.10.5'>Ja ne peittävät maan pinnan, niin ettei maata näy, ja ne syövät  tähteet siitä, mikä teille rakeilta pelastui ja jäi, ja ne syövät kaikki  teidän puunne, jotka kedolla kasvavat.</verse>
        <verse osisID='Exod.10.6'>Ja ne täyttävät sinun talosi ja kaikkien sinun palvelijaisi talot ja  kaikkien egyptiläisten talot, niin ettei sinun isäsi eivätkä esi-isäsi  ole sellaista nähneet siitä päivästä, jona tulivat maailmaan, hamaan  tähän päivään asti." Ja hän kääntyi ja lähti pois faraon luota.</verse>
        <verse osisID='Exod.10.7'>Mutta faraon palvelijat sanoivat hänelle: "Kuinka kauan tämä mies on  oleva meille paulaksi? Päästä miehet palvelemaan Herraa, heidän  Jumalaansa. Etkö vieläkään ymmärrä, että Egypti joutuu perikatoon?"</verse>
        <verse osisID='Exod.10.8'>Niin Mooses ja Aaron tuotiin takaisin faraon eteen. Ja tämä sanoi  heille: "Menkää ja palvelkaa Herraa, Jumalaanne. Vaan ketkä menevät?"</verse>
        <verse osisID='Exod.10.9'>Mooses vastasi: "Me menemme, nuoret ja vanhat, me menemme poikinemme  ja tyttärinemme, lampainemme ja karjoinemme; sillä meillä on Herran  juhla".</verse>
        <verse osisID='Exod.10.10'>Niin hän sanoi heille: "Olkoon vain Herra teidän kanssanne, kunhan  minä ensin päästän teidät ja teidän vaimonne ja lapsenne.  Katsokaa,  teillä on paha mielessä.</verse>
        <verse osisID='Exod.10.11'>Siitä ei tule mitään. Mutta menkää te, miehet, ja palvelkaa Herraa,  sillä sitähän te olette pyytäneetkin." Ja heidät ajettiin pois faraon  edestä.</verse>
        <verse osisID='Exod.10.12'>Ja Herra sanoi Moosekselle: "Ojenna kätesi Egyptin maan yli ja tuo  tänne heinäsirkat; tulkoon niitä Egyptin maahan, ja syökööt ne kaikki  maan kasvit, kaikki, mitä rakeilta on jäänyt".</verse>
        <verse osisID='Exod.10.13'>Niin Mooses ojensi sauvansa Egyptin maan yli, ja Herra antoi  itätuulen puhaltaa yli maan koko sen päivän ja koko yön; kun aamu tuli,  toi itätuuli heinäsirkat mukanaan.</verse>
        <verse osisID='Exod.10.14'>Ja heinäsirkkoja tuli koko Egyptin maahan, ja ne laskeutuivat ylen  suurina laumoina koko Egyptin alueelle; niin paljon ei heinäsirkkoja  ollut koskaan sitä ennen tullut eikä sen jälkeen tule.</verse>
        <verse osisID='Exod.10.15'>Ne peittivät koko maan pinnan, niin että maa tuli mustaksi; ja ne  söivät kaikki maan kasvit ja kaikki puiden hedelmät, jotka olivat  rakeilta säilyneet. Niin ei jäänyt mitään vihantaa jäljelle puihin eikä  kedon kasveihin koko Egyptin maassa.</verse>
        <verse osisID='Exod.10.16'>Silloin farao kutsutti kiiruusti Mooseksen ja Aaronin ja sanoi:  "Minä olen rikkonut Herraa, teidän Jumalaanne, ja teitä vastaan.</verse>
        <verse osisID='Exod.10.17'>Anna nyt anteeksi minun rikkomukseni vielä tämä kerta, ja rukoilkaa  Herraa, Jumalaanne, että hän poistaisi minulta ainakin tämän surman."</verse>
        <verse osisID='Exod.10.18'>Niin hän lähti pois faraon luota ja rukoili Herraa.</verse>
        <verse osisID='Exod.10.19'>Ja Herra käänsi tuulen hyvin kovaksi länsituuleksi; se vei  heinäsirkat mukanaan ja painoi ne Kaislamereen, niin ettei yhtäkään  heinäsirkkaa jäänyt koko Egyptin alueelle.</verse>
        <verse osisID='Exod.10.20'>Mutta Herra paadutti faraon sydämen, niin ettei hän päästänyt  israelilaisia.</verse>
        <verse osisID='Exod.10.21'>Sitten Herra sanoi Moosekselle: "Ojenna kätesi taivasta kohti, niin  Egyptin maahan tulee sellainen pimeys, että siihen voi käsin tarttua".</verse>
        <verse osisID='Exod.10.22'>Ja Mooses ojensi kätensä taivasta kohti, ja koko Egyptin maahan tuli  synkeä pimeys kolmeksi päiväksi.</verse>
        <verse osisID='Exod.10.23'>Ei kukaan voinut nähdä toistansa, eikä kukaan voinut liikkua  paikaltansa kolmeen päivään. Mutta kaikilla israelilaisilla oli  valoisata asuinpaikoissansa.</verse>
        <verse osisID='Exod.10.24'>Niin farao kutsui Mooseksen ja sanoi: "Menkää ja palvelkaa Herraa;  ainoastaan lampaanne ja karjanne jääkööt tänne. Myöskin vaimonne ja  lapsenne menkööt teidän mukananne."</verse>
        <verse osisID='Exod.10.25'>Mutta Mooses sanoi: "Sinun on annettava mukaamme myös teurasuhrit ja  polttouhrit, uhrataksemme niitä Herralle, Jumalallemme.</verse>
        <verse osisID='Exod.10.26'>Karjammekin täytyy tulla meidän kanssamme, ei sorkkaakaan saa jäädä,  sillä siitä meidän on otettava uhrit palvellaksemme Herraa, Jumalaamme,  emmekä itsekään tiedä, ennenkuin tulemme sinne, mitä meidän on uhrattava  palvellessamme Herraa."</verse>
        <verse osisID='Exod.10.27'>Mutta Herra paadutti faraon sydämen, niin että hän ei tahtonut  päästää heitä.</verse>
        <verse osisID='Exod.10.28'>Ja farao sanoi hänelle: "Mene pois luotani ja varo, ettet enää tule  minun kasvojeni eteen; sillä sinä päivänä, jona tulet minun kasvojeni  eteen, sinä olet kuoleva".</verse>
        <verse osisID='Exod.10.29'>Mooses vastasi: "Oikein sinä puhuit; minä en tule tämän jälkeen  sinun kasvojesi eteen".</verse>
      </chapter>
      <chapter osisID='Exod.11'>
        <verse osisID='Exod.11.1'>Sitten Herra sanoi Moosekselle: "Vielä yhden vitsauksen minä annan  tulla faraolle ja Egyptiin; sen jälkeen hän päästää teidät täältä. Ja  kun hän todella päästää teidät, niin hän ajamalla ajaa teidät täältä.</verse>
        <verse osisID='Exod.11.2'>Puhu siis nyt kansalle, että he, jokainen mies ja jokainen vaimo,  pyytävät lähimmäisiltänsä hopea- ja kultakaluja."</verse>
        <verse osisID='Exod.11.3'>Ja Herra antoi kansan päästä egyptiläisten suosioon. Myöskin Mooses  oli hyvin arvossapidetty mies Egyptin maassa, sekä faraon palvelijain  että kansan silmissä.</verse>
        <verse osisID='Exod.11.4'>Ja Mooses sanoi: "Näin sanoo Herra: Puoliyön aikana minä lähden  kulkemaan kautta Egyptin maan.</verse>
        <verse osisID='Exod.11.5'>Ja kaikki esikoiset Egyptin maassa kuolevat, valtaistuimellansa  istuvan faraon esikoisesta käsikiveä vääntävän orjattaren esikoiseen  asti, ynnä kaikki karjan esikoiset.</verse>
        <verse osisID='Exod.11.6'>Ja koko Egyptin maassa on oleva kova valitus, jonka kaltaista ei ole  ollut eikä koskaan tule.</verse>
        <verse osisID='Exod.11.7'>Mutta kenellekään israelilaiselle ei koirakaan ole muriseva, ei  ihmiselle eikä eläimelle, tietääksesi, että Herra tekee erotuksen  egyptiläisten ja Israelin välillä.</verse>
        <verse osisID='Exod.11.8'>Ja kaikki nämä sinun palvelijasi tulevat minun luokseni, kumartavat  minua ja sanovat: 'Mene pois, sinä ja kaikki kansa, joka sinua seuraa'.  Ja sen jälkeen minä menen." Ja niin hän lähti faraon luota vihasta  hehkuen.</verse>
        <verse osisID='Exod.11.9'>Mutta Herra sanoi Moosekselle: "Farao ei kuule teitä, että paljon  minun ihmeitäni tapahtuisi Egyptin maassa".</verse>
        <verse osisID='Exod.11.10'>Ja Mooses ja Aaron tekivät kaikki nämä ihmeet faraon edessä; mutta  Herra paadutti faraon sydämen, niin ettei hän päästänyt israelilaisia  maastansa.</verse>
      </chapter>
      <chapter osisID='Exod.12'>
        <verse osisID='Exod.12.1'>Ja Herra puhui Moosekselle ja Aaronille Egyptin maassa sanoen:</verse>
        <verse osisID='Exod.12.2'>"Tämä kuukausi olkoon teillä kuukausista ensimmäinen; siitä alottakaa  vuoden kuukaudet.</verse>
        <verse osisID='Exod.12.3'>Puhukaa koko Israelin kansalle ja sanokaa: Tämän kuun kymmenentenä  päivänä ottakoon kukin perheenisäntä itsellensä karitsan, yhden karitsan  joka perhekuntaa kohti.</verse>
        <verse osisID='Exod.12.4'>Mutta jos perhe on liian pieni koko karitsaa syömään, niin ottakoon  lähimmän naapurinsa kanssa yhteisen karitsan, henkilöluvun mukaan.  Karitsaa kohti laskekaa niin monta, että voivat sen syödä.</verse>
        <verse osisID='Exod.12.5'>Ja karitsanne olkoon virheetön, vuoden vanha urospuoli; lampaista tai  vuohista se ottakaa.</verse>
        <verse osisID='Exod.12.6'>Ja pitäkää se tallella neljänteentoista päivään tätä kuuta; silloin  Israelin koko seurakunta teurastakoon sen iltahämärässä.</verse>
        <verse osisID='Exod.12.7'>Ja he ottakoot sen verta ja sivelkööt sillä molemmat pihtipielet ja  ovenpäällisen niissä taloissa, joissa he sitä syövät.</verse>
        <verse osisID='Exod.12.8'>Ja he syökööt lihan samana yönä; tulessa paistettuna, happamattoman  leivän ja katkerain yrttien kanssa he sen syökööt.</verse>
        <verse osisID='Exod.12.9'>Älkää syökö siitä mitään raakana tai vedessä keitettynä, vaan tulessa  paistettuna päineen, jalkoineen ja sisälmyksineen.</verse>
        <verse osisID='Exod.12.10'>Älkääkä jättäkö siitä mitään huomenaamuksi; mutta jos jotakin siitä  jäisi huomenaamuksi, niin polttakaa se tulessa.</verse>
        <verse osisID='Exod.12.11'>Ja syökää se näin: kupeet vyötettyinä, kengät jalassanne ja sauva  kädessänne; ja syökää se kiiruusti. Tämä on pääsiäinen Herran kunniaksi.</verse>
        <verse osisID='Exod.12.12'>Sillä minä kuljen sinä yönä kautta Egyptin maan ja surmaan kaikki  esikoiset Egyptin maassa, sekä ihmiset että eläimet, ja panen toimeen  rangaistustuomion, jonka minä olen langettanut kaikista Egyptin  jumalista. Minä olen Herra.</verse>
        <verse osisID='Exod.12.13'>Ja veri on oleva merkki, teille suojelukseksi, taloissa, joissa  olette; sillä kun minä näen veren, niin minä menen teidän ohitsenne,  eikä rangaistus ole tuhoava teitä, kun minä rankaisen Egyptin maata.</verse>
        <verse osisID='Exod.12.14'>Ja tämä päivä olkoon teille muistopäivä, ja viettäkää sitä Herran  juhlana; sukupolvesta sukupolveen viettäkää sitä ikuisena säädöksenä.</verse>
        <verse osisID='Exod.12.15'>Seitsemän päivää syökää happamatonta leipää; jo ensimmäisenä päivänä  korjatkaa pois hapan taikina taloistanne. Sillä jokainen, joka hapanta  syö, ensimmäisestä päivästä seitsemänteen päivään asti, hävitettäköön  Israelista.</verse>
        <verse osisID='Exod.12.16'>Ensimmäisenä päivänä pitäkää pyhä kokous ja samoin myös  seitsemäntenä päivänä pyhä kokous. Mitään työtä älköön tehtäkö niinä  päivinä; ainoastaan se, mitä kukin tarvitsee ruuaksi, ainoastaan se  valmistettakoon.</verse>
        <verse osisID='Exod.12.17'>Ja pitäkää tätä happamattoman leivän juhlaa, sillä juuri sinä  päivänä minä vein teidän joukkonne pois Egyptin maasta; sentähden  pitäkää tätä päivää, sukupolvesta sukupolveen, ikuisena säädöksenä.</verse>
        <verse osisID='Exod.12.18'>Ensimmäisessä kuussa, kuukauden neljäntenätoista päivänä, ehtoolla,  syökää happamatonta leipää, ja niin tehkää aina saman kuun  yhdennenkolmatta päivän ehtooseen asti.</verse>
        <verse osisID='Exod.12.19'>Seitsemään päivään älköön hapanta taikinaa olko teidän taloissanne;  sillä jokainen, joka hapanta leipää syö, hävitettäköön Israelin  kansasta, olipa hän muukalainen tai maassasyntynyt.</verse>
        <verse osisID='Exod.12.20'>Älkää syökö mitään hapanta, vaan syökää happamatonta leipää, missä  asuttekin."</verse>
        <verse osisID='Exod.12.21'>Ja Mooses kutsui kaikki Israelin vanhimmat ja sanoi heille: "Menkää  ja ottakaa lammas kutakin perhekuntaanne kohti ja teurastakaa  pääsiäislammas.</verse>
        <verse osisID='Exod.12.22'>Ja ottakaa isoppikimppu, kastakaa se vereen, joka on maljassa, ja  sivelkää ovenpäällinen ja molemmat pihtipielet sillä verellä, joka on  maljassa. Älköönkä kukaan menkö ulos talonsa ovesta ennen aamua.</verse>
        <verse osisID='Exod.12.23'>Sillä Herra kulkee rankaisemassa egyptiläisiä; mutta kun Herra näkee  veren ovenpäällisessä ja molemmissa pihtipielissä, menee hän sen oven  ohi eikä salli tuhoojan tulla teidän taloihinne teitä vitsauksella  lyömään.</verse>
        <verse osisID='Exod.12.24'>Noudattakaa tätä; se olkoon ikuinen säädös sinulle ja sinun  lapsillesi.</verse>
        <verse osisID='Exod.12.25'>Ja kun te tulette siihen maahan, jonka Herra on teille antava,  niinkuin hän on sanonut, niin noudattakaa näitä menoja.</verse>
        <verse osisID='Exod.12.26'>Kun sitten lapsenne kysyvät teiltä: 'Mitä nämä menot merkitsevät?'</verse>
        <verse osisID='Exod.12.27'>niin vastatkaa: 'Tämä on pääsiäisuhri Herralle, joka meni  israelilaisten talojen ohi Egyptissä, kun hän rankaisi egyptiläisiä,  mutta säästi meidän kotimme'." Silloin kansa kumartui maahan ja rukoili.</verse>
        <verse osisID='Exod.12.28'>Ja israelilaiset menivät ja tekivät, niinkuin Herra oli Moosekselle  ja Aaronille käskyn antanut; niin he tekivät.</verse>
        <verse osisID='Exod.12.29'>Ja puoliyön aikana tapahtui, että Herra surmasi kaikki Egyptin maan  esikoiset, valtaistuimellaan istuvan faraon esikoisesta vankikuopassa  olevan vangin esikoiseen asti, ynnä kaikki karjan esikoiset.</verse>
        <verse osisID='Exod.12.30'>Niin farao nousi sinä yönä ja kaikki hänen palvelijansa ynnä kaikki  egyptiläiset, ja kova valitus oli Egyptissä; sillä ei ollut yhtään  taloa, jossa ei ollut kuollutta.</verse>
        <verse osisID='Exod.12.31'>Ja hän kutsutti yöllä Mooseksen ja Aaronin ja sanoi: "Nouskaa ja  menkää pois minun kansani joukosta, sekä te että israelilaiset; menkää  ja palvelkaa Herraa, niinkuin olette puhuneet.</verse>
        <verse osisID='Exod.12.32'>Ottakaa myös lampaanne ja karjanne mukaanne, niinkuin olette  puhuneet, ja menkää ja rukoilkaa minullekin siunausta."</verse>
        <verse osisID='Exod.12.33'>Ja egyptiläiset ahdistivat kansaa jouduttaaksensa heidän lähtöänsä  maasta pois, sillä he ajattelivat: "Me kuolemme kaikki".</verse>
        <verse osisID='Exod.12.34'>Ja kansa otti taikinansa, ennenkuin se oli hapannut, ja kantoi  taikinakaukalonsa vaippoihin käärittyinä olkapäillään.</verse>
        <verse osisID='Exod.12.35'>Ja israelilaiset olivat tehneet Mooseksen sanan mukaan: he olivat  pyytäneet egyptiläisiltä hopea- ja kultakaluja sekä vaatteita.</verse>
        <verse osisID='Exod.12.36'>Ja Herra oli antanut kansan päästä egyptiläisten suosioon, niin että  nämä suostuivat heidän pyyntöönsä; ja niin he veivät saalista  egyptiläisiltä.</verse>
        <verse osisID='Exod.12.37'>Ja israelilaiset lähtivät liikkeelle ja kulkivat Ramseksesta  Sukkotiin; heitä oli noin kuusisataa tuhatta jalkamiestä, paitsi vaimoja  ja lapsia.</verse>
        <verse osisID='Exod.12.38'>Ja myös paljon sekakansaa meni heidän kanssansa, sekä lampaita ja  raavaskarjaa suuret laumat.</verse>
        <verse osisID='Exod.12.39'>Ja he leipoivat siitä taikinasta, jonka olivat tuoneet Egyptistä,  happamattomia leipiä; sillä se ei ollut hapannut, kun heidät  karkoitettiin Egyptistä. He eivät olleet saaneet viipyä, eivätkä he  myöskään olleet valmistaneet itsellensä evästä.</verse>
        <verse osisID='Exod.12.40'>Mutta aika, jonka israelilaiset olivat asuneet Egyptissä, oli  neljäsataa kolmekymmentä vuotta.</verse>
        <verse osisID='Exod.12.41'>Kun ne neljäsataa kolmekymmentä vuotta olivat kuluneet, niin juuri  sinä päivänä kaikki Herran joukot lähtivät Egyptin maasta.</verse>
        <verse osisID='Exod.12.42'>Valvontayö Herran kunniaksi on tämä yö, koska hän silloin vei heidät  pois Egyptin maasta; tämän yön kaikki israelilaiset valvokoot Herran  kunniaksi, sukupolvesta sukupolveen.</verse>
        <verse osisID='Exod.12.43'>Ja Herra sanoi Moosekselle ja Aaronille: "Tämä on säädös  pääsiäislampaasta: Kukaan muukalainen älköön siitä syökö;</verse>
        <verse osisID='Exod.12.44'>mutta jokainen rahalla ostettu orja syököön siitä, kunhan olet  ympärileikannut hänet.</verse>
        <verse osisID='Exod.12.45'>Loinen ja päiväpalkkalainen älkööt siitä syökö.</verse>
        <verse osisID='Exod.12.46'>Samassa talossa se syötäköön; älköön mitään siitä lihasta vietäkö  talosta ulos, älkääkä siitä luuta rikkoko.</verse>
        <verse osisID='Exod.12.47'>Koko Israelin seurakunta viettäköön sitä ateriaa.</verse>
        <verse osisID='Exod.12.48'>Ja jos joku muukalainen asuu sinun luonasi ja tahtoo viettää  pääsiäistä Herran kunniaksi, niin ympärileikkauttakoon kaikki  miehenpuolensa ja sitten käyköön sitä viettämään ja olkoon silloin  niinkuin maassasyntynyt. Mutta yksikään ympärileikkaamaton älköön siitä  syökö.</verse>
        <verse osisID='Exod.12.49'>Sama laki olkoon maassasyntyneellä ja muukalaisella, joka asuu  teidän keskuudessanne."</verse>
        <verse osisID='Exod.12.50'>Ja kaikki israelilaiset tekivät, niinkuin Herra oli Moosekselle ja  Aaronille käskyn antanut; niin he tekivät. Ja juuri sinä päivänä Herra  vei israelilaiset joukkoinensa pois Egyptin maasta.</verse>
      </chapter>
      <chapter osisID='Exod.13'>
        <verse osisID='Exod.13.1'>Ja Herra puhui Moosekselle sanoen:</verse>
        <verse osisID='Exod.13.2'>"Pyhitä minulle jokainen esikoinen, jokainen, joka israelilaisten  seassa, sekä ihmisistä että karjasta, avaa äidinkohdun; se on minun".</verse>
        <verse osisID='Exod.13.3'>Ja Mooses sanoi kansalle: "Muistakaa tämä päivä, jona te lähditte  Egyptistä, orjuuden pesästä; sillä Herra vei teidät sieltä pois  väkevällä kädellä. Sentähden älköön mitään hapanta syötäkö.</verse>
        <verse osisID='Exod.13.4'>Tänä päivänä aabib-kuussa te lähditte.</verse>
        <verse osisID='Exod.13.5'>Ja kun Herra vie sinut kanaanilaisten, heettiläisten, amorilaisten,  hivviläisten ja jebusilaisten maahan, jonka hän sinun isillesi  vannotulla valalla on luvannut antaa sinulle, siihen maahan, joka vuotaa  maitoa ja mettä, niin vietä tämä jumalanpalvelus tässä kuussa.</verse>
        <verse osisID='Exod.13.6'>Syö seitsemänä päivänä happamatonta leipää, ja seitsemäntenä päivänä  olkoon Herran juhla.</verse>
        <verse osisID='Exod.13.7'>Happamatonta leipää syötäköön näinä seitsemänä päivänä; älköön mitään  hapanta olko, älköön olko hapanta taikinaa koko sinun maassasi.</verse>
        <verse osisID='Exod.13.8'>Ja kerro pojallesi sinä päivänä ja sano: 'Näin tehdään sen johdosta,  mitä Herra minulle teki, kun minä lähdin Egyptistä'.</verse>
        <verse osisID='Exod.13.9'>Ja se olkoon merkkinä sinun kädessäsi ja muistutuksena sinun  otsallasi, että Herran laki olisi sinun suussasi; sillä Herra vei sinut  väkevällä kädellä pois Egyptistä.</verse>
        <verse osisID='Exod.13.10'>Sentähden noudata tätä säädöstä määräaikanansa vuodesta vuoteen.</verse>
        <verse osisID='Exod.13.11'>Ja kun Herra on vienyt sinut kanaanilaisten maahan, niinkuin hän on  sinulle ja sinun isillesi vannonut, ja kun hän on sen sinulle antanut,</verse>
        <verse osisID='Exod.13.12'>niin luovuta Herralle kaikki, mikä avaa äidinkohdun; ja kaikki  ensiksisyntyneet karjastasi, urospuolet, olkoot Herran.</verse>
        <verse osisID='Exod.13.13'>Mutta jokainen aasin ensiksisynnyttämä lunasta lampaalla; mutta jos  et sitä lunasta, niin taita siltä niska. Ja lunasta jokainen ihmisen  esikoinen poikiesi seassa.</verse>
        <verse osisID='Exod.13.14'>Ja kun sinun poikasi vastaisuudessa kysyy sinulta ja sanoo: 'Mitä  tämä merkitsee?' niin vastaa hänelle: 'Herra vei meidät väkevällä  kädellä pois Egyptistä, orjuuden pesästä.</verse>
        <verse osisID='Exod.13.15'>Sillä kun farao paatui ja kieltäytyi päästämästä meitä, surmasi  Herra kaikki esikoiset Egyptin maassa, ihmisten esikoisista karjan  esikoisiin asti. Sentähden minä uhraan Herralle jokaisen urospuolen,  joka avaa äidinkohdun, ja jokaisen esikoisen pojistani minä lunastan.'</verse>
        <verse osisID='Exod.13.16'>Ja se olkoon merkkinä sinun kädessäsi ja muistolauseena sinun  otsallasi; sillä Herra vei meidät väkevällä kädellä pois Egyptistä."</verse>
        <verse osisID='Exod.13.17'>Mutta kun farao oli päästänyt kansan, ei Jumala johdattanut heitä  sitä tietä, joka kulki filistealaisten maan kautta, vaikka se oli  suorin, sillä Jumala ajatteli, että kansa ehkä katuisi nähdessänsä sodan  syttyvän ja palaisi Egyptiin;</verse>
        <verse osisID='Exod.13.18'>vaan Jumala antoi kansan poiketa erämaan tietä myöten Kaislamerta  kohti. Ja taisteluun valmiina israelilaiset lähtivät Egyptin maasta.</verse>
        <verse osisID='Exod.13.19'>Ja Mooses otti mukaansa Joosefin luut; sillä tämä oli vannottanut  israelilaisia ja sanonut: "Kun Jumala pitää huolen teistä, viekää  silloin minun luuni täältä mukananne".</verse>
        <verse osisID='Exod.13.20'>Ja he lähtivät liikkeelle Sukkotista ja leiriytyivät Eetamiin,  erämaan reunaan.</verse>
        <verse osisID='Exod.13.21'>Ja Herra kulki heidän edellänsä, päivällä pilvenpatsaassa  johdattaaksensa heitä tietä myöten ja yöllä tulenpatsaassa  valaistaksensa heidän kulkunsa, niin että he voivat vaeltaa sekä  päivällä että yöllä.</verse>
        <verse osisID='Exod.13.22'>Pilvenpatsas ei poistunut päivällä eikä tulenpatsas yöllä kansan  edestä.</verse>
      </chapter>
      <chapter osisID='Exod.14'>
        <verse osisID='Exod.14.1'>Herra puhui Moosekselle sanoen:</verse>
        <verse osisID='Exod.14.2'>"Sano israelilaisille, että he kääntyvät takaisin ja leiriytyvät  Pii-Hahirotin kohdalle Migdolin ja meren välille; leiriytykää vastapäätä  Baal-Sefonia meren rannalle.</verse>
        <verse osisID='Exod.14.3'>Ja farao on ajatteleva, että israelilaiset ovat eksyneet maassa ja  että erämaa on saartanut heidät.</verse>
        <verse osisID='Exod.14.4'>Ja minä paadutan faraon sydämen, niin että hän ajaa heitä takaa;  mutta minä näytän kunniani tuhoamalla faraon ja koko hänen  sotajoukkonsa; ja niin egyptiläiset tulevat tietämään, että minä olen  Herra." Ja he tekivät niin.</verse>
        <verse osisID='Exod.14.5'>Kun Egyptin kuninkaalle ilmoitettiin, että kansa oli paennut, muuttui  faraon ja hänen palvelijainsa mieli kansaa kohtaan, ja he sanoivat:  "Mitä teimmekään, kun päästimme Israelin meitä palvelemasta!"</verse>
        <verse osisID='Exod.14.6'>Ja hän valjastutti hevoset sotavaunujensa eteen ja otti väkensä  mukaansa;</verse>
        <verse osisID='Exod.14.7'>ja hän otti kuudetsadat valitut sotavaunut sekä kaikki muut Egyptin  sotavaunut ynnä vaunusoturit niihin kaikkiin.</verse>
        <verse osisID='Exod.14.8'>Sillä Herra paadutti faraon, Egyptin kuninkaan, sydämen, niin että  hän lähti ajamaan takaa israelilaisia, vaikka israelilaiset olivat  lähteneet matkaan voimallisen käden suojassa.</verse>
        <verse osisID='Exod.14.9'>Ja egyptiläiset, kaikki faraon hevoset, sotavaunut ja ratsumiehet ja  koko hänen sotajoukkonsa, ajoivat heitä takaa ja saavuttivat heidät  leiriytyneinä meren rannalle, Pii-Hahirotin kohdalle, vastapäätä  Baal-Sefonia.</verse>
        <verse osisID='Exod.14.10'>Ja kun farao oli lähellä, nostivat israelilaiset silmänsä ja  näkivät, että egyptiläiset olivat tulossa heidän jäljessänsä.  Silloin  israelilaiset peljästyivät kovin ja huusivat Herraa.</verse>
        <verse osisID='Exod.14.11'>Ja he sanoivat Moosekselle: "Eikö Egyptissä ollut hautoja, kun toit  meidät tänne erämaahan kuolemaan? Mitä teit meille, kun johdatit meidät  pois Egyptistä!</verse>
        <verse osisID='Exod.14.12'>Emmekö sanoneet tätä sinulle Egyptissä? Sanoimmehan: Anna meidän  olla rauhassa, että palvelisimme egyptiläisiä. Sillä parempi olisi ollut  palvella egyptiläisiä kuin kuolla erämaahan."</verse>
        <verse osisID='Exod.14.13'>Mooses vastasi kansalle: "Älkää peljätkö; pysykää paikoillanne, niin  te näette, minkä pelastuksen Herra tänä päivänä antaa teille; sillä  sellaista, minkä näette egyptiläisille tapahtuvan tänä päivänä, ette  koskaan enää tule näkemään.</verse>
        <verse osisID='Exod.14.14'>Herra sotii teidän puolestanne, ja te olkaa hiljaa."</verse>
        <verse osisID='Exod.14.15'>Ja Herra sanoi Moosekselle: "Miksi huudat minulle? Sano  israelilaisille, että he lähtevät liikkeelle.</verse>
        <verse osisID='Exod.14.16'>Mutta sinä nosta sauvasi ja ojenna kätesi meren yli ja halkaise se,  niin että israelilaiset voivat käydä meren poikki kuivaa myöten.</verse>
        <verse osisID='Exod.14.17'>Ja katso, minä paadutan egyptiläisten sydämet, niin että he tulevat  heidän perässänsä; minä näytän kunniani tuhoamalla faraon ja koko hänen  sotajoukkonsa, hänen sotavaununsa ja ratsumiehensä.</verse>
        <verse osisID='Exod.14.18'>Ja egyptiläiset tulevat tietämään, että minä olen Herra, kun minä  näytän kunniani tuhoamalla faraon, hänen sotavaununsa ja ratsumiehensä."</verse>
        <verse osisID='Exod.14.19'>Niin Jumalan enkeli, joka oli kulkenut Israelin joukon edellä,  siirtyi kulkemaan heidän takanansa; ja pilvenpatsas siirtyi heidän  edeltänsä ja asettui heidän taaksensa</verse>
        <verse osisID='Exod.14.20'>ja tuli egyptiläisten joukon ja Israelin joukon väliin; ja pilvi oli  pimeä noille ja valaisi yön näille. Näin koko yönä toinen joukko ei  voinut lähestyä toista.</verse>
        <verse osisID='Exod.14.21'>Ja Mooses ojensi kätensä meren yli. Niin Herra saattoi vahvalla  itätuulella, joka puhalsi koko yön, meren väistymään ja muutti meren  kuivaksi maaksi; ja vesi jakautui kahtia.</verse>
        <verse osisID='Exod.14.22'>Ja israelilaiset kulkivat meren poikki kuivaa myöten, ja vesi oli  heillä muurina sekä oikealla että vasemmalla puolella.</verse>
        <verse osisID='Exod.14.23'>Ja egyptiläiset, kaikki faraon hevoset, hänen sotavaununsa ja  ratsumiehensä, ajoivat heitä takaa ja tulivat heidän perässänsä keskelle  merta.</verse>
        <verse osisID='Exod.14.24'>Kun aamuvartio tuli, katsahti Herra egyptiläisten joukkoa  tulenpatsaasta ja pilvestä ja saattoi hämminkiin egyptiläisten joukon.</verse>
        <verse osisID='Exod.14.25'>Ja hän antoi heidän vaunujensa pyöräin irtautua, niin että heille  kävi vaikeaksi päästä eteenpäin. Niin egyptiläiset sanoivat: "Paetkaamme  Israelia, sillä Herra sotii heidän puolestansa egyptiläisiä vastaan".</verse>
        <verse osisID='Exod.14.26'>Mutta Herra sanoi Moosekselle: "Ojenna kätesi meren yli, että vedet  palautuisivat ja peittäisivät egyptiläiset, heidän sotavaununsa ja  ratsumiehensä".</verse>
        <verse osisID='Exod.14.27'>Niin Mooses ojensi kätensä meren yli, ja aamun koittaessa meri  palasi paikoillensa, egyptiläisten paetessa sitä vastaan; ja Herra  syöksi egyptiläiset keskelle merta.</verse>
        <verse osisID='Exod.14.28'>Ja vedet palasivat ja peittivät sotavaunut ja ratsumiehet, koko  faraon sotajoukon, joka oli seurannut heitä mereen; ei yksikään heistä  pelastunut.</verse>
        <verse osisID='Exod.14.29'>Mutta israelilaiset kulkivat kuivaa myöten meren poikki, ja vesi oli  heillä muurina sekä oikealla että vasemmalla puolella.</verse>
        <verse osisID='Exod.14.30'>Niin Herra pelasti Israelin sinä päivänä egyptiläisten käsistä, ja  Israel näki egyptiläiset kuolleina meren rannalla.</verse>
        <verse osisID='Exod.14.31'>Ja Israel näki sen suuren teon, jonka Herra teki tuhotessaan  egyptiläiset. Silloin kansa pelkäsi Herraa ja uskoi Herraan ja uskoi  hänen palvelijaansa Moosesta.</verse>
      </chapter>
      <chapter osisID='Exod.15'>
        <verse osisID='Exod.15.1'>Silloin Mooses ja israelilaiset veisasivat Herralle tämän virren; he  sanoivat näin: "Minä veisaan Herralle, sillä hän on ylen korkea; hevoset  ja miehet hän mereen syöksi.</verse>
        <verse osisID='Exod.15.2'>Herra on minun väkevyyteni ja ylistysvirteni, ja hänestä tuli minulle  pelastus. Hän on minun Jumalani, ja minä ylistän häntä, hän on minun  isäni Jumala, ja minä kunnioitan häntä.</verse>
        <verse osisID='Exod.15.3'>Herra on sotasankari, Herra on hänen nimensä.</verse>
        <verse osisID='Exod.15.4'>Faraon vaunut ja hänen sotajoukkonsa hän suisti mereen, hänen valitut  vaunusoturinsa hukkuivat Kaislamereen.</verse>
        <verse osisID='Exod.15.5'>Syvyys peitti heidät; he vajosivat pohjaan niinkuin kivi.</verse>
        <verse osisID='Exod.15.6'>Sinun oikea kätesi, Herra, sinä voimassa jalo, sinun oikea kätesi,  Herra, murskaa vihollisen.</verse>
        <verse osisID='Exod.15.7'>Valtasuuruudessasi sinä kukistat vastustajasi. Sinä päästät vihasi  valloilleen, ja se kuluttaa heidät niinkuin korret.</verse>
        <verse osisID='Exod.15.8'>Ja sinun vihasi puhalluksesta kasaantuivat vedet, laineet  seisahtuivat roukkioiksi, syvyyden aallot hyytyivät keskelle merta.</verse>
        <verse osisID='Exod.15.9'>Vihollinen sanoi: 'Minä ajan takaa, minä saavutan heidät, minä jaan  saaliin ja tyydytän heissä kostonhimoni; minä paljastan miekkani, minun  käteni hävittää heidät'.</verse>
        <verse osisID='Exod.15.10'>Sinun tuulesi puhalsi, ja meri peitti heidät; he upposivat  valtavesiin niinkuin lyijy.</verse>
        <verse osisID='Exod.15.11'>Herra, kuka on sinun vertaisesi jumalien joukossa! Kuka on sinun  vertaisesi, sinä pyhyydessä jalo; sinä ylistettävissä teoissa  peljättävä, sinä ihmeitten tekijä!</verse>
        <verse osisID='Exod.15.12'>Sinä ojensit oikean kätesi, maa nielaisi heidät.</verse>
        <verse osisID='Exod.15.13'>Mutta armossasi sinä johdatit lunastamaasi kansaa, sinä veit sen  voimallasi pyhään asuntoosi.</verse>
        <verse osisID='Exod.15.14'>Kansat kuulivat sen ja vapisivat, tuska valtasi Filistean asukkaat.</verse>
        <verse osisID='Exod.15.15'>Silloin peljästyivät Edomin ruhtinaat, Mooabin sankarit valtasi  vavistus, kaikki Kanaanin asukkaat menehtyivät pelkoon.</verse>
        <verse osisID='Exod.15.16'>Kauhu ja väristys valtasi heidät; sinun käsivartesi väkevyyden  tähden he kävivät mykiksi niinkuin kivi. Niin sinun kansasi, Herra,  kulkee perille, kulkee perille se kansa, jonka olet itsellesi hankkinut.</verse>
        <verse osisID='Exod.15.17'>Sinä viet heidät perille ja istutat heidät vuorelle, joka on sinun  perintöosasi, paikkaan, jonka sinä, Herra, olet asunnoksesi valmistanut,  pyhäkköösi, Herra, jonka sinun kätesi ovat tehneet.</verse>
        <verse osisID='Exod.15.18'>Herra on kuningas aina ja iankaikkisesti."</verse>
        <verse osisID='Exod.15.19'>Sillä kun faraon hevoset ja hänen sotavaununsa ja ratsumiehensä  menivät mereen, palautti Herra meren vedet heidän päällensä; mutta  israelilaiset kulkivat kuivaa myöten meren poikki.</verse>
        <verse osisID='Exod.15.20'>Ja naisprofeetta Mirjam, Aaronin sisar, otti vaskirummun käteensä,  ja kaikki naiset seurasivat häntä vaskirumpuja lyöden ja karkeloiden.</verse>
        <verse osisID='Exod.15.21'>Ja Mirjam viritti heille virren: "Veisatkaa Herralle, sillä hän on  ylen korkea, hevoset ja miehet hän mereen syöksi".</verse>
        <verse osisID='Exod.15.22'>Sitten Mooses antoi israelilaisten lähteä liikkeelle Kaislameren  luota, ja he menivät Suurin erämaahan. Ja he vaelsivat kolme päivää  erämaassa löytämättä vettä.</verse>
        <verse osisID='Exod.15.23'>Sitten he tulivat Maaraan; mutta he eivät voineet juoda Maaran  vettä; sillä se oli karvasta. Sentähden paikka sai nimen Maara.</verse>
        <verse osisID='Exod.15.24'>Niin kansa napisi Moosesta vastaan ja sanoi: "Mitä me juomme?"</verse>
        <verse osisID='Exod.15.25'>Mutta hän huusi Herran puoleen; ja Herra osoitti hänelle puun, jonka  hän heitti veteen, ja vesi tuli makeaksi. Siellä hän antoi kansalle lain  ja oikeuden, ja siellä hän koetteli sitä.</verse>
        <verse osisID='Exod.15.26'>Hän sanoi: "Jos sinä kuulet Herraa, Jumalaasi, ja teet, mikä on  oikein hänen silmissänsä, tarkkaat hänen käskyjänsä ja noudatat kaikkea  hänen lakiansa, niin minä en pane sinun kärsittäväksesi yhtäkään niistä  vaivoista, jotka olen pannut egyptiläisten kärsittäviksi, sillä minä  olen Herra, sinun parantajasi".</verse>
        <verse osisID='Exod.15.27'>Sitten he tulivat Eelimiin; siellä oli kaksitoista vesilähdettä ja  seitsemänkymmentä palmupuuta. Ja he leiriytyivät siellä veden ääreen.</verse>
      </chapter>
      <chapter osisID='Exod.16'>
        <verse osisID='Exod.16.1'>Sitten he lähtivät, koko Israelin kansa, liikkeelle Eelimistä ja  tulivat Siinin erämaahan, joka on Eelimin ja Siinain välillä, toisen  kuun viidentenätoista päivänä siitä, kun he olivat lähteneet Egyptin  maasta.</verse>
        <verse osisID='Exod.16.2'>Ja koko Israelin kansa napisi Moosesta ja Aaronia vastaan erämaassa;</verse>
        <verse osisID='Exod.16.3'>ja israelilaiset sanoivat heille: "Jospa olisimme saaneet surmamme  Herran kädestä Egyptin maassa, jossa istuimme lihapatain ääressä ja  leipää oli kyllin syödäksemme! Mutta te olette tuoneet meidät tähän  erämaahan antaaksenne koko tämän joukon kuolla nälkään."</verse>
        <verse osisID='Exod.16.4'>Niin Herra sanoi Moosekselle: "Katso, minä annan sataa teille leipää  taivaasta. Ja kansa menköön ja kootkoon kunakin päivänä sen päivän  tarpeen. Näin minä koettelen heitä, vaeltavatko he minun lakini mukaan  vai eivät.</verse>
        <verse osisID='Exod.16.5'>Ja kun he kuudentena päivänä valmistavat sen, mitä ovat tuoneet  kotiin, niin sitä on oleva kaksi kertaa niin paljon, kuin mitä he  muutoin joka päivä kokoavat."</verse>
        <verse osisID='Exod.16.6'>Ja Mooses ja Aaron sanoivat kaikille israelilaisille: "Tänä iltana te  tulette tietämään, että Herra on vienyt teidät pois Egyptin maasta,</verse>
        <verse osisID='Exod.16.7'>ja huomenaamuna te tulette näkemään Herran kunnian, koska Herra on  kuullut teidän napinanne häntä vastaan. Sillä mitä olemme me, että te  meitä vastaan napisette?"</verse>
        <verse osisID='Exod.16.8'>Ja Mooses sanoi vielä: "Herra antaa teille tänä iltana lihaa  syödäksenne ja huomenna leipää yltäkyllin ravinnoksenne, koska Herra on  kuullut teidän napinanne, kun olette napisseet häntä vastaan. Sillä mitä  olemme me? Ette ole napisseet meitä vastaan, vaan Herraa vastaan."</verse>
        <verse osisID='Exod.16.9'>Ja Mooses sanoi Aaronille: "Sano koko Israelin kansalle: Astukaa  Herran eteen, sillä hän on kuullut teidän napinanne".</verse>
        <verse osisID='Exod.16.10'>Ja kun Aaron oli puhunut tämän koko Israelin seurakunnalle,  kääntyivät he erämaahan päin, ja katso, Herran kunnia näkyi pilvessä.</verse>
        <verse osisID='Exod.16.11'>Ja Herra puhui Moosekselle sanoen:</verse>
        <verse osisID='Exod.16.12'>"Minä olen kuullut israelilaisten napinan. Puhu heille ja sano:  Iltahämärässä teillä on oleva lihaa syödäksenne, ja huomenna on teillä  leipää yltäkyllin; niin te tulette tietämään, että minä olen Herra,  teidän Jumalanne."</verse>
        <verse osisID='Exod.16.13'>Ja illalla tuli viiriäisiä, ja ne peittivät leirin, ja aamulla  laskeutui kastesumu leirin ympärille.</verse>
        <verse osisID='Exod.16.14'>Ja kun kastesumu oli haihtunut, katso, erämaassa oli maan pinnalla  jotakin hienoa, suomujen tapaista, jotakin hienoa niinkuin härmä.</verse>
        <verse osisID='Exod.16.15'>Kun israelilaiset näkivät sen, kyselivät he toisiltansa: "Mitä tämä  on?" Sillä he eivät tienneet, mitä se oli. Ja Mooses sanoi heille: "Tämä  on se leipä, jonka Herra on antanut teille syötäväksi.</verse>
        <verse osisID='Exod.16.16'>Ja näin on Herra käskenyt: Kootkaa sitä, jokainen tarpeenne mukaan;  ottakaa goomer-mitta mieheen perheenne pääluvun mukaan, kukin niin  monelle, kuin kullakin majassansa on."</verse>
        <verse osisID='Exod.16.17'>Ja israelilaiset tekivät niin, ja he kokosivat, yksi enemmän, toinen  vähemmän.</verse>
        <verse osisID='Exod.16.18'>Mutta kun he mittasivat sen goomer-mitalla, niin ei sille jäänyt  liikaa, joka oli koonnut enemmän, eikä siltä puuttunut, joka oli koonnut  vähemmän; jokainen oli koonnut niin paljon, kuin hän tarvitsi.</verse>
        <verse osisID='Exod.16.19'>Ja Mooses sanoi heille: "Älköön kukaan jättäkö siitä mitään  huomiseksi".</verse>
        <verse osisID='Exod.16.20'>Mutta he eivät kuulleet Moosesta, vaan muutamat jättivät siitä  jotakin huomiseksi. Niin siihen kasvoi matoja, ja se rupesi haisemaan;  ja Mooses vihastui heihin.</verse>
        <verse osisID='Exod.16.21'>Ja he kokosivat sitä joka aamu sen verran, kuin kukin tarvitsi;  mutta kun aurinko alkoi paahtaa, niin se suli.</verse>
        <verse osisID='Exod.16.22'>Mutta kuudentena päivänä he kokosivat sitä leipää kaksinkertaisesti,  kaksi goomeria kullekin. Ja kaikki kansan päämiehet tulivat ja  ilmoittivat sen Moosekselle.</verse>
        <verse osisID='Exod.16.23'>Niin hän sanoi heille: "Tämä tapahtuu Herran sanan mukaan; huomenna  on levon päivä, Herralle pyhitetty sapatti. Mitä leivotte, se leipokaa,  ja mitä keitätte, se keittäkää; mutta kaikki, mitä tähteeksi jää, pankaa  talteen huomiseksi."</verse>
        <verse osisID='Exod.16.24'>Ja he panivat sen talteen huomiseksi, niinkuin Mooses oli käskenyt,  eikä se ruvennut haisemaan, eikä siihen tullut matoja.</verse>
        <verse osisID='Exod.16.25'>Ja Mooses sanoi: "Syökää se tänä päivänä, sillä tänä päivänä on  Herran sapatti; tänään ette löydä kedolta mitään.</verse>
        <verse osisID='Exod.16.26'>Kuutena päivänä on teidän sitä koottava, mutta seitsemäntenä päivänä  on sapatti; silloin ei sitä ole."</verse>
        <verse osisID='Exod.16.27'>Kuitenkin muutamat kansasta lähtivät seitsemäntenä päivänä kokoamaan  sitä, mutta he eivät löytäneet mitään.</verse>
        <verse osisID='Exod.16.28'>Niin Herra sanoi Moosekselle: "Kuinka kauan aiotte kieltäytyä  noudattamasta minun käskyjäni ja lakejani?</verse>
        <verse osisID='Exod.16.29'>Katsokaa, Herra on antanut teille sapatin; sentähden hän antaa  teille kuudentena päivänä kahden päivän leivän. Olkoon jokainen  alallaan, älköönkä kukaan lähtekö paikaltansa seitsemäntenä päivänä."</verse>
        <verse osisID='Exod.16.30'>Ja kansa lepäsi seitsemäntenä päivänä.</verse>
        <verse osisID='Exod.16.31'>Ja Israelin heimo antoi sille nimen manna. Ja se oli valkean  korianderinsiemenen kaltaista ja maistui hunajakakulta.</verse>
        <verse osisID='Exod.16.32'>Ja Mooses sanoi: "Näin on Herra käskenyt: Ota sitä goomerin täysi  säilytettäväksi sukupolvesta sukupolveen, että he näkisivät sen leivän,  jolla minä olen ravinnut teitä erämaassa, johdattaessani teitä Egyptin  maasta".</verse>
        <verse osisID='Exod.16.33'>Ja Mooses sanoi Aaronille: "Ota astia ja pane siihen goomerin täysi  mannaa ja aseta se Herran eteen säilytettäväksi sukupolvesta  sukupolveen".</verse>
        <verse osisID='Exod.16.34'>Ja Aaron asetti sen talteen lain arkin eteen, niinkuin Herra oli  Moosekselle käskyn antanut.</verse>
        <verse osisID='Exod.16.35'>Ja israelilaiset söivät mannaa neljäkymmentä vuotta, kunnes he  tulivat asuttuun maahan; he söivät mannaa siihen asti, kunnes tulivat  Kanaanin maan rajalle. -</verse>
        <verse osisID='Exod.16.36'>Goomer on kymmenesosa eefaa.</verse>
      </chapter>
      <chapter osisID='Exod.17'>
        <verse osisID='Exod.17.1'>Sitten kaikki israelilaisten seurakunta lähti liikkeelle Siinin  erämaasta ja matkusti levähdyspaikasta toiseen Herran käskyn mukaan. Ja  he leiriytyivät Refidimiin; siellä ei ollut vettä kansan juoda.</verse>
        <verse osisID='Exod.17.2'>Niin kansa riiteli Moosesta vastaan ja sanoi: "Antakaa meille vettä  juoda!" Mooses vastasi heille: "Miksi riitelette minua vastaan? Miksi  kiusaatte Herraa?"</verse>
        <verse osisID='Exod.17.3'>Mutta kansalla oli siellä jano, ja he napisivat yhä Moosesta vastaan  ja sanoivat: "Minkätähden olet tuonut meidät Egyptistä, antaaksesi  meidän ja meidän lastemme ja karjamme kuolla janoon?"</verse>
        <verse osisID='Exod.17.4'>Niin Mooses huusi Herraa ja sanoi: "Mitä minä teen tälle kansalle? Ei  paljon puutu, että he kivittävät minut."</verse>
        <verse osisID='Exod.17.5'>Herra vastasi Moosekselle: "Mene kansan edellä ja ota mukaasi  muutamia Israelin vanhimpia. Ja ota käteesi sauva, jolla löit  Niilivirtaa, ja mene.</verse>
        <verse osisID='Exod.17.6'>Katso, minä seison siellä sinun edessäsi kalliolla Hoorebin luona;  lyö kallioon, ja siitä on vuotava vettä, niin että kansa saa juoda." Ja  Mooses teki niin Israelin vanhimpain nähden.</verse>
        <verse osisID='Exod.17.7'>Ja hän antoi sille paikalle nimen Massa ja Meriba sentähden, että  israelilaiset siellä riitelivät ja kiusasivat Herraa, sanoen: "Onko  Herra meidän keskellämme vai ei?"</verse>
        <verse osisID='Exod.17.8'>Sitten tulivat amalekilaiset ja taistelivat Israelia vastaan  Refidimissä.</verse>
        <verse osisID='Exod.17.9'>Niin Mooses sanoi Joosualle: "Valitse meille miehiä, mene ja taistele  huomenna amalekilaisia vastaan. Minä asetun vuoren huipulle, Jumalan  sauva kädessäni."</verse>
        <verse osisID='Exod.17.10'>Ja Joosua teki, niinkuin Mooses oli hänelle sanonut, ja taisteli  amalekilaisia vastaan. Mutta Mooses, Aaron ja Huur nousivat vuoren  huipulle.</verse>
        <verse osisID='Exod.17.11'>Ja niin kauan kuin Mooses piti kätensä ylhäällä, oli Israel  voitolla; mutta kun hän antoi kätensä vaipua, olivat amalekilaiset  voitolla.</verse>
        <verse osisID='Exod.17.12'>Mutta kun Mooseksen kädet väsyivät, ottivat he kiven ja asettivat  sen hänen allensa, ja hän istui sille, ja Aaron ja Huur kannattivat  hänen käsiänsä kumpikin puoleltansa. Näin hänen kätensä kestivät  vahvoina auringon laskuun asti.</verse>
        <verse osisID='Exod.17.13'>Ja Joosua voitti amalekilaiset ja heidän sotaväkensä miekan terällä.</verse>
        <verse osisID='Exod.17.14'>Ja Herra sanoi Moosekselle: "Kirjoita tämä kirjaan muistoksi ja  teroita se Joosuan mieleen: Minä pyyhin pois amalekilaisten muiston  taivaan alta".</verse>
        <verse osisID='Exod.17.15'>Ja Mooses rakensi alttarin ja pani sille nimeksi: "Herra on minun  lippuni".</verse>
        <verse osisID='Exod.17.16'>Ja hän sanoi: "Minä nostan käteni Herran istuinta kohden: Herra  sotii amalekilaisia vastaan sukupolvesta sukupolveen".</verse>
      </chapter>
      <chapter osisID='Exod.18'>
        <verse osisID='Exod.18.1'>Ja Midianin pappi Jetro, Mooseksen appi, sai kuulla kaikki, mitä  Jumala oli tehnyt Moosekselle ja kansalleen Israelille, kuinka Herra oli  vienyt Israelin pois Egyptistä.</verse>
        <verse osisID='Exod.18.2'>Ja Jetro, Mooseksen appi, otti mukaansa Sipporan, Mooseksen vaimon,  jonka tämä oli lähettänyt kotiin,</verse>
        <verse osisID='Exod.18.3'>ja hänen kaksi poikaansa; näistä oli toisen nimi Geersom, koska  Mooses oli sanonut: "Minä olen muukalainen vieraalla maalla",</verse>
        <verse osisID='Exod.18.4'>ja toisen nimi Elieser, koska hän oli sanonut: "Isäni Jumala oli  minun apuni ja pelasti minut faraon miekasta".</verse>
        <verse osisID='Exod.18.5'>Ja Jetro, Mooseksen appi, tuli hänen poikiensa ja hänen vaimonsa  kanssa Mooseksen luo erämaahan, jossa tämä oli leiriytynyt Jumalan  vuoren juurelle.</verse>
        <verse osisID='Exod.18.6'>Ja hän käski sanoa Moosekselle: "Minä, Jetro, sinun appesi, ynnä  vaimosi kahden poikansa kanssa olemme tulleet luoksesi".</verse>
        <verse osisID='Exod.18.7'>Niin Mooses meni appeansa vastaan, kumarsi ja suuteli häntä. Ja kun  he olivat tervehtineet toisiansa, menivät he telttaan.</verse>
        <verse osisID='Exod.18.8'>Ja Mooses kertoi apellensa kaikki, mitä Herra oli tehnyt faraolle ja  egyptiläisille Israelin tähden, ja kaikki ne vaikeudet, jotka heitä  olivat kohdanneet matkalla, ja kuinka Herra oli pelastanut heidät.</verse>
        <verse osisID='Exod.18.9'>Ja Jetro iloitsi kaikesta siitä hyvästä, mitä Herra oli tehnyt  Israelille, pelastaessaan heidät egyptiläisten kädestä.</verse>
        <verse osisID='Exod.18.10'>Ja Jetro sanoi: "Kiitetty olkoon Herra, joka on pelastanut teidät  egyptiläisten ja faraon kädestä, Herra, joka on pelastanut kansansa  egyptiläisten vallasta.</verse>
        <verse osisID='Exod.18.11'>Nyt minä tiedän, että Herra on suurempi kaikkia jumalia; sillä  sentähden, että egyptiläiset ylpeilivät, on heidän näin käynyt."</verse>
        <verse osisID='Exod.18.12'>Ja Jetro, Mooseksen appi, toimitti polttouhrin ja teurasuhreja  Jumalalle; ja Aaron ja kaikki Israelin vanhimmat tulivat aterioimaan  Mooseksen apen kanssa Jumalan eteen.</verse>
        <verse osisID='Exod.18.13'>Seuraavana päivänä Mooses istui tuomitsemaan kansaa, ja kansa seisoi  Mooseksen ympärillä aamusta iltaan asti.</verse>
        <verse osisID='Exod.18.14'>Kun Mooseksen appi näki kaiken, mitä hän teki kansalle, sanoi hän:  "Mitä tämä puuha on, jota sinulla on kansan kanssa? Miksi sinä istut  yksin ja kaikki kansa seisoo ympärilläsi aamusta iltaan asti?"</verse>
        <verse osisID='Exod.18.15'>Mooses vastasi apellensa: "Kansa tulee minun luokseni kysymään  Jumalalta neuvoa.</verse>
        <verse osisID='Exod.18.16'>Kun heillä on jokin riita-asia, tulevat he minun luokseni, ja minä  ratkaisen heidän riitansa ja ilmoitan heille Jumalan säädökset ja lait."</verse>
        <verse osisID='Exod.18.17'>Niin Mooseksen appi sanoi hänelle: "Siinä sinä et menettele  viisaasti.</verse>
        <verse osisID='Exod.18.18'>Sinä uuvutat sekä itsesi että tämän kansan, joka on kanssasi; sillä  tämä tehtävä on sinulle liian raskas, etkä sinä voi sitä yksinäsi  toimittaa.</verse>
        <verse osisID='Exod.18.19'>Kuule nyt, mitä minä sanon. Minä neuvon sinua, ja Jumala on oleva  sinun kanssasi. Ole sinä kansan edusmies Jumalan edessä, ja saata sinä  sen asiat Jumalan eteen. Ja opeta heille säädökset ja lait,</verse>
        <verse osisID='Exod.18.20'>ja neuvo heille tie, jota heidän on kuljettava, ja mitä heidän on  tehtävä.</verse>
        <verse osisID='Exod.18.21'>Mutta valitse koko kansasta kelvollisia ja Jumalaa pelkääväisiä,  luotettavia ja väärää voittoa vihaavia miehiä, ja aseta ne heille  tuhannen, sadan, viidenkymmenen ja kymmenen päämiehiksi.</verse>
        <verse osisID='Exod.18.22'>Nämä tuomitkoot kansaa joka aika. Kaikki suuret asiat he saattakoot  sinun tietoosi, mutta kaikki vähäiset asiat ratkaiskoot itse. Huojenna  näin jotakin itseltäsi, ja kantakoot he kuormaa sinun kanssasi.</verse>
        <verse osisID='Exod.18.23'>Jos näin teet ja Jumala itse sinua näin käskee, niin sinä jaksat sen  kestää; ja kaikki tämä kansa saa mennä rauhassa kotiinsa."</verse>
        <verse osisID='Exod.18.24'>Ja Mooses noudatti appensa puhetta ja teki kaiken, mitä tämä oli  sanonut.</verse>
        <verse osisID='Exod.18.25'>Mooses valitsi kelvollisia miehiä koko Israelista ja asetti heidät  kansan johtoon, tuhannen, sadan, viidenkymmenen ja kymmenen päämiehiksi.</verse>
        <verse osisID='Exod.18.26'>Nämä tuomitsivat kansaa joka aika. Vaikeat asiat he lykkäsivät  Moosekselle, mutta vähäiset asiat he ratkaisivat itse.</verse>
        <verse osisID='Exod.18.27'>Sitten Mooses saattoi appensa matkaan, ja tämä meni omaan maahansa.</verse>
      </chapter>
      <chapter osisID='Exod.19'>
        <verse osisID='Exod.19.1'>Kolmantena kuukautena siitä, kun israelilaiset olivat lähteneet  Egyptin maasta, juuri samana kuukauden päivänä, he tulivat Siinain  erämaahan.</verse>
        <verse osisID='Exod.19.2'>Sillä he olivat lähteneet Refidimistä, tulleet Siinain erämaahan ja  leiriytyneet erämaahan; ja Israel oli siellä leirissä vuoren kohdalla.</verse>
        <verse osisID='Exod.19.3'>Ja Mooses nousi Jumalan tykö, ja Herra huusi häntä vuorelta ja sanoi:  "Sano näin Jaakobin heimolle ja ilmoita israelilaisille:</verse>
        <verse osisID='Exod.19.4'>'Te olette nähneet, mitä minä olen tehnyt egyptiläisille ja kuinka  minä olen kantanut teitä kotkan siivillä ja tuonut teidät luokseni.</verse>
        <verse osisID='Exod.19.5'>Jos te nyt kuulette minun ääntäni ja pidätte minun liittoni, niin te  olette minun omaisuuteni ennen kaikkia muita kansoja; sillä koko maa on  minun.</verse>
        <verse osisID='Exod.19.6'>Ja te olette minulle pappisvaltakunta ja pyhä kansa.' Sano nämä sanat  israelilaisille."</verse>
        <verse osisID='Exod.19.7'>Kun Mooses tuli takaisin, kutsui hän kokoon kansan vanhimmat ja puhui  heille kaikki ne sanat, jotka Herra oli hänen käskenyt puhua.</verse>
        <verse osisID='Exod.19.8'>Niin koko kansa vastasi yhtenä miehenä ja sanoi: "Kaiken, mitä Herra  on puhunut, me teemme". Ja Mooses vei kansan vastauksen Herralle.</verse>
        <verse osisID='Exod.19.9'>Niin Herra sanoi Moosekselle: "Katso, minä tulen sinun tykösi  paksussa pilvessä, että kansa kuulisi, kun minä puhun sinun kanssasi, ja  uskoisi myös sinua ainiaan". Ja Mooses ilmoitti Herralle kansan  vastauksen.</verse>
        <verse osisID='Exod.19.10'>Niin Herra sanoi Moosekselle: "Mene kansan luo ja pyhitä heidät tänä  päivänä ja huomenna, ja peskööt he vaatteensa.</verse>
        <verse osisID='Exod.19.11'>Ja olkoot valmiit kolmanneksi päiväksi; sillä kolmantena päivänä  Herra astuu koko kansan nähden alas Siinain vuorelle.</verse>
        <verse osisID='Exod.19.12'>Ja merkitse raja kansalle yltympäri ja sano: 'Varokaa nousemasta  vuorelle tahi koskettamasta sen juureen. Jokainen, joka vuoreen koskee,  rangaistakoon kuolemalla.</verse>
        <verse osisID='Exod.19.13'>Älköön kenenkään käsi häneen koskeko, vaan hänet kivitettäköön tahi  ammuttakoon kuoliaaksi. Olipa eläin tai ihminen, ei se saa jäädä eloon.'  Vasta kun pitkä torven puhallus kuuluu, he nouskoot vuorelle."</verse>
        <verse osisID='Exod.19.14'>Ja Mooses astui alas vuorelta kansan luo; ja hän pyhitti kansan, ja  he pesivät vaatteensa.</verse>
        <verse osisID='Exod.19.15'>Ja hän sanoi kansalle: "Olkaa kolmanneksi päiväksi valmiit; älköön  kukaan ryhtykö naiseen".</verse>
        <verse osisID='Exod.19.16'>Ja kolmantena päivänä, kun aamu oli tullut, alkoi jylistä ja  salamoida, ja paksu pilvi laskeutui vuoren ylle, ja kuului ylen kova  pasunan ääni, niin että koko kansa, joka oli leirissä, vapisi pelosta.</verse>
        <verse osisID='Exod.19.17'>Silloin Mooses vei kansan leiristä Jumalaa vastaan, ja he asettuivat  vuoren juurelle.</verse>
        <verse osisID='Exod.19.18'>Ja koko Siinain vuori peittyi savuun, kun Herra astui sille alas  tulessa, ja siitä nousi savu niinkuin pätsin savu, ja koko vuori vapisi  kovasti.</verse>
        <verse osisID='Exod.19.19'>Ja pasunan ääni koveni kovenemistaan. Mooses puhui, ja Jumala  vastasi hänelle jylinällä.</verse>
        <verse osisID='Exod.19.20'>Ja Herra astui alas Siinain vuorelle, vuoren kukkulalle, ja Herra  kutsui Mooseksen vuoren kukkulalle; ja Mooses nousi sinne ylös.</verse>
        <verse osisID='Exod.19.21'>Niin Herra sanoi Moosekselle: "Astu alas ja varoita kansaa  tunkeutumasta lähelle Herraa, häntä nähdäkseen, sillä silloin heistä  monta kaatuu.</verse>
        <verse osisID='Exod.19.22'>Papitkin, jotka saavat lähestyä Herraa, pyhittäkööt itsensä, ettei  Herra heitä tuhoaisi."</verse>
        <verse osisID='Exod.19.23'>Mutta Mooses vastasi Herralle: "Kansa ei voi nousta Siinain  vuorelle, sillä sinä olet varoittanut meitä ja sanonut: 'Merkitse raja  vuoren ympäri ja pyhitä se'."</verse>
        <verse osisID='Exod.19.24'>Niin Herra sanoi hänelle: "Astu alas ja tule taas ylös, sinä ja  Aaron sinun kanssasi. Mutta papit ja kansa älkööt tunkeutuko ylös,  Herraa lähelle, ettei hän heitä tuhoaisi."</verse>
        <verse osisID='Exod.19.25'>Ja Mooses astui alas kansan luo ja sanoi heille tämän.</verse>
      </chapter>
      <chapter osisID='Exod.20'>
        <verse osisID='Exod.20.1'>Ja Jumala puhui kaikki nämä sanat ja sanoi:</verse>
        <verse osisID='Exod.20.2'>"Minä olen Herra, sinun Jumalasi, joka vein sinut pois Egyptin  maasta, orjuuden pesästä.</verse>
        <verse osisID='Exod.20.3'>Älä pidä muita jumalia minun rinnallani.</verse>
        <verse osisID='Exod.20.4'>Älä tee itsellesi jumalankuvaa äläkä mitään kuvaa, älä niistä, jotka  ovat ylhäällä taivaassa, älä niistä, jotka ovat alhaalla maan päällä,  äläkä niistä, jotka ovat vesissä maan alla.</verse>
        <verse osisID='Exod.20.5'>Älä kumarra niitä äläkä palvele niitä. Sillä minä, Herra, sinun  Jumalasi, olen kiivas Jumala, joka kostan isien pahat teot lapsille  kolmanteen ja neljänteen polveen, niille, jotka minua vihaavat;</verse>
        <verse osisID='Exod.20.6'>mutta teen laupeuden tuhansille, jotka minua rakastavat ja pitävät  minun käskyni.</verse>
        <verse osisID='Exod.20.7'>Älä turhaan lausu Herran, sinun Jumalasi, nimeä, sillä Herra ei jätä  rankaisematta sitä, joka hänen nimensä turhaan lausuu.</verse>
        <verse osisID='Exod.20.8'>Muista pyhittää lepopäivä.</verse>
        <verse osisID='Exod.20.9'>Kuusi päivää tee työtä ja toimita kaikki askareesi;</verse>
        <verse osisID='Exod.20.10'>mutta seitsemäs päivä on Herran, sinun Jumalasi, sapatti; silloin  älä mitään askaretta toimita, älä sinä älköönkä sinun poikasi tai  tyttäresi, sinun palvelijasi tai palvelijattaresi tai juhtasi älköönkä  muukalaisesi, joka sinun porteissasi on.</verse>
        <verse osisID='Exod.20.11'>Sillä kuutena päivänä Herra teki taivaan ja maan ja meren ja kaikki,  mitä niissä on, mutta seitsemäntenä päivänä hän lepäsi; sentähden Herra  siunasi lepopäivän ja pyhitti sen.</verse>
        <verse osisID='Exod.20.12'>Kunnioita isääsi ja äitiäsi, että kauan eläisit siinä maassa, jonka  Herra, sinun Jumalasi, sinulle antaa.</verse>
        <verse osisID='Exod.20.13'>Älä tapa.</verse>
        <verse osisID='Exod.20.14'>Älä tee huorin.</verse>
        <verse osisID='Exod.20.15'>Älä varasta.</verse>
        <verse osisID='Exod.20.16'>Älä sano väärää todistusta lähimmäisestäsi.</verse>
        <verse osisID='Exod.20.17'>Älä himoitse lähimmäisesi huonetta. Älä himoitse lähimmäisesi vaimoa  äläkä hänen palvelijaansa, palvelijatartaan, härkäänsä, aasiansa äläkä  mitään, mikä on lähimmäisesi omaa."</verse>
        <verse osisID='Exod.20.18'>Ja kaikki kansa havaitsi jylinän, tulen leimaukset, pasunan  äänen ja  vuoren suitsuamisen; ja kun  he sen havaitsivat, vapisivat he ja pysyivät taampana.</verse>
        <verse osisID='Exod.20.19'>Ja he sanoivat Moosekselle: "Puhu sinä meidän kanssamme, niin me  kuulemme. Älköön Jumala puhuko meidän kanssamme, ettemme kuolisi."</verse>
        <verse osisID='Exod.20.20'>Mutta Mooses vastasi kansalle: "Älkää peljätkö, sillä Jumala on  tullut koettelemaan teitä, että Herran pelko olisi teidän silmäinne  edessä ja ettette syntiä tekisi".</verse>
        <verse osisID='Exod.20.21'>Ja kansa pysyi taampana, mutta Mooses lähestyi pimeyttä, jossa  Jumala oli.</verse>
        <verse osisID='Exod.20.22'>Ja Herra sanoi Moosekselle: "Sano israelilaisille näin: Te olette  nähneet, että minä olen puhunut teille taivaasta.</verse>
        <verse osisID='Exod.20.23'>Älkää tehkö jumalia minun rinnalleni; hopeaisia tai kultaisia  jumalia älkää tehkö itsellenne.</verse>
        <verse osisID='Exod.20.24'>Tee minulle alttari maasta, ja uhraa sen päällä polttouhrisi ja  yhteysuhrisi, lampaasi ja raavaasi. Joka paikassa, mihin minä säädän  nimeni muiston, minä tulen sinun tykösi ja siunaan sinua.</verse>
        <verse osisID='Exod.20.25'>Mutta jos sinä teet minulle kivialttarin, niin älä rakenna sitä  hakatusta kivestä; sillä jos sinä kosket taltallasi kiveen, niin sinä  saastutat sen.</verse>
        <verse osisID='Exod.20.26'>Äläkä nouse portaita myöten minun alttarilleni, ettei häpysi sen  päällä paljastuisi."</verse>
      </chapter>
      <chapter osisID='Exod.21'>
        <verse osisID='Exod.21.1'>"Nämä ovat ne oikeudet, jotka sinun tulee asettaa heidän eteensä:</verse>
        <verse osisID='Exod.21.2'>Jos sinä ostat hebrealaisen orjan, niin hän palvelkoon kuusi vuotta,  mutta seitsemäntenä hän pääsköön vapaaksi maksutta.</verse>
        <verse osisID='Exod.21.3'>Jos hän on tullut yksinäisenä, niin yksinäisenä lähteköönkin; mutta  jos hän oli nainut, niin lähteköön vaimo hänen kanssaan.</verse>
        <verse osisID='Exod.21.4'>Jos hänen isäntänsä on antanut hänelle vaimon, ja tämä on synnyttänyt  hänelle poikia tai tyttäriä, niin vaimo lapsinensa jääköön isännän  omaksi, ja hän lähteköön yksinään.</verse>
        <verse osisID='Exod.21.5'>Mutta jos orja vakuuttaa: 'Minä rakastan isäntääni, vaimoani ja  lapsiani enkä tahdo päästä vapaaksi',</verse>
        <verse osisID='Exod.21.6'>niin hänen isäntänsä vieköön hänet Jumalan eteen ja asettakoon hänet  ovea tai pihtipieltä vasten, ja hänen isäntänsä lävistäköön hänen  korvansa naskalilla, ja hän olkoon hänen orjansa ainiaan.</verse>
        <verse osisID='Exod.21.7'>Jos joku myy tyttärensä orjaksi, älköön tämä pääskö vapaaksi,  niinkuin miesorjat pääsevät.</verse>
        <verse osisID='Exod.21.8'>Jos hän ei miellytä isäntäänsä, sitten kuin tämä jo on määrännyt  hänet itsellensä, niin tämä sallikoon lunastaa hänet pois. Vieraaseen  kansaan älköön hänellä olko valtaa häntä myydä, kun hän hänet hylkää.</verse>
        <verse osisID='Exod.21.9'>Mutta jos hän määrää hänet pojallensa, niin antakoon hänen nauttia  tyttärien oikeutta.</verse>
        <verse osisID='Exod.21.10'>Jos hän ottaa itselleen toisen vaimon, niin älköön vähentäkö  ensimmäiseltä tämän ravintoa, vaatetusta ja aviollista oikeutta.</verse>
        <verse osisID='Exod.21.11'>Jos hän ei tee hänelle näitä kolmea, niin lähteköön vaimo pois  maksutta ja rahakorvauksetta.</verse>
        <verse osisID='Exod.21.12'>Joka lyö ihmistä, niin että tämä kuolee, se rangaistakoon  kuolemalla.</verse>
        <verse osisID='Exod.21.13'>Mutta jos hän ei ole tehnyt sitä murha-aikeessa, vaan Jumala on  sallinut sen vahingon tapahtua hänen kätensä kautta, niin minä määrään  sinulle paikan, johon hän voi paeta.</verse>
        <verse osisID='Exod.21.14'>Mutta jos joku menettelee niin rikollisesti lähimmäistänsä kohtaan,  että tappaa hänet kavalasti, on sinun otettava hänet minun alttarinikin  luota surmattavaksi.</verse>
        <verse osisID='Exod.21.15'>Joka lyö isäänsä tai äitiänsä, se rangaistakoon kuolemalla.</verse>
        <verse osisID='Exod.21.16'>Joka varastaa ihmisen ja joko myy hänet tahi pitää häntä  hallussansa, se rangaistakoon kuolemalla.</verse>
        <verse osisID='Exod.21.17'>Joka kiroaa isäänsä tai äitiänsä, se rangaistakoon kuolemalla.</verse>
        <verse osisID='Exod.21.18'>Jos miehet riitelevät keskenänsä ja toinen lyö toista kivellä tai  nyrkillä, mutta tämä ei kuole, vaan joutuu vuoteen omaksi,</verse>
        <verse osisID='Exod.21.19'>niin olkoon, jos hän tointuu ja voi mennä ulos sauvaansa nojaten,  lyöjä vapaa rangaistuksesta; korvatkoon ainoastaan hänen  sairastamisaikansa ja pitäköön huolta hänen paranemisestaan.</verse>
        <verse osisID='Exod.21.20'>Jos joku lyö orjaansa tai orjatartaan sauvalla, niin että tämä  kuolee hänen käsiinsä, niin häntä rangaistakoon.</verse>
        <verse osisID='Exod.21.21'>Mutta jos se elää päivän tai kaksi, niin älköön lyöjää rangaistako,  sillä se on hänen omaa rahaansa.</verse>
        <verse osisID='Exod.21.22'>Jos miehet tappelevat keskenänsä ja loukkaavat raskasta vaimoa, niin  että hän synnyttää kesken, mutta vahinkoa ei tapahdu, niin sakotettakoon  syyllistä vaimon miehen vaatimuksen ja riidanratkaisijain harkinnan  mukaan.</verse>
        <verse osisID='Exod.21.23'>Mutta jos vahinko tapahtuu, niin annettakoon henki hengestä,</verse>
        <verse osisID='Exod.21.24'>silmä silmästä, hammas hampaasta, käsi kädestä, jalka jalasta,</verse>
        <verse osisID='Exod.21.25'>palovamma palovammasta, haava haavasta, mustelma mustelmasta.</verse>
        <verse osisID='Exod.21.26'>Jos joku lyö orjaansa tai orjatartansa silmään ja turmelee sen, niin  päästäköön hänet vapaaksi silmän tähden.</verse>
        <verse osisID='Exod.21.27'>Ja jos hän lyö orjaltaan tai orjattareltaan hampaan suusta, niin  päästäköön hänet vapaaksi hampaan tähden.</verse>
        <verse osisID='Exod.21.28'>Jos härkä puskee miehen tai naisen kuoliaaksi, niin härkä  kivitettäköön, älköönkä sen lihaa syötäkö; mutta härän omistaja olkoon  vapaa rangaistuksesta.</verse>
        <verse osisID='Exod.21.29'>Mutta jos härkä on ennenkin puskenut ja sen isäntää on varoitettu  eikä hän ole sitä vartioinut, ja jos se tappaa miehen tai naisen, niin  härkä kivitettäköön, ja myös sen isäntä rangaistakoon kuolemalla.</verse>
        <verse osisID='Exod.21.30'>Mutta jos hänelle määrätään lunastusmaksu, niin maksakoon henkensä  lunnaiksi niin paljon, kuin hänelle määrätään.</verse>
        <verse osisID='Exod.21.31'>Jos se puskee pojan tai tytön, niin meneteltäköön saman lain mukaan.</verse>
        <verse osisID='Exod.21.32'>Jos härkä puskee orjan tai orjattaren, niin maksakoon sen omistaja  pusketun isännälle kolmekymmentä hopeasekeliä, ja härkä kivitettäköön.</verse>
        <verse osisID='Exod.21.33'>Jos joku jättää kaivon auki tahi kaivaa kaivon eikä peitä sitä, ja  härkä tai aasi putoaa siihen,</verse>
        <verse osisID='Exod.21.34'>niin kaivon omistaja korvatkoon isännälle sen rahassa; mutta kuollut  eläin olkoon hänen.</verse>
        <verse osisID='Exod.21.35'>Jos jonkun härkä puskee toisen härän kuoliaaksi, niin myykööt elävän  härän ja jakakoot sen hinnan, ja myös kuolleen jakakoot keskenään.</verse>
        <verse osisID='Exod.21.36'>Jos taas oli tunnettua, että se härkä ennenkin oli puskenut eikä sen  isäntä ollut sitä vartioinut, niin antakoon härän härästä, mutta kuollut  olkoon hänen."</verse>
      </chapter>
      <chapter osisID='Exod.22'>
        <verse osisID='Exod.22.1'>"Jos joku varastaa härän tai lampaan ja teurastaa tahi myy sen,  antakoon viisi raavasta yhdestä härästä ja neljä lammasta yhdestä  lampaasta.</verse>
        <verse osisID='Exod.22.2'>Jos varas tavataan murtautumasta sisälle ja lyödään kuoliaaksi, ei  tappaja ole vereen vikapää.</verse>
        <verse osisID='Exod.22.3'>Mutta jos aurinko jo oli noussut, niin tappaja on vereen vikapää.  Varas maksakoon korvauksen; mutta jos hänellä ei ole mitään, niin  myytäköön hänet varastamansa tavaran korvaukseksi.</verse>
        <verse osisID='Exod.22.4'>Jos varastettu eläin, olipa se härkä, aasi tai lammas, tavataan hänen  hallustaan elävänä, niin korvatkoon sen kaksinkertaisesti.</verse>
        <verse osisID='Exod.22.5'>Jos joku turmelee toiselta pellon tai viinitarhan päästämällä siihen  karjansa ja syöttämällä sitä toisen pellossa, antakoon korvaukseksi  peltonsa tai viinitarhansa parhaimman kasvun.</verse>
        <verse osisID='Exod.22.6'>Jos tuli pääsee irti ja tarttuu orjantappuroihin ja jos kuhilaat tai  vilja tai pelto palaa, niin korvatkoon vahingon se, joka on kulovalkean  sytyttänyt.</verse>
        <verse osisID='Exod.22.7'>Jos joku antaa toiselle rahaa tai tavaraa säilytettäväksi ja se  varastetaan tämän talosta, niin varas, jos hänet tavataan, korvatkoon  sen kaksinkertaisesti.</verse>
        <verse osisID='Exod.22.8'>Mutta jos varasta ei tavata, astukoon talon omistaja Jumalan eteen ja  vannokoon, ettei hän ole kädellänsä kajonnut toisen omaan.</verse>
        <verse osisID='Exod.22.9'>Jokaisessa anastusasiassa, koskipa se härkää tai aasia tai lammasta  tai vaatetta tai mitä tahansa kadonnutta, josta joku sanoo: 'Tämä se  on', tulkoon kummankin asia Jumalan eteen; ja se, jonka Jumala tuomitsee  syylliseksi, korvatkoon toiselle kaksinkertaisesti.</verse>
        <verse osisID='Exod.22.10'>Jos joku antaa toiselle aasin tai härän tai lampaan tai minkä  eläimen tahansa säilytettäväksi ja se kuolee tai vahingoittuu tai  ryöstetään pois kenenkään näkemättä,</verse>
        <verse osisID='Exod.22.11'>niin vala Herran edessä ratkaiskoon heidän välillään, onko toinen  kädellänsä kajonnut toisen omaan; omistaja hyväksyköön valan, ja toinen  olkoon korvauksesta vapaa.</verse>
        <verse osisID='Exod.22.12'>Mutta jos se on häneltä varastettu, korvatkoon sen omistajalle.</verse>
        <verse osisID='Exod.22.13'>Jos se on raadeltu, tuokoon sen esiin todistukseksi, eikä hänen  tarvitse raadeltua korvata.</verse>
        <verse osisID='Exod.22.14'>Jos joku lainaa toiselta elukan ja se vahingoittuu tai kuolee eikä  sen omistaja ole saapuvilla, korvatkoon sen.</verse>
        <verse osisID='Exod.22.15'>Jos sen omistaja on saapuvilla, ei tarvitse korvausta maksaa; jos se  oli vuokralla, olkoon vuokra korvauksena.</verse>
        <verse osisID='Exod.22.16'>Jos joku viettelee neitsyen, joka ei ole kihlattu, ja makaa hänet,  maksakoon hänestä morsiamenhinnan ja ottakoon hänet vaimokseen.</verse>
        <verse osisID='Exod.22.17'>Jos isä kieltäytyy antamasta häntä hänelle, maksakoon mies rahassa  morsiamenhinnan niinkuin neitsyestä.</verse>
        <verse osisID='Exod.22.18'>Velhonaisen älä salli elää.</verse>
        <verse osisID='Exod.22.19'>Jokainen, joka sekaantuu eläimeen, rangaistakoon kuolemalla.</verse>
        <verse osisID='Exod.22.20'>Joka uhraa muille jumalille kuin Herralle, ainoalle, olkoon vihitty  tuhon omaksi.</verse>
        <verse osisID='Exod.22.21'>Älä sorra äläkä ahdista muukalaista, sillä te olette itse olleet  muukalaisina Egyptin maassa.</verse>
        <verse osisID='Exod.22.22'>Älkää sortako leskeä tai orpoa.</verse>
        <verse osisID='Exod.22.23'>Sillä jos sinä sorrat heitä ja he huutavat minua avuksensa, niin  minä totisesti kuulen heidän huutonsa,</verse>
        <verse osisID='Exod.22.24'>ja minun vihani syttyy, ja minä surmaan teidät miekalla, niin että  teidän vaimonne joutuvat leskiksi ja lapsenne orvoiksi.</verse>
        <verse osisID='Exod.22.25'>Jos lainaat rahaa jollekin minun kansastani, jollekin köyhälle, joka  on sinun luonasi, niin älä menettele koronkiskurin tavoin häntä kohtaan.  Älkää panko korkoa hänen maksettavakseen.</verse>
        <verse osisID='Exod.22.26'>Jos sinä olet lähimmäiseltäsi ottanut pantiksi vaipan, anna se  hänelle takaisin, ennenkuin aurinko laskee;</verse>
        <verse osisID='Exod.22.27'>sillä se on hänen ainoa peitteensä, johon hän käärii ruumiinsa.  Missä hän muutoin makaisi? Ja jos hän huutaa minua avukseen, kuulen minä  häntä, sillä minä olen laupias.</verse>
        <verse osisID='Exod.22.28'>Jumalaa älä herjaa, ja kansasi ruhtinasta älä kiroa.</verse>
        <verse osisID='Exod.22.29'>Älä viivyttele antamasta antia vilja- ja mehusatosi runsaudesta.  Esikoinen pojistasi anna minulle.</verse>
        <verse osisID='Exod.22.30'>Samoin tee raavaittesi ja lampaittesi ensiksisyntyneelle.  Seitsemän  päivää se olkoon emänsä kanssa; kahdeksantena päivänä anna se minulle.</verse>
        <verse osisID='Exod.22.31'>Ja te olkaa minulle pyhä kansa. Älkää syökö kedolla raadellun  eläimen lihaa, vaan heittäkää se koirille."</verse>
      </chapter>
      <chapter osisID='Exod.23'>
        <verse osisID='Exod.23.1'>"Älä levitä valheellista huhua, äläkä anna apuasi syylliselle  rupeamalla vääräksi todistajaksi.</verse>
        <verse osisID='Exod.23.2'>Älä ole joukon mukana tekemässä pahaa, äläkä todista riita-asiassa  niin, että taivut joukon mukaan ja väännät oikean vääräksi.</verse>
        <verse osisID='Exod.23.3'>Älä ole puolueellinen alhaisen hyväksi hänen asiassansa.</verse>
        <verse osisID='Exod.23.4'>Jos tapaat vihollisesi härän tai aasin eksyksissä, niin saata se  hänelle takaisin.</verse>
        <verse osisID='Exod.23.5'>Jos näet vihamiehesi aasin makaavan kuormansa alla, niin älä jätä  häntä auttamatta, vaan auta häntä sitä päästämään.</verse>
        <verse osisID='Exod.23.6'>Älä väännä vääräksi keskuudessanne asuvan köyhän oikeutta hänen  riita-asiassansa.</verse>
        <verse osisID='Exod.23.7'>Pysy erilläsi väärästä asiasta, äläkä surmaa viatonta ja syytöntä,  sillä minä en julista syyllistä syyttömäksi.</verse>
        <verse osisID='Exod.23.8'>Äläkä ota lahjusta, sillä lahjus sokaisee näkevät ja vääristää  syyttömien asiat.</verse>
        <verse osisID='Exod.23.9'>Muukalaista älä sorra, sillä te tiedätte muukalaisen mielialan, koska  itsekin olette olleet muukalaisina Egyptin maassa.</verse>
        <verse osisID='Exod.23.10'>Kuutena vuotena kylvä maasi ja korjaa sen sato.</verse>
        <verse osisID='Exod.23.11'>Mutta seitsemäntenä vuotena jätä se korjaamatta ja lepäämään, että  kansasi köyhät saisivat siitä syödä; ja mitä jäljelle jää, sen metsän  eläimet syökööt. Samoin tee viinitarhallesi ja öljytarhallesi.</verse>
        <verse osisID='Exod.23.12'>Kuusi päivää tee työtäsi, mutta lepää seitsemäs päivä, että härkäsi  ja aasisi saisivat hengähtää ja orjattaresi poika ynnä muukalainen  saisivat virkistyä.</verse>
        <verse osisID='Exod.23.13'>Kaikkea, mitä minä olen sanonut teille, noudattakaa. Vierasten  jumalien nimiä älkää mainitko, älköön niitä kuuluko teidän huuliltanne.</verse>
        <verse osisID='Exod.23.14'>Kolme kertaa vuodessa vietä juhlaa minun kunniakseni.</verse>
        <verse osisID='Exod.23.15'>Pidä happamattoman leivän juhla: seitsemänä päivänä syö happamatonta  leipää, niinkuin minä olen sinua käskenyt, määrättynä aikana  aabib-kuussa, sillä siinä kuussa sinä olet lähtenyt Egyptistä; mutta  tyhjin käsin älköön tultako minun kasvojeni eteen.</verse>
        <verse osisID='Exod.23.16'>Ja vietä leikkuujuhla, kun leikkaat uutiset viljastasi, jonka olet  kylvänyt vainioon, ja korjuujuhla vuoden lopussa, kun korjaat satosi  vainiolta.</verse>
        <verse osisID='Exod.23.17'>Kolme kertaa vuodessa tulkoon kaikki sinun miesväkesi Herran,  Herran, kasvojen eteen.</verse>
        <verse osisID='Exod.23.18'>Älä uhraa minun teurasuhrini verta happamen leivän ohella. Ja minun  juhlauhrini rasvaa älköön jääkö yön yli seuraavaan aamuun.</verse>
        <verse osisID='Exod.23.19'>Parhaat maasi uutisesta tuo Herran, Jumalasi, huoneeseen. Älä keitä  vohlaa emänsä maidossa.</verse>
        <verse osisID='Exod.23.20'>Katso, minä lähetän enkelin sinun edellesi varjelemaan sinua tiellä  ja johdattamaan sinua siihen paikkaan, jonka minä olen valmistanut.</verse>
        <verse osisID='Exod.23.21'>Ole varuillasi hänen edessään ja kuule häntä äläkä pahoita hänen  mieltänsä. Hän ei jätä teidän rikoksianne rankaisematta, sillä minun  nimeni on hänessä.</verse>
        <verse osisID='Exod.23.22'>Mutta jos sinä kuulet häntä ja teet kaikki, mitä minä käsken, niin  minä olen sinun vihollistesi vihollinen ja vastustajaisi vastustaja.</verse>
        <verse osisID='Exod.23.23'>Sillä minun enkelini käy sinun edelläsi ja johdattaa sinut  amorilaisten, heettiläisten, perissiläisten, kanaanilaisten,  hivviläisten ja jebusilaisten maahan, ja minä hävitän heidät.</verse>
        <verse osisID='Exod.23.24'>Älä kumarra heidän jumaliansa, älä palvele niitä äläkä tee, niinkuin  he tekevät, vaan kukista ne maahan ja murskaa niiden patsaat.</verse>
        <verse osisID='Exod.23.25'>Palvelkaa Herraa, Jumalaanne, niin hän siunaa sinun ruokasi ja  juomasi, ja minä pidän puutteen sinusta kaukana.</verse>
        <verse osisID='Exod.23.26'>Ei keskensynnyttäjää eikä hedelmätöntä ole sinun maassasi oleva. Ja  sinun päiviesi luvun minä teen täydeksi.</verse>
        <verse osisID='Exod.23.27'>Minä lähetän kauhuni sinun edelläsi ja saatan hämminkiin kaikki  kansat, joiden luo sinä tulet, ja ajan kaikki vihollisesi pakoon sinun  edestäsi.</verse>
        <verse osisID='Exod.23.28'>Ja minä lähetän herhiläisiä sinun edelläsi karkoittamaan  hivviläiset, kanaanilaiset ja heettiläiset sinun tieltäsi.</verse>
        <verse osisID='Exod.23.29'>Mutta minä en karkoita heitä sinun tieltäsi yhtenä vuotena, ettei  maa tulisi autioksi eivätkä metsän pedot lisääntyisi sinun vahingoksesi;</verse>
        <verse osisID='Exod.23.30'>vähitellen minä karkoitan heidät sinun tieltäsi, kunnes olet tullut  kyllin lukuisaksi ottamaan haltuusi maan.</verse>
        <verse osisID='Exod.23.31'>Ja minä asetan sinun rajasi Kaislamerestä filistealaisten mereen ja  erämaasta Eufrat-virtaan asti; sillä minä annan maan asukkaat teidän  valtaanne, ja sinä karkoitat heidät tieltäsi.</verse>
        <verse osisID='Exod.23.32'>Älä tee liittoa heidän äläkä heidän jumaliensa kanssa.</verse>
        <verse osisID='Exod.23.33'>Älkööt he jääkö asumaan sinun maahasi, etteivät saattaisi sinua  tekemään syntiä minua vastaan; sillä jos sinä palvelet heidän  jumaliansa, on se sinulle paulaksi."</verse>
      </chapter>
      <chapter osisID='Exod.24'>
        <verse osisID='Exod.24.1'>Ja hän sanoi Moosekselle: "Nouse Herran tykö, sinä ja Aaron, Naadab  ja Abihu ynnä seitsemänkymmentä Israelin vanhinta; ja kumartukaa ja  rukoilkaa taampana.</verse>
        <verse osisID='Exod.24.2'>Mooses yksinään lähestyköön Herraa; muut älkööt lähestykö, ja kansa  älköön nousko sinne hänen kanssansa."</verse>
        <verse osisID='Exod.24.3'>Ja Mooses tuli ja kertoi kansalle kaikki Herran sanat ja kaikki hänen  säädöksensä. Niin koko kansa vastasi yhteen ääneen ja sanoi: "Kaiken,  mitä Herra on puhunut, me teemme".</verse>
        <verse osisID='Exod.24.4'>Sitten Mooses kirjoitti kaikki Herran sanat. Ja hän nousi varhain  seuraavana aamuna ja rakensi alttarin vuoren juurelle sekä pystytti  kaksitoista patsasta Israelin kahdentoista sukukunnan mukaan.</verse>
        <verse osisID='Exod.24.5'>Ja hän lähetti israelilaisten joukosta nuoria miehiä uhraamaan  polttouhreja ja teurastamaan härkiä yhteysuhriksi Herralle.</verse>
        <verse osisID='Exod.24.6'>Ja Mooses otti verestä puolet ja pani uhrimaljoihin, ja toisen puolen  hän vihmoi alttarille.</verse>
        <verse osisID='Exod.24.7'>Ja hän otti liitonkirjan ja luki sen kansan kuullen. Ja he sanoivat:  "Kaikkea, mitä Herra on puhunut, me noudatamme ja tottelemme".</verse>
        <verse osisID='Exod.24.8'>Niin Mooses otti veren ja vihmoi sitä kansan päälle ja sanoi: "Katso,  tämä on sen liiton veri, jonka Herra on tehnyt teidän kanssanne kaikkien  näiden sanojen perusteella".</verse>
        <verse osisID='Exod.24.9'>Ja Mooses ja Aaron, Naadab ja Abihu ynnä seitsemänkymmentä Israelin  vanhinta nousivat vuorelle.</verse>
        <verse osisID='Exod.24.10'>Ja he näkivät Israelin Jumalan; ja hänen jalkainsa alla oli alusta,  niinkuin safiirikivistä, kirkas kuin itse taivas.</verse>
        <verse osisID='Exod.24.11'>Eikä hän kajonnut kädellänsä israelilaisten valittuihin, ja he  katselivat Jumalaa, söivät ja joivat.</verse>
        <verse osisID='Exod.24.12'>Ja Herra sanoi Moosekselle: "Nouse minun tyköni vuorelle ja ole  siellä, niin minä annan sinulle kivitaulut ynnä lain ja käskyt, jotka  minä olen kirjoittanut heille opetukseksi".</verse>
        <verse osisID='Exod.24.13'>Silloin Mooses ja hänen palvelijansa Joosua lähtivät; ja Mooses  nousi Jumalan vuorelle.</verse>
        <verse osisID='Exod.24.14'>Mutta vanhimmille hän sanoi: "Odottakaa meitä täällä, kunnes  palaamme teidän tykönne. Ja katso, Aaron ja Huur ovat teidän kanssanne;  jolla on jotakin asiaa, kääntyköön heidän puoleensa."</verse>
        <verse osisID='Exod.24.15'>Kun Mooses oli noussut vuorelle, peitti pilvi vuoren.</verse>
        <verse osisID='Exod.24.16'>Ja Herran kirkkaus laskeutui Siinain vuorelle, ja pilvi peitti sen  kuusi päivää; ja seitsemäntenä päivänä hän huusi Moosesta pilven  keskeltä.</verse>
        <verse osisID='Exod.24.17'>Ja Herran kirkkaus vuoren kukkulalla näytti israelilaisten silmissä  kuluttavalta tulelta.</verse>
        <verse osisID='Exod.24.18'>Ja Mooses meni pilven keskelle ja nousi vuorelle. Ja Mooses oli  vuorella neljäkymmentä päivää ja neljäkymmentä yötä.</verse>
      </chapter>
      <chapter osisID='Exod.25'>
        <verse osisID='Exod.25.1'>Ja Herra puhui Moosekselle sanoen:</verse>
        <verse osisID='Exod.25.2'>"Sano israelilaisille, että he kokoavat anteja minulle; jokaiselta,  jonka sydän on siihen altis, ottakaa vastaan anti minulle.</verse>
        <verse osisID='Exod.25.3'>Ja nämä ovat ne annit, joita teidän on otettava vastaan heiltä:  kultaa, hopeata ja vaskea,</verse>
        <verse osisID='Exod.25.4'>punasinisiä, purppuranpunaisia ja helakanpunaisia lankoja ja  valkoisia pellavalankoja sekä vuohenkarvoja,</verse>
        <verse osisID='Exod.25.5'>punaisia oinaannahkoja, sireeninnahkoja, akasiapuuta,</verse>
        <verse osisID='Exod.25.6'>öljyä seitsenhaaraista lamppua varten, hajuaineita voiteluöljyä ja  hyvänhajuista suitsutusta varten,</verse>
        <verse osisID='Exod.25.7'>onyks-kiviä ja muita jalokiviä kasukkaa ja rintakilpeä varten.</verse>
        <verse osisID='Exod.25.8'>Ja tehkööt he minulle pyhäkön asuakseni heidän keskellään.</verse>
        <verse osisID='Exod.25.9'>Tehkää asumus ja kaikki sen kalusto tarkoin sen kaavan mukaan, jonka  minä sinulle näytän.</verse>
        <verse osisID='Exod.25.10'>Tehkööt he arkin akasiapuusta, puolenkolmatta kyynärän pituisen,  puolentoista kyynärän levyisen ja puolentoista kyynärän korkuisen.</verse>
        <verse osisID='Exod.25.11'>Ja päällystä se puhtaalla kullalla, päällystä se sisältä ja ulkoa;  ja tee siihen kultareunus yltympäri.</verse>
        <verse osisID='Exod.25.12'>Ja vala siihen neljä kultarengasta ja kiinnitä ne sen neljään  jalkaan, niin että kaksi rengasta tulee sen toiselle puolelle ja kaksi  rengasta sen toiselle puolelle.</verse>
        <verse osisID='Exod.25.13'>Ja tee korennot akasiapuusta ja päällystä ne kullalla.</verse>
        <verse osisID='Exod.25.14'>Ja pistä renkaisiin arkin sivuille korennot, joilla arkki on  kannettava.</verse>
        <verse osisID='Exod.25.15'>Korennot jääkööt arkin renkaisiin, älköönkä niitä vedettäkö pois.</verse>
        <verse osisID='Exod.25.16'>Ja pane arkkiin laki, jonka minä sinulle annan.</verse>
        <verse osisID='Exod.25.17'>Tee myös armoistuin puhtaasta kullasta, puolenkolmatta kyynärän  pituinen ja puolentoista kyynärän levyinen.</verse>
        <verse osisID='Exod.25.18'>Ja tee kaksi kultakerubia, tee ne kohotakoista tekoa, armoistuimen  molempiin päihin.</verse>
        <verse osisID='Exod.25.19'>Tee toinen kerubi toiseen päähän ja toinen kerubi toiseen päähän.  Tehkää kerubit armoistuimesta kohoaviksi, sen kumpaankin päähän.</verse>
        <verse osisID='Exod.25.20'>Ja kerubit levittäkööt siipensä ylöspäin, niin että ne peittävät  siivillänsä armoistuimen, ja niiden kasvot olkoot vastakkain;  armoistuinta kohti olkoot kerubien kasvot käännetyt.</verse>
        <verse osisID='Exod.25.21'>Ja aseta armoistuin arkin päälle ja pane arkkiin laki, jonka minä  sinulle annan.</verse>
        <verse osisID='Exod.25.22'>Ja siinä minä ilmestyn sinulle ja puhun sinulle armoistuimelta,  niiden kahden kerubin välistä, jotka ovat lain arkin päällä, kaiken sen,  minkä minä sinun kauttasi israelilaisille säädän.</verse>
        <verse osisID='Exod.25.23'>Ja tee pöytä akasiapuusta, kahden kyynärän pituinen, kyynärän  levyinen ja puolentoista kyynärän korkuinen.</verse>
        <verse osisID='Exod.25.24'>Ja päällystä se puhtaalla kullalla ja tee siihen kultareunus  yltympäri.</verse>
        <verse osisID='Exod.25.25'>Ja tee sen ympäri kämmenen korkuinen lista ja listan ympäri  kultareunus.</verse>
        <verse osisID='Exod.25.26'>Ja tee siihen neljä kultarengasta ja kiinnitä renkaat sen neljään  kulmaan, kunkin neljän jalan kohdalle.</verse>
        <verse osisID='Exod.25.27'>Renkaat olkoot juuri listan alla niiden korentojen pitiminä, joilla  pöytä on kannettava.</verse>
        <verse osisID='Exod.25.28'>Ja tee ne korennot akasiapuusta ja päällystä ne kullalla, ja niillä  on pöytä kannettava.</verse>
        <verse osisID='Exod.25.29'>Tee myös siihen vadit ja kupit, kannut ja maljat, joista juomauhrit  vuodatetaan; tee ne puhtaasta kullasta.</verse>
        <verse osisID='Exod.25.30'>Ja pidä aina minun edessäni pöydällä näkyleivät.</verse>
        <verse osisID='Exod.25.31'>Ja tee myös seitsenhaarainen lamppu puhtaasta kullasta. Tee lamppu  jalkoineen ja varsineen kohotakoista tekoa; sen kukkakuvut, nuput  kukkalehtineen, olkoot samaa kappaletta kuin se.</verse>
        <verse osisID='Exod.25.32'>Kuusi haaraa lähteköön lampun sivuista, kolme haaraa toisesta  sivusta ja kolme haaraa toisesta sivusta.</verse>
        <verse osisID='Exod.25.33'>Toisessa haarassa olkoon kolme mantelinkukan muotoista kukkakupua,  nuppua kukkalehtineen, ja toisessa haarassa samoin kolme mantelinkukan  muotoista kukkakupua, nuppua kukkalehtineen; näin olkoon jokaisessa  kuudessa haarassa, jotka lampusta lähtevät.</verse>
        <verse osisID='Exod.25.34'>Mutta lampussa itsessään olkoon neljä mantelinkukan muotoista  kukkakupua, nuppua kukkalehtineen.</verse>
        <verse osisID='Exod.25.35'>Yksi nuppu olkoon aina jokaisen haaraparin alla niistä kuudesta  haarasta, jotka lampusta lähtevät.</verse>
        <verse osisID='Exod.25.36'>Nuput ja haarat olkoot samaa kappaletta kuin se; olkoon se  kauttaaltaan samaa kohotakoista tekoa, puhdasta kultaa.</verse>
        <verse osisID='Exod.25.37'>Ja tee siihen seitsemän lamppua, ja lamput asetettakoon niin, että  seitsenhaarainen lamppu heittää valonsa etupuolelle.</verse>
        <verse osisID='Exod.25.38'>Ja sen lamppusakset ja karstakupit olkoot puhdasta kultaa.</verse>
        <verse osisID='Exod.25.39'>Yhdestä talentista puhdasta kultaa tehtäköön sekä se että kaikki  nämä kalut.</verse>
        <verse osisID='Exod.25.40'>Ja katso, että teet ne sen kaavan mukaan, joka sinulle niistä  vuorella näytettiin."</verse>
      </chapter>
      <chapter osisID='Exod.26'>
        <verse osisID='Exod.26.1'>"Ja tee asumus kymmenestä telttakankaan kaistasta, jotka ovat  valmistetut kerratuista valkoisista pellavalangoista ja punasinisistä,  purppuranpunaisista ja helakanpunaisista langoista, ja tee niihin  taidokkaasti kudottuja kerubeja.</verse>
        <verse osisID='Exod.26.2'>Kunkin kaistan pituus olkoon kaksikymmentäkahdeksan kyynärää ja  leveys neljä kyynärää; kaikilla kaistoilla olkoon sama mitta.</verse>
        <verse osisID='Exod.26.3'>Viisi kaistaa yhdistettäköön toisiinsa, ja samoin toiset viisi  kaistaa yhdistettäköön toisiinsa.</verse>
        <verse osisID='Exod.26.4'>Ja tee silmukat punasinisestä langasta ensimmäisen kaistan reunaan,  yhdistetyn kappaleen laitaan, ja samoin toisen yhdistetyn kappaleen  viimeisen kaistan reunaan.</verse>
        <verse osisID='Exod.26.5'>Tee viisikymmentä silmukkaa ensimmäiseen kaistaan, ja tee  viisikymmentä silmukkaa vastaavan kaistan laitaan, toiseen yhdistettyyn  kappaleeseen, niin että silmukat ovat kohdakkain.</verse>
        <verse osisID='Exod.26.6'>Ja tee viisikymmentä kultahakasta ja yhdistä kaistat toisiinsa näillä  hakasilla, niin että siitä tulee yhtenäinen asumus.</verse>
        <verse osisID='Exod.26.7'>Tee vielä kaistoista, jotka ovat kudotut vuohenkarvoista, teltta  asumuksen suojaksi; tee niitä kaistoja yksitoista.</verse>
        <verse osisID='Exod.26.8'>Kunkin kaistan pituus olkoon kolmekymmentä kyynärää ja leveys neljä  kyynärää; niillä yhdellätoista kaistalla olkoon sama mitta.</verse>
        <verse osisID='Exod.26.9'>Liitä yhteen viisi kaistaa erikseen ja kuusi kaistaa erikseen, ja  aseta kuudes niistä kaksin kerroin teltan etupuolelle.</verse>
        <verse osisID='Exod.26.10'>Ja tee viisikymmentä silmukkaa toisen yhdistetyn kappaleen viimeisen  kaistan reunaan ja viisikymmentä silmukkaa toisen yhdistetyn kappaleen  vastaavan kaistan reunaan.</verse>
        <verse osisID='Exod.26.11'>Tee myös viisikymmentä vaskihakasta ja pistä hakaset silmukkoihin ja  liitä teltta yhteen, niin että siitä tulee yhtenäinen.</verse>
        <verse osisID='Exod.26.12'>Siitä telttakaistojen liiasta osasta, joka jää riippumaan, jääköön  puolet riippumaan asumuksen takasivulle.</verse>
        <verse osisID='Exod.26.13'>Ja siitä, mikä telttakaistoissa on liikaa pituutta, riippukoon  kyynärän verran asumuksen kummallakin sivulla sitä peittämässä.</verse>
        <verse osisID='Exod.26.14'>Ja tee teltalle peite punaisista oinaannahoista ja sen päälle vielä  toinen peite sireeninnahoista.</verse>
        <verse osisID='Exod.26.15'>Asumuksen laudat tee akasiapuusta, pystyyn asetettaviksi.</verse>
        <verse osisID='Exod.26.16'>Jokainen lauta olkoon kymmentä kyynärää pitkä ja puoltatoista  kyynärää leveä.</verse>
        <verse osisID='Exod.26.17'>Jokaisessa laudassa olkoon kaksi tappia, jotka ovat poikkilistalla  yhdistetyt keskenään; tee näin kaikki asumuksen laudat.</verse>
        <verse osisID='Exod.26.18'>Ja asumuksen lautoja tee kaksikymmentä lautaa eteläpuolta varten.</verse>
        <verse osisID='Exod.26.19'>Ja tee neljäkymmentä hopeajalustaa kahdenkymmenen laudan alle, aina  kaksi jalustaa kunkin laudan alle sen kahta tappia varten.</verse>
        <verse osisID='Exod.26.20'>Samoin asumuksen toista sivua, pohjoispuolta, varten kaksikymmentä  lautaa,</verse>
        <verse osisID='Exod.26.21'>ja neljäkymmentä hopeajalustaa, aina kaksi jalustaa kunkin laudan  alle.</verse>
        <verse osisID='Exod.26.22'>Mutta asumuksen takasivua, länsipuolta, varten tee kuusi lautaa.</verse>
        <verse osisID='Exod.26.23'>Ja tee kaksi lautaa asumuksen peränurkkia varten.</verse>
        <verse osisID='Exod.26.24'>Ja ne olkoot yhteenliitettyjä kaksoislautoja ja alhaalta alkaen  kiinni toisissaan ylös saakka, ensimmäiseen renkaaseen asti; näin  tehtäköön ne molemmat ja asetettakoon kumpaankin nurkkaan.</verse>
        <verse osisID='Exod.26.25'>Näin tulee olemaan yhteensä kahdeksan lautaa ja niihin kuusitoista  hopeajalustaa, aina kaksi jalustaa kunkin laudan alla.</verse>
        <verse osisID='Exod.26.26'>Tee myös viisi poikkitankoa akasiapuusta asumuksen toisen sivun  lautoja varten,</verse>
        <verse osisID='Exod.26.27'>ja viisi poikkitankoa asumuksen toisen sivun lautoja varten, ja  viisi poikkitankoa asumuksen takasivun, länsipuolen, lautoja varten.</verse>
        <verse osisID='Exod.26.28'>Ja keskimmäinen poikkitanko asetettakoon keskelle lautoja, ja  kulkekoon se reunasta reunaan.</verse>
        <verse osisID='Exod.26.29'>Ja päällystä laudat kullalla ja tee kullasta niiden renkaat  poikkitankojen pitimiksi ja päällystä poikkitangot kullalla.</verse>
        <verse osisID='Exod.26.30'>Ja aseta asumus pystyyn sen muotoiseksi, kuin sinulle vuorella  näytettiin.</verse>
        <verse osisID='Exod.26.31'>Tee vielä esirippu punasinisistä, purppuranpunaisista ja  helakanpunaisista langoista ja kerratuista valkoisista pellavalangoista;  ja tehtäköön siihen taidokkaasti kudottuja kerubeja.</verse>
        <verse osisID='Exod.26.32'>Ja ripusta se neljään akasiapuiseen, kullalla päällystettyyn  pylvääseen, joissa on kultakoukut ja jotka seisovat neljällä  hopeajalustalla.</verse>
        <verse osisID='Exod.26.33'>Ja ripusta esirippu hakasten alle ja vie sinne esiripun sisäpuolelle  lain arkki. Ja niin olkoon esirippu teille väliseinänä pyhän ja  kaikkeinpyhimmän välillä.</verse>
        <verse osisID='Exod.26.34'>Ja aseta armoistuin lain arkin päälle, joka on kaikkeinpyhimmässä.</verse>
        <verse osisID='Exod.26.35'>Mutta pöytä sijoita esiripun ulkopuolelle ja seitsenhaarainen lamppu  vastapäätä pöytää, asumuksen eteläsivulle; aseta siis pöytä  pohjoissivulle.</verse>
        <verse osisID='Exod.26.36'>Tee myös teltan oveen uudin, kirjaellen kudottu punasinisistä,  purppuranpunaisista ja helakanpunaisista langoista ja kerratuista  valkoisista pellavalangoista.</verse>
        <verse osisID='Exod.26.37'>Ja tee uudinta varten viisi pylvästä akasiapuusta ja päällystä ne  kullalla, mutta niiden koukut olkoot kultaa; ja vala niille viisi  vaskijalustaa."</verse>
      </chapter>
      <chapter osisID='Exod.27'>
        <verse osisID='Exod.27.1'>"Ja tee alttari akasiapuusta; se olkoon neliskulmainen, viittä  kyynärää pitkä ja viittä kyynärää leveä sekä kolmea kyynärää korkea.</verse>
        <verse osisID='Exod.27.2'>Tee siihen sarvet, sen neljään kulmaan, niin että sarvet ovat samaa  kappaletta kuin se. Ja päällystä se vaskella.</verse>
        <verse osisID='Exod.27.3'>Tee siihen kuuluvat kattilat tuhan poisviemistä varten sekä lapiot,  maljat, haarukat ja hiilipannut. Kaikki sen kalusto tee vaskesta.</verse>
        <verse osisID='Exod.27.4'>Ja tee siihen myös verkonkaltainen ristikkokehys vaskesta ja tee  verkkoon neljä vaskirengasta, ristikon neljään kulmaan.</verse>
        <verse osisID='Exod.27.5'>Ja aseta se alttarin välireunuksen alle, maahan kiinni, niin että  verkko ulottuu puolitiehen alttaria.</verse>
        <verse osisID='Exod.27.6'>Ja tee alttariin korennot akasiapuusta ja päällystä ne vaskella.</verse>
        <verse osisID='Exod.27.7'>Ja korennot pistettäköön renkaisiin, niin että korennot ovat kahden  puolen alttaria, sitä kannettaessa.</verse>
        <verse osisID='Exod.27.8'>Tee se laudoista, ontoksi. Niinkuin sinulle näytettiin vuorella, niin  se tehtäköön.</verse>
        <verse osisID='Exod.27.9'>Tee myös asumukselle esipiha. Etelän puolella olkoot esipihan  ympärysverhot kerratuista valkoisista pellavalangoista, sadan kyynärän  pituiset tätä yhtä sivua varten;</verse>
        <verse osisID='Exod.27.10'>ja olkoon niiden pylväitä kaksikymmentä ja näiden vaskijalustoja  kaksikymmentä, mutta pylväiden koukut ja niiden koristepienat olkoot  hopeata.</verse>
        <verse osisID='Exod.27.11'>Samoin myös pohjoisen puolella olkoot ympärysverhot sadan kyynärän  pituiset; ja olkoon niiden pylväitä kaksikymmentä ja näiden  vaskijalustoja kaksikymmentä, mutta pylväiden koukut ja niiden  koristepienat olkoot hopeata.</verse>
        <verse osisID='Exod.27.12'>Ja esipihan lännenpuoleisella sivulla olkoot ympärysverhot  viidenkymmenen kyynärän pituiset, ja olkoon niiden pylväitä kymmenen ja  näiden jalustoja kymmenen.</verse>
        <verse osisID='Exod.27.13'>Ja esipihan leveys etupuolella, itään päin, olkoon viisikymmentä  kyynärää.</verse>
        <verse osisID='Exod.27.14'>Ja olkoot ympärysverhot portin toisella puolella viidentoista  kyynärän pituiset, ja olkoon niiden pylväitä kolme ja näiden jalustoja  kolme.</verse>
        <verse osisID='Exod.27.15'>Samoin olkoot ympärysverhot toisella puolella viidentoista kyynärän  pituiset, ja olkoon niiden pylväitä kolme ja näiden jalustoja kolme.</verse>
        <verse osisID='Exod.27.16'>Ja esipihan portissa olkoon kahdenkymmenen kyynärän pituinen uudin,  kirjaellen kudottu punasinisistä, purppuranpunaisista ja  helakanpunaisista langoista ja kerratuista valkoisista pellavalangoista,  ja olkoon sen pylväitä neljä ja näiden jalustoja neljä.</verse>
        <verse osisID='Exod.27.17'>Kaikissa pylväissä esipihan ympärillä olkoot koristepienat hopeata  ja koukut hopeata, mutta jalustat vaskea.</verse>
        <verse osisID='Exod.27.18'>Esipihan pituus olkoon sata kyynärää ja leveys viisikymmentä  kyynärää; ympärysverho olkoon viittä kyynärää korkea ja kudottu  kerratuista valkoisista pellavalangoista, ja jalustat olkoot vaskea.</verse>
        <verse osisID='Exod.27.19'>Koko asumuksen kalusto kaikkia siinä tehtäviä töitä varten, samoin  kuin kaikki sen vaarnat ja kaikki esipihan vaarnat, olkoot vaskea.</verse>
        <verse osisID='Exod.27.20'>Ja käske israelilaisten tuoda sinulle puhdasta, survomalla saatua  öljypuun öljyä seitsenhaaraista lamppua varten, että lamput aina voidaan  nostaa paikoilleen.</verse>
        <verse osisID='Exod.27.21'>Ilmestysmajassa, ulkopuolella esirippua, joka on lain arkin edessä,  hoitakoon Aaron poikineen niitä illasta aamuun asti Herran edessä. Tämä  olkoon ikuinen säädös, jota israelilaiset noudattakoot sukupolvesta  sukupolveen."</verse>
      </chapter>
      <chapter osisID='Exod.28'>
        <verse osisID='Exod.28.1'>"Ja kutsu eteesi israelilaisten joukosta veljesi Aaron poikineen,  että he pappeina palvelisivat minua, Aaron ja hänen poikansa Naadab ja  Abihu, Eleasar ja Iitamar.</verse>
        <verse osisID='Exod.28.2'>Ja teetä veljellesi Aaronille pyhät vaatteet, kunniaksi ja  kaunistukseksi.</verse>
        <verse osisID='Exod.28.3'>Ja puhuttele kaikkia taidollisia miehiä, jotka minä olen täyttänyt  taidollisuuden hengellä, että he tekevät vaatteet Aaronille, jotta hänet  pyhitettäisiin pappina palvelemaan minua.</verse>
        <verse osisID='Exod.28.4'>Ja nämä ovat ne vaatteet, jotka heidän on tehtävä: rintakilpi,  kasukka, viitta, ruutuinen ihokas, käärelakki ja vyö. Ja he tehkööt  sinun veljellesi Aaronille ja hänen pojilleen pyhät vaatteet, että he  pappeina palvelisivat minua.</verse>
        <verse osisID='Exod.28.5'>Ja he ottakoot tätä varten kultaa sekä punasinisiä, purppuranpunaisia  ja helakanpunaisia lankoja ja valkoisia pellavalankoja.</verse>
        <verse osisID='Exod.28.6'>Kasukan he tehkööt kullasta sekä punasinisistä, purppuranpunaisista  ja helakanpunaisista langoista ja kerratuista valkoisista  pellavalangoista, taidokkaasti kutomalla.</verse>
        <verse osisID='Exod.28.7'>Siinä olkoon kaksi yhdistettävää olkakappaletta, ja se  kiinnitettäköön niihin molemmista päistään.</verse>
        <verse osisID='Exod.28.8'>Ja vyö, jolla kasukka kiinnitetään, olkoon tehty samalla tavalla ja  samasta kappaleesta kuin se: kullasta sekä punasinisistä,  purppuranpunaisista ja helakanpunaisista langoista ja kerratuista  valkoisista pellavalangoista.</verse>
        <verse osisID='Exod.28.9'>Ota sitten kaksi onyks-kiveä ja kaiverra niihin Israelin poikien  nimet,</verse>
        <verse osisID='Exod.28.10'>kuusi heidän nimeään toiseen kiveen ja toiset kuusi nimeä toiseen  kiveen siinä järjestyksessä, kuin he ovat syntyneet.</verse>
        <verse osisID='Exod.28.11'>Niinkuin taidokkaasti hiotaan kiveä, kaiverretaan sinettisormuksia,  niin kaiverra Israelin poikien nimet niihin kahteen kiveen. Ja  kehystettäköön ne kultapalmikoimilla.</verse>
        <verse osisID='Exod.28.12'>Ja pane molemmat kivet kasukan olkakappaleihin kiviksi, jotka  johdattavat muistoon israelilaiset; näin Aaron kantakoon heidän nimiänsä  molemmilla olkapäillään Herran kasvojen edessä, että heitä  muistettaisiin.</verse>
        <verse osisID='Exod.28.13'>Ja tee kultapalmikoimia</verse>
        <verse osisID='Exod.28.14'>ja kahdet käädyt puhtaasta kullasta; tee ne punomalla, niinkuin  punonnaista tehdään, ja kiinnitä punotut käädyt palmikoimiin.</verse>
        <verse osisID='Exod.28.15'>Ja jumalanvastausten rintakilpi tee taidokkaasti kutomalla; tee  sekin samalla tavalla, kuin kasukka on tehty: tee se kullasta sekä  punasinisistä, purppuranpunaisista ja helakanpunaisista langoista ja  kerratuista valkoisista pellavalangoista.</verse>
        <verse osisID='Exod.28.16'>Se olkoon neliskulmainen ja taskun muotoon tehty, vaaksan pituinen  ja vaaksan levyinen.</verse>
        <verse osisID='Exod.28.17'>Ja kiinnitä sen pintaan kiviä yliyltään, neljään riviin:  ensimmäiseen riviin karneoli, topaasi ja smaragdi;</verse>
        <verse osisID='Exod.28.18'>toiseen riviin rubiini, safiiri ja jaspis;</verse>
        <verse osisID='Exod.28.19'>kolmanteen riviin hyasintti, akaatti ja ametisti;</verse>
        <verse osisID='Exod.28.20'>ja neljänteen riviin krysoliitti, onyks ja berylli.  Kultapalmikoimilla kehystettyinä kiinnitettäköön ne paikoilleen.</verse>
        <verse osisID='Exod.28.21'>Kiviä olkoon Israelin poikain nimien mukaan kaksitoista, yksi  kutakin nimeä kohti; kussakin kivessä olkoon yksi kahdentoista  sukukunnan nimistä, kaiverrettuna samalla tavalla, kuin kaiverretaan  sinettisormuksia.</verse>
        <verse osisID='Exod.28.22'>Ja tee rintakilpeen puhtaasta kullasta käädyt, punotut, niinkuin  punonnaista tehdään.</verse>
        <verse osisID='Exod.28.23'>Ja tee rintakilpeen kaksi kultarengasta ja kiinnitä molemmat renkaat  rintakilven kahteen yläkulmaan.</verse>
        <verse osisID='Exod.28.24'>Ja kiinnitä ne molemmat kultapunonnaiset kahteen renkaaseen  rintakilven yläkulmiin.</verse>
        <verse osisID='Exod.28.25'>Ja kiinnitä molempien punonnaisten toiset kaksi päätä kahteen  palmikoimaan ja kiinnitä nämä kasukan olkakappaleihin, sen etupuolelle.</verse>
        <verse osisID='Exod.28.26'>Ja tee vielä kaksi kultarengasta ja pane ne rintakilven molempiin  alakulmiin, sen sisäpuoliseen, kasukkaa vasten olevaan reunaan.</verse>
        <verse osisID='Exod.28.27'>Ja tee vieläkin kaksi kultarengasta ja kiinnitä ne kasukan molempiin  olkakappaleihin, niiden alareunaan, etupuolelle, sauman kohdalle,  kasukan vyön yläpuolelle.</verse>
        <verse osisID='Exod.28.28'>Ja rintakilpi solmittakoon renkaistaan punasinisellä nauhalla  kasukan renkaisiin, niin että se on kasukan vyön yläpuolella; näin  rintakilpi ei irtaudu kasukasta.</verse>
        <verse osisID='Exod.28.29'>Ja niin Aaron kantakoon jumalanvastausten rintakilvessä sydämensä  päällä, astuessaan pyhäkköön, Israelin poikain nimet, että heidät alati  johdatettaisiin muistoon Herran edessä.</verse>
        <verse osisID='Exod.28.30'>Ja pane jumalanvastausten rintakilpeen uurim ja tummim, niin että ne  ovat Aaronin sydämen päällä, hänen astuessaan Herran eteen. Ja niin  kantakoon Aaron Jumalan vastaukset israelilaisille sydämensä päällä aina  Herran edessä ollessaan.</verse>
        <verse osisID='Exod.28.31'>Kasukan viitta tee kokonaan punasinisistä langoista;</verse>
        <verse osisID='Exod.28.32'>ja sen keskellä olkoon pääntie, ja tämä pääntie ympäröitäköön  kudotulla päärmeellä niinkuin haarniskan aukko, ettei se repeäisi.</verse>
        <verse osisID='Exod.28.33'>Ja tee sen helmaan granaattiomenia punasinisistä,  purppuranpunaisista ja helakanpunaisista langoista, ja kiinnitä ne  helmaan ympärinsä ja niiden väliin kultatiukuja yltympäri,</verse>
        <verse osisID='Exod.28.34'>vuorotellen kultatiuku ja granaattiomena, viitan helmaan ympärinsä.</verse>
        <verse osisID='Exod.28.35'>Ja Aaron pitäköön sen yllään toimittaessaan virkaansa, niin että  kuuluu, kun hän menee pyhäkköön Herran eteen ja tulee sieltä ulos, ettei  hän kuolisi.</verse>
        <verse osisID='Exod.28.36'>Tee myös otsakoriste puhtaasta kullasta ja kaiverra siihen, niinkuin  sinettisormusta kaiverretaan, sanat: 'Herralle pyhitetty'.</verse>
        <verse osisID='Exod.28.37'>Ja sido se punasinisellä nauhalla, niin että se on kiinni  käärelakissa; etupuolella käärelakkia se olkoon.</verse>
        <verse osisID='Exod.28.38'>Ja se olkoon Aaronin otsalla, niin että Aaron kantaa kaiken sen,  mitä israelilaiset rikkovat uhratessaan pyhiä uhrejansa ja antaessaan  pyhiä lahjojansa; ja se olkoon alati hänen otsallaan, että Herran  mielisuosio tulisi heidän osaksensa.</verse>
        <verse osisID='Exod.28.39'>Kudo myös ruutuinen ihokas valkoisista pellavalangoista, ja tee  käärelakki valkoisista pellavalangoista, ja tee vyö kirjokudoksesta.</verse>
        <verse osisID='Exod.28.40'>Ja Aaronin pojille tee ihokkaat ja vyöt; ja tee heille päähineet  kunniaksi ja kaunistukseksi.</verse>
        <verse osisID='Exod.28.41'>Ja pue ne veljesi Aaronin ja hänen poikiensa ylle; ja voitele heidät  ja vihi heidät virkaansa ja pyhitä heidät pappeina palvelemaan minua.</verse>
        <verse osisID='Exod.28.42'>Ja tee heille pellavakaatiot hävyn peitteeksi; ulottukoot ne  lanteilta reisiin asti.</verse>
        <verse osisID='Exod.28.43'>Ja Aaron ja hänen poikansa pitäkööt ne yllään mennessänsä  ilmestysmajaan, tahi kun he lähestyvät alttaria tehdäkseen palvelusta  pyhäkössä, etteivät he joutuisi syynalaisiksi ja kuolisi. Tämä olkoon  ikuinen säädös hänelle ja hänen jälkeläisilleen."</verse>
      </chapter>
      <chapter osisID='Exod.29'>
        <verse osisID='Exod.29.1'>"Tee heille näin, pyhittääksesi heidät pappeina palvelemaan minua:  Ota mullikka ja kaksi virheetöntä oinasta</verse>
        <verse osisID='Exod.29.2'>ja happamatonta leipää ja öljyyn leivottuja happamattomia kakkuja ja  öljyllä voideltuja happamattomia ohukaisia; leivo ne lestyistä  nisujauhoista.</verse>
        <verse osisID='Exod.29.3'>Ja pane ne samaan koriin ja tuo ne korissa, samalla kertaa kuin tuot  mullikan ja kaksi oinasta.</verse>
        <verse osisID='Exod.29.4'>Tuo sitten Aaron poikinensa ilmestysmajan ovelle ja pese heidät  vedellä.</verse>
        <verse osisID='Exod.29.5'>Ja ota vaatteet ja pue Aaronin ylle ihokas ja kasukan viitta ja  kasukka ja rintakilpi; ja sido hänen ympärilleen kasukan vyö.</verse>
        <verse osisID='Exod.29.6'>Pane myös käärelakki hänen päähänsä ja kiinnitä pyhä otsalehti  käärelakkiin.</verse>
        <verse osisID='Exod.29.7'>Ja ota voiteluöljyä ja vuodata hänen päähänsä ja voitele hänet.</verse>
        <verse osisID='Exod.29.8'>Ja tuo hänen poikansa esille ja pue heidän ylleen ihokkaat.</verse>
        <verse osisID='Exod.29.9'>Ja vyötä heidät vyöllä, sekä Aaron että hänen poikansa, ja sido  päähineet heidän päähänsä, että pappeus olisi heillä ikuisena säätynä.  Vihi näin virkaansa Aaron ja hänen poikansa.</verse>
        <verse osisID='Exod.29.10'>Ja tuo mullikka ilmestysmajan eteen, ja Aaron poikineen laskekoon  kätensä mullikan pään päälle.</verse>
        <verse osisID='Exod.29.11'>Ja teurasta sitten mullikka Herran edessä, ilmestysmajan ovella.</verse>
        <verse osisID='Exod.29.12'>Ja ota mullikan verta ja sivele sitä sormellasi alttarin sarviin;  mutta kaikki muu veri vuodata alttarin juurelle.</verse>
        <verse osisID='Exod.29.13'>Ja ota kaikki sisälmyksiä peittävä rasva ja maksanlisäke ja molemmat  munuaiset ynnä niiden päällä oleva rasva, ja polta ne alttarilla.</verse>
        <verse osisID='Exod.29.14'>Mutta mullikan liha, nahka ja rapa polta tulessa leirin  ulkopuolella. Se on syntiuhri.</verse>
        <verse osisID='Exod.29.15'>Ja ota toinen oinaista, ja Aaron poikinensa laskekoon kätensä sen  oinaan pään päälle.</verse>
        <verse osisID='Exod.29.16'>Teurasta sitten oinas ja ota sen veri ja vihmo se alttarille  ympärinsä;</verse>
        <verse osisID='Exod.29.17'>ja leikkele oinas määräkappaleiksi ja pese sen sisälmykset ja jalat  ja pane ne kappaleiden ja pään päälle.</verse>
        <verse osisID='Exod.29.18'>Ja polta koko oinas alttarilla. Se on polttouhri Herralle, se on  suloisesti tuoksuva uhri Herralle.</verse>
        <verse osisID='Exod.29.19'>Ota sitten toinen oinas, ja Aaron poikinensa laskekoon kätensä  oinaan pään päälle.</verse>
        <verse osisID='Exod.29.20'>Ja teurasta oinas ja ota sen verta ja sivele Aaronin ja hänen  poikiensa oikean korvan lehteen ja oikean käden peukaloon ja heidän  oikean jalkansa isoonvarpaaseen, mutta vihmo muu veri alttarille  ympärinsä.</verse>
        <verse osisID='Exod.29.21'>Ja ota alttarilla olevaa verta ja voiteluöljyä ja pirskoita Aaronin  ja hänen vaatteidensa päälle, ja samoin hänen poikiensa ja heidän  vaatteidensa päälle. Näin hän tulee pyhäkölle pyhitetyksi, sekä hän itse  että hänen vaatteensa, ja samoin hänen poikansa ja hänen poikiensa  vaatteet.</verse>
        <verse osisID='Exod.29.22'>Ota sitten oinaasta rasva ja rasvahäntä ja sisälmyksiä peittävä  rasva ja maksanlisäke ja molemmat munuaiset ynnä niiden päällä oleva  rasva ja oikea reisi, sillä tämä on vihkiäisoinas.</verse>
        <verse osisID='Exod.29.23'>Ja ota pyöreä leipä ja öljyyn leivottu kakku ja ohukainen  happamattomien leipien korista, joka on Herran edessä.</verse>
        <verse osisID='Exod.29.24'>Ja pane kaikki nämä Aaronin käsiin ja hänen poikiensa käsiin, että  toimitettaisiin niiden heilutus Herran edessä.</verse>
        <verse osisID='Exod.29.25'>Ota ne sitten heidän käsistään ja polta alttarilla, polttouhrin  päällä, suloiseksi tuoksuksi Herran edessä. Se on Herran uhri.</verse>
        <verse osisID='Exod.29.26'>Ja ota rintaliha Aaronin vihkiäisoinaasta ja toimituta sen heilutus  Herran edessä; ja se olkoon sinun osasi.</verse>
        <verse osisID='Exod.29.27'>Näin sinun on pyhitettävä heilutettu rintaliha ja anniksi annettu  reisi, se, mitä on heilutettu ja anniksi annettu Aaronin ja hänen  poikiensa vihkiäisoinaasta.</verse>
        <verse osisID='Exod.29.28'>Ja ne olkoot Aaronin ja hänen poikiensa ikuinen osuus,  israelilaisilta saatu, sillä se on anti. Se olkoon israelilaisten anti  heidän yhteysuhreistaan, heidän antinsa Herralle.</verse>
        <verse osisID='Exod.29.29'>Aaronin pyhät vaatteet tulkoot hänen pojillensa hänen jälkeensä,  että heidät niissä voideltaisiin ja vihittäisiin virkaansa.</verse>
        <verse osisID='Exod.29.30'>Seitsemänä päivänä on sen hänen pojistaan, joka tulee papiksi hänen  sijaansa, puettava ne ylleen, kun hän menee ilmestysmajaan toimittamaan  virkaansa pyhäkössä.</verse>
        <verse osisID='Exod.29.31'>Ja ota vihkiäisoinas ja keitä sen liha pyhässä paikassa.</verse>
        <verse osisID='Exod.29.32'>Ja Aaron poikinensa syököön ilmestysmajan ovella oinaan lihan ynnä  leivän, joka on korissa.</verse>
        <verse osisID='Exod.29.33'>He syökööt sen, mitä käytettiin heidän sovittamisekseen, kun heidät  vihittiin virkaansa ja pyhitettiin, mutta syrjäinen älköön sitä syökö,  sillä se on pyhää.</verse>
        <verse osisID='Exod.29.34'>Jos jotakin jää tähteeksi vihkiäislihasta tai leivästä seuraavaan  aamuun, polta tähteeksi jäänyt tulessa; älköön sitä syötäkö, sillä se on  pyhää.</verse>
        <verse osisID='Exod.29.35'>Tee näin Aaronille ja hänen pojillensa, aivan niinkuin minä olen  sinua käskenyt. Seitsemän päivää kestäköön heidän vihkimisensä.</verse>
        <verse osisID='Exod.29.36'>Ja uhraa joka päivä syntiuhrimullikka sovitukseksi, ja puhdista  alttari toimittamalla sen sovitus ja voitele se pyhittääksesi sen.</verse>
        <verse osisID='Exod.29.37'>Seitsemänä päivänä toimita alttarin sovitus ja pyhitä se. Näin tulee  alttarista korkeasti-pyhä; jokainen, joka alttariin koskee, on pyhäkölle  pyhitetty.</verse>
        <verse osisID='Exod.29.38'>Ja uhraa alttarilla tämä: kaksi vuodenvanhaa karitsaa joka päivä,  ainiaan.</verse>
        <verse osisID='Exod.29.39'>Uhraa toinen karitsa aamulla ja toinen karitsa iltahämärässä,</verse>
        <verse osisID='Exod.29.40'>ja kumpaakin karitsaa kohti kymmenennes lestyjä jauhoja,  sekoitettuna neljännekseen hiin-mittaa survomalla saatua öljyä, ja  juomauhriksi neljännes hiin-mittaa viiniä.</verse>
        <verse osisID='Exod.29.41'>Ja uhraa toinen karitsa iltahämärässä; uhrattakoon se toimittamalla  samankaltainen ruokauhri ja juomauhri kuin aamullakin, suloisesti  tuoksuvaksi uhriksi Herralle.</verse>
        <verse osisID='Exod.29.42'>Tämä olkoon teillä jokapäiväinen polttouhri sukupolvesta sukupolveen  ilmestysmajan ovella Herran edessä, jossa minä ilmestyn teille  puhuakseni sinun kanssasi.</verse>
        <verse osisID='Exod.29.43'>Siinä minä ilmestyn israelilaisille, ja se on oleva minun  kirkkauteni pyhittämä.</verse>
        <verse osisID='Exod.29.44'>Ja minä pyhitän ilmestysmajan ja alttarin; ja minä pyhitän Aaronin  poikinensa pappeina palvelemaan minua.</verse>
        <verse osisID='Exod.29.45'>Ja minä asun israelilaisten keskellä ja olen heidän Jumalansa.</verse>
        <verse osisID='Exod.29.46'>Ja he tulevat tietämään, että minä olen Herra, heidän Jumalansa,  joka vein heidät pois Egyptin maasta, asuakseni heidän keskellään. Minä  olen Herra, heidän Jumalansa."</verse>
      </chapter>
      <chapter osisID='Exod.30'>
        <verse osisID='Exod.30.1'>"Tee myös alttari suitsutuksen polttamista varten; tee se  akasiapuusta.</verse>
        <verse osisID='Exod.30.2'>Olkoon se kyynärän pituinen ja kyynärän levyinen, siis  neliskulmainen, ja kahta kyynärää korkea; sen sarvet olkoot samaa  kappaletta kuin sekin.</verse>
        <verse osisID='Exod.30.3'>Ja päällystä se puhtaalla kullalla, sekä sen levy että sivut  ympärinsä ja sen sarvet; ja tee kultareunus sen ympäri.</verse>
        <verse osisID='Exod.30.4'>Ja tee siihen kaksi kultarengasta; pane ne reunuksen alle,  kummallekin sivulle, molempiin sivukappaleihin. Ne olkoot niiden  korentojen pitiminä, joilla alttari on kannettava.</verse>
        <verse osisID='Exod.30.5'>Ja tee korennotkin akasiapuusta ja päällystä ne kullalla.</verse>
        <verse osisID='Exod.30.6'>Ja aseta se lain arkin edessä olevan esiripun eteen, niin että se  tulee armoistuimen kohdalle, joka on lain arkin päällä ja jossa minä  sinulle ilmestyn.</verse>
        <verse osisID='Exod.30.7'>Ja Aaron polttakoon sen päällä hyvänhajuista suitsutusta; joka aamu,  kun hän laittaa lamput kuntoon, hän polttakoon sitä.</verse>
        <verse osisID='Exod.30.8'>Samoin myös, kun Aaron iltahämärässä nostaa lamput paikoilleen, hän  polttakoon sitä. Tämä olkoon teillä jokapäiväinen suitsutusuhri Herran  edessä sukupolvesta sukupolveen.</verse>
        <verse osisID='Exod.30.9'>Älkää uhratko sen päällä vierasta suitsutusta älkääkä polttouhria tai  ruokauhria; älkää myöskään vuodattako juomauhria sen päällä.</verse>
        <verse osisID='Exod.30.10'>Ja Aaron toimittakoon kerran vuodessa sen sarvien sovituksen;  sovitukseksi uhratun syntiuhrin verellä hän toimittakoon kerran vuodessa  sen sovituksen, sukupolvesta sukupolveen. Se on korkeasti-pyhä  Herralle."</verse>
        <verse osisID='Exod.30.11'>Ja Herra puhui Moosekselle sanoen:</verse>
        <verse osisID='Exod.30.12'>"Kun sinä lasket israelilaisten lukumäärän - niiden, joiden on  oltava katselmuksessa - niin jokainen heistä suorittakoon, heistä  katselmusta pidettäessä, hengestään sovitusmaksun Herralle, ettei mikään  rangaistus heitä kohtaisi, heistä katselmusta pidettäessä.</verse>
        <verse osisID='Exod.30.13'>Jokainen katselmuksessa oleva antakoon puoli sekeliä, pyhäkkösekelin  painon mukaan, kaksikymmentä geeraa laskettuna sekeliin; puoli sekeliä  olkoon anti Herralle.</verse>
        <verse osisID='Exod.30.14'>Kaikki katselmuksessa olevat, kaksikymmenvuotiaat ja sitä vanhemmat,  antakoot tämän annin Herralle.</verse>
        <verse osisID='Exod.30.15'>Rikas älköön antako enemmän älköönkä köyhä vähemmän kuin puoli  sekeliä, antina Herralle, maksaaksenne sovituksen hengestänne.</verse>
        <verse osisID='Exod.30.16'>Ja ota sovitusrahat israelilaisilta ja käytä ne palvelukseen  ilmestysmajassa, että israelilaiset johdatettaisiin muistoon Herran  edessä teidän henkenne sovitukseksi."</verse>
        <verse osisID='Exod.30.17'>Ja Herra puhui Moosekselle sanoen:</verse>
        <verse osisID='Exod.30.18'>"Tee myös vaskiallas vaskijalustoineen peseytymistä varten ja aseta  se ilmestysmajan ja alttarin välille ja kaada siihen vettä;</verse>
        <verse osisID='Exod.30.19'>ja Aaron ja hänen poikansa peskööt siinä kätensä ja jalkansa.</verse>
        <verse osisID='Exod.30.20'>Kun he menevät ilmestysmajaan, peseytykööt vedessä, etteivät  kuolisi; samoin myös, kun he lähestyvät alttaria ja käyvät toimittamaan  virkaansa polttamalla uhrin Herralle.</verse>
        <verse osisID='Exod.30.21'>He peskööt kätensä ja jalkansa, etteivät kuolisi. Ja tämä olkoon  heille ikuinen säädös, hänelle itselleen ja hänen jälkeläisillensä,  sukupolvesta sukupolveen."</verse>
        <verse osisID='Exod.30.22'>Ja Herra puhui Moosekselle sanoen:</verse>
        <verse osisID='Exod.30.23'>"Ota itsellesi hajuaineita parasta lajia: sulavaa mirhaa viisisataa  sekeliä, hyvänhajuista kanelia puolet siitä eli kaksisataa viisikymmentä  sekeliä ja hyvänhajuista kalmoruokoa samoin kaksisataa viisikymmentä  sekeliä,</verse>
        <verse osisID='Exod.30.24'>sitten vielä kassiaa viisisataa sekeliä, pyhäkkösekelin painon  mukaan, ja hiin-mitta öljypuun öljyä.</verse>
        <verse osisID='Exod.30.25'>Ja tee siitä pyhä voiteluöljy, höystetty voide, jollaista  voiteensekoittaja valmistaa; se olkoon pyhä voiteluöljy.</verse>
        <verse osisID='Exod.30.26'>Voitele sillä ilmestysmaja, lain arkki</verse>
        <verse osisID='Exod.30.27'>ja pöytä kaikkine kaluineen, seitsenhaarainen lamppu kaluineen, niin  myös suitsutusalttari,</verse>
        <verse osisID='Exod.30.28'>polttouhrialttari kaikkine kaluineen ynnä allas jalustoineen.</verse>
        <verse osisID='Exod.30.29'>Ja pyhitä ne, niin että ne tulevat korkeasti-pyhiksi.  Jokainen,  joka niihin koskee, tulee pyhäksi.</verse>
        <verse osisID='Exod.30.30'>Voitele myös Aaron ja hänen poikansa ja pyhitä heidät pappeina  palvelemaan minua.</verse>
        <verse osisID='Exod.30.31'>Puhu myös israelilaisille ja sano: Tämä olkoon teillä minun pyhä  voiteluöljyni sukupolvesta sukupolveen.</verse>
        <verse osisID='Exod.30.32'>Kenenkään muun ihmisen ruumiille älköön sitä vuodatettako, älkääkä  sen sekoitusta jäljitelkö. Pyhä se on, ja pyhänä se pitäkää.</verse>
        <verse osisID='Exod.30.33'>Jokainen, joka valmistaa sellaisen voiteen, ja jokainen, joka  sivelee sitä syrjäiseen, hävitettäköön kansastansa."</verse>
        <verse osisID='Exod.30.34'>Ja Herra sanoi Moosekselle vielä: "Ota itsellesi hyvänhajuisia  aineita, hajupihkaa, simpukankuorta, tuoksukumia, näitä hyvänhajuisia  aineita, ja puhdasta suitsuketta, yhtä paljon kutakin lajia,</verse>
        <verse osisID='Exod.30.35'>ja tee niistä suitsutus, höystesekoitus, jollaista voiteensekoittaja  valmistaa, suolansekainen, puhdas ja pyhä.</verse>
        <verse osisID='Exod.30.36'>Ja hienonna osa siitä jauhoksi ja pane sitä lain arkin eteen  ilmestysmajaan, jossa minä ilmestyn sinulle. Korkeasti-pyhänä se  pitäkää.</verse>
        <verse osisID='Exod.30.37'>Älkää valmistako itsellenne mitään muuta suitsutusta tämän  sekoituksen mukaan. Pidä tämä Herralle pyhitettynä.</verse>
        <verse osisID='Exod.30.38'>Jokainen, joka sellaista tekee nauttiaksensa sen tuoksusta,  hävitettäköön kansastansa."</verse>
      </chapter>
      <chapter osisID='Exod.31'>
        <verse osisID='Exod.31.1'>Ja Herra puhui Moosekselle sanoen:</verse>
        <verse osisID='Exod.31.2'>"Katso, minä olen nimeltään kutsunut Besalelin, Uurin pojan, Huurin  pojanpojan, Juudan sukukunnasta;</verse>
        <verse osisID='Exod.31.3'>ja minä olen täyttänyt hänet Jumalan hengellä, taidollisuudella,  ymmärryksellä, tiedolla ja kaikkinaisella kätevyydellä</verse>
        <verse osisID='Exod.31.4'>sommittelemaan taidokkaita teoksia ja valmistamaan niitä kullasta,  hopeasta ja vaskesta,</verse>
        <verse osisID='Exod.31.5'>hiomaan ja kiinnittämään kiviä ja veistämään puuta, tekemään  kaikkinaisia töitä.</verse>
        <verse osisID='Exod.31.6'>Ja katso, minä olen antanut hänelle apulaiseksi Oholiabin, Ahisamakin  pojan, Daanin sukukunnasta, ja olen antanut kaikkien taidollisten  sydämeen taidollisuuden tehdä kaikki, mitä minä olen sinun käskenyt  teettää:</verse>
        <verse osisID='Exod.31.7'>ilmestysmajan, lain arkin, armoistuimen sen päälle, kaiken majan  kaluston,</verse>
        <verse osisID='Exod.31.8'>pöydän kaluinensa, aitokultaisen seitsenhaaraisen lampun kaikkine  kaluinensa, suitsutusalttarin,</verse>
        <verse osisID='Exod.31.9'>polttouhrialttarin kaikkine kaluinensa, altaan jalustoineen,</verse>
        <verse osisID='Exod.31.10'>virkapuvut ja pappi Aaronin muut pyhät vaatteet sekä hänen poikiensa  pappispuvut,</verse>
        <verse osisID='Exod.31.11'>voiteluöljyn ja hyvänhajuisen suitsukkeen pyhäkköä varten. He  tehkööt kaiken niin, kuin minä olen sinulle käskyn antanut."</verse>
        <verse osisID='Exod.31.12'>Ja Herra puhui Moosekselle sanoen:</verse>
        <verse osisID='Exod.31.13'>"Puhu israelilaisille ja sano: Pitäkää minun sapattini, sillä se on  merkkinä meidän välillämme, minun ja teidän, sukupolvesta sukupolveen,  tietääksenne, että minä olen Herra, joka pyhitän teidät.</verse>
        <verse osisID='Exod.31.14'>Siis pitäkää sapatti, sillä se on teille pyhä. Joka sen rikkoo,  rangaistakoon kuolemalla; sillä kuka ikinä silloin työtä tekee,  hävitettäköön kansastansa.</verse>
        <verse osisID='Exod.31.15'>Kuusi päivää tehtäköön työtä, mutta seitsemäntenä päivänä on  sapatti, levon päivä, Herralle pyhitetty. Kuka ikinä tekee työtä  sapatinpäivänä, rangaistakoon kuolemalla.</verse>
        <verse osisID='Exod.31.16'>Ja pitäkööt israelilaiset sapatin, niin että he viettävät sapattia  sukupolvesta sukupolveen ikuisena liittona.</verse>
        <verse osisID='Exod.31.17'>Se on oleva ikuinen merkki minun ja israelilaisten välillä; sillä  kuutena päivänä Herra teki taivaan ja maan, mutta seitsemäntenä päivänä  hän lepäsi ja hengähti."</verse>
        <verse osisID='Exod.31.18'>Ja kun hän oli lakannut puhumasta Mooseksen kanssa Siinain vuorella,  antoi hän hänelle kaksi laintaulua, kivitaulua, joitten kirjoitus oli  Jumalan sormella kirjoitettu.</verse>
      </chapter>
      <chapter osisID='Exod.32'>
        <verse osisID='Exod.32.1'>Mutta kun kansa näki, että Mooses viipyi eikä tullut alas vuorelta,  kokoontui kansa Aaronin ympärille ja sanoi hänelle: "Nouse, tee meille  jumala, joka käy meidän edellämme. Sillä me emme tiedä, mitä on  tapahtunut Moosekselle, tälle miehelle, joka johdatti meidät Egyptin  maasta."</verse>
        <verse osisID='Exod.32.2'>Niin Aaron sanoi heille: "Irroittakaa kultarenkaat, jotka ovat  vaimojenne, poikienne ja tyttärienne korvissa, ja tuokaa ne minulle".</verse>
        <verse osisID='Exod.32.3'>Ja kaikki kansa irroitti kultarenkaat, jotka heillä oli korvissaan,  ja he toivat ne Aaronille;</verse>
        <verse osisID='Exod.32.4'>ja hän otti vastaan kullan heidän käsistään, kaavaili sitä  piirtimellä ja teki siitä valetun vasikan. Ja he sanoivat: "Tämä on  sinun jumalasi, Israel, se, joka on johdattanut sinut Egyptin maasta".</verse>
        <verse osisID='Exod.32.5'>Kun Aaron tämän näki, rakensi hän sille alttarin; ja Aaron julisti ja  sanoi: "Huomenna on Herran juhla".</verse>
        <verse osisID='Exod.32.6'>Ja he nousivat varhain seuraavana päivänä ja uhrasivat polttouhreja  ja toivat yhteysuhreja; ja kansa istui syömään ja juomaan, ja sitten he  nousivat iloa pitämään.</verse>
        <verse osisID='Exod.32.7'>Silloin Herra sanoi Moosekselle: "Mene, astu alas, sillä sinun  kansasi, jonka johdatit Egyptin maasta, on turmion tehnyt.</verse>
        <verse osisID='Exod.32.8'>Pian he poikkesivat siltä tieltä, jota minä käskin heidän kulkea; he  tekivät itselleen valetun vasikan. Sitä he ovat kumartaneet, ja sille he  ovat uhranneet ja sanoneet: 'Tämä on sinun jumalasi, Israel, se, joka on  johdattanut sinut Egyptin maasta'."</verse>
        <verse osisID='Exod.32.9'>Ja Herra sanoi vielä Moosekselle: "Minä näen, että tämä kansa on  niskurikansa.</verse>
        <verse osisID='Exod.32.10'>Anna minun olla, että vihani leimahtaisi heitä vastaan,  hukuttaakseni heidät; mutta sinusta minä teen suuren kansan."</verse>
        <verse osisID='Exod.32.11'>Mutta Mooses rukoili armoa Herralta, Jumalaltansa, ja sanoi: "Herra,  miksi sinun vihasi syttyy omaa kansaasi vastaan, jonka olet vienyt pois  Egyptin maasta suurella voimalla ja väkevällä kädellä?</verse>
        <verse osisID='Exod.32.12'>Miksi egyptiläiset saisivat sanoa: 'Heidän onnettomuudekseen hän vei  heidät pois, tappaaksensa heidät vuorilla ja hävittääksensä heidät maan  päältä'? Käänny vihasi hehkusta ja kadu sitä turmiota, jonka aioit  tuottaa kansallesi.</verse>
        <verse osisID='Exod.32.13'>Muista palvelijoitasi Aabrahamia, Iisakia ja Israelia, joille olet  itse kauttasi vannonut ja sanonut: 'Minä teen teidän jälkeläistenne  luvun paljoksi kuin taivaan tähdet; ja koko tämän maan, josta olen  puhunut, minä annan teidän jälkeläisillenne, ja he saavat sen ikuiseksi  perinnöksi'."</verse>
        <verse osisID='Exod.32.14'>Niin Herra katui sitä turmiota, jonka hän oli uhannut tuottaa  kansallensa.</verse>
        <verse osisID='Exod.32.15'>Ja Mooses kääntyi ja astui alas vuorelta, ja hänen kädessään oli  kaksi laintaulua. Ja tauluihin oli kirjoitettu molemmille puolille;  etupuolelle ja takapuolelle oli niihin kirjoitettu.</verse>
        <verse osisID='Exod.32.16'>Ja taulut olivat Jumalan tekemät, ja kirjoitus oli Jumalan  kirjoitusta, joka oli tauluihin kaiverrettu.</verse>
        <verse osisID='Exod.32.17'>Kun Joosua kuuli kansan huudon, sen melutessa, sanoi hän  Moosekselle: "Sotahuuto kuuluu leiristä".</verse>
        <verse osisID='Exod.32.18'>Mutta tämä vastasi: "Se ei ole voittajien huutoa, eikä se ole  voitettujen huutoa; minä kuulen laulua".</verse>
        <verse osisID='Exod.32.19'>Ja kun Mooses lähestyi leiriä ja näki vasikan ja karkelon, niin  hänen vihansa syttyi, ja hän heitti taulut käsistänsä ja murskasi ne  vuoren juurella.</verse>
        <verse osisID='Exod.32.20'>Senjälkeen hän otti vasikan, jonka he olivat tehneet, poltti sen  tulessa ja rouhensi sen hienoksi ja hajotti veteen ja juotti sen  israelilaisille.</verse>
        <verse osisID='Exod.32.21'>Ja Mooses sanoi Aaronille: "Mitä tämä kansa on tehnyt sinulle, kun  olet saattanut heidät näin suureen syntiin?"</verse>
        <verse osisID='Exod.32.22'>Aaron vastasi: "Älköön herrani viha syttykö; sinä tiedät itse, että  tämä kansa on paha.</verse>
        <verse osisID='Exod.32.23'>He sanoivat minulle: 'Tee meille jumala, joka käy meidän edellämme;  sillä emme tiedä, mitä on tapahtunut Moosekselle, tälle miehelle, joka  johdatti meidät Egyptin maasta'.</verse>
        <verse osisID='Exod.32.24'>Niin minä sanoin heille: 'Jolla on kultaa, irroittakoon sen  yltänsä'; ja he antoivat sen minulle. Ja minä heitin sen tuleen, ja  siitä tuli tämä vasikka."</verse>
        <verse osisID='Exod.32.25'>Kun Mooses näki, että kansa oli kurittomuuden vallassa, koska Aaron  oli päästänyt heidät kurittomuuden valtaan, vahingoniloksi heidän  vihollisillensa,</verse>
        <verse osisID='Exod.32.26'>niin Mooses seisahtui leirin portille ja huusi: "Joka on Herran oma,  se tulkoon minun luokseni". Silloin kokoontuivat hänen luoksensa kaikki  leeviläiset.</verse>
        <verse osisID='Exod.32.27'>Ja hän sanoi heille: "Näin sanoo Herra, Israelin Jumala: 'Jokainen  sitokoon miekkansa vyölleen. Käykää sitten edestakaisin leirin halki  portista porttiin ja tappakaa jokainen, olkoon vaikka oma veli, ystävä  tai sukulainen.'"</verse>
        <verse osisID='Exod.32.28'>Niin leeviläiset tekivät Mooseksen käskyn mukaan; ja sinä päivänä  kaatui kansaa noin kolmetuhatta miestä.</verse>
        <verse osisID='Exod.32.29'>Ja Mooses sanoi: "Koska te nyt olette olleet omia poikianne ja  veljiänne vastaan, niin vihkiytykää tänä päivänä Herran palvelukseen,  että hän tänä päivänä antaisi siunauksen teille".</verse>
        <verse osisID='Exod.32.30'>Seuraavana päivänä Mooses sanoi kansalle: "Te olette tehneet suuren  synnin. Minä nousen nyt Herran tykö - jos ehkä voisin sovittaa teidän  rikoksenne."</verse>
        <verse osisID='Exod.32.31'>Ja Mooses palasi Herran tykö ja sanoi: "Voi, tämä kansa on tehnyt  suuren synnin! He ovat tehneet itselleen jumalan kullasta.</verse>
        <verse osisID='Exod.32.32'>Jospa nyt antaisit heidän rikoksensa anteeksi! Mutta jos et, niin  pyyhi minut pois kirjastasi, johon kirjoitat."</verse>
        <verse osisID='Exod.32.33'>Mutta Herra vastasi Moosekselle: "Joka on tehnyt syntiä minua  vastaan, sen minä pyyhin pois kirjastani.</verse>
        <verse osisID='Exod.32.34'>Mene nyt ja johdata kansa siihen paikkaan, josta minä olen sinulle  puhunut; katso, minun enkelini käy sinun edelläsi. Mutta kostoni päivänä  minä kostan heille heidän rikoksensa."</verse>
        <verse osisID='Exod.32.35'>Niin Herra rankaisi kansaa, koska he olivat teettäneet vasikan,  jonka Aaron teki.</verse>
      </chapter>
      <chapter osisID='Exod.33'>
        <verse osisID='Exod.33.1'>Sitten Herra sanoi Moosekselle: "Lähde täältä ja vaella, sinä ja  kansa, jonka olet johdattanut Egyptin maasta, siihen maahan, jonka minä  olen vannoen luvannut Aabrahamille, Iisakille ja Jaakobille, sanoen:  'Sinun jälkeläisillesi minä annan sen'.</verse>
        <verse osisID='Exod.33.2'>Ja minä lähetän enkelin sinun edelläsi ja karkoitan pois  kanaanilaiset, amorilaiset, heettiläiset, perissiläiset, hivviläiset ja  jebusilaiset,</verse>
        <verse osisID='Exod.33.3'>että tulisit siihen maahan, joka vuotaa maitoa ja mettä. Sillä minä  en itse vaella sinun kanssasi, koska olet niskurikansa, etten minä sinua  tiellä hukuttaisi."</verse>
        <verse osisID='Exod.33.4'>Kun kansa kuuli tämän kovan puheen, tulivat he murheellisiksi, eikä  yksikään pukenut koristuksiaan yllensä.</verse>
        <verse osisID='Exod.33.5'>Ja Herra sanoi Moosekselle: "Sano israelilaisille: Te olette  niskurikansa. Jos minä silmänräpäyksenkään vaeltaisin sinun keskelläsi,  minä hukuttaisin sinut. Riisu nyt koristuksesi yltäsi, niin minä  ajattelen, mitä sinulle tekisin."</verse>
        <verse osisID='Exod.33.6'>Niin israelilaiset riisuivat koristuksensa ja olivat Hoorebin vuoren  luota lähtien ilman niitä.</verse>
        <verse osisID='Exod.33.7'>Mutta Mooses otti majan ja pystytti sen leirin ulkopuolelle, jonkun  matkan päähän leiristä, ja kutsui sen ilmestysmajaksi; ja jokaisen,  jolla oli kysyttävää Herralta, oli mentävä ilmestysmajalle, leirin  ulkopuolelle.</verse>
        <verse osisID='Exod.33.8'>Ja kun Mooses lähti majalle, nousi koko kansa, ja kukin asettui  majansa ovelle ja katseli Mooseksen jälkeen, kunnes hän oli mennyt  majaan.</verse>
        <verse osisID='Exod.33.9'>Ja aina kun Mooses meni majaan, laskeutui pilvenpatsas ja seisahtui  majan ovelle; ja Herra puhutteli Moosesta.</verse>
        <verse osisID='Exod.33.10'>Ja kaikki kansa näki pilvenpatsaan seisovan majan ovella; niin  kaikki kansa nousi, ja he kumartuivat itsekukin majansa ovella.</verse>
        <verse osisID='Exod.33.11'>Ja Herra puhutteli Moosesta kasvoista kasvoihin, niinkuin mies  puhuttelee toista. Sitten Mooses palasi takaisin leiriin; mutta Joosua,  Nuunin poika, hänen apumiehensä ja palvelijansa, ei poistunut majasta.</verse>
        <verse osisID='Exod.33.12'>Ja Mooses sanoi Herralle: "Katso, sinä sanot minulle: 'Johdata tämä  kansa sinne', mutta et ole ilmoittanut minulle, kenen sinä lähetät minun  kanssani. Ja kuitenkin sinä sanoit: 'Minä tunnen sinut nimeltäsi, ja  sinä olet myös saanut armon minun silmieni edessä'.</verse>
        <verse osisID='Exod.33.13'>Jos siis olen saanut armon sinun silmiesi edessä, niin ilmoita  minulle tiesi, että tulisin tuntemaan sinut ja tietäisin saaneeni armon  sinun silmiesi edessä; ja katso: tämä kansa on sinun kansasi."</verse>
        <verse osisID='Exod.33.14'>Hän sanoi: "Pitäisikö minun kasvojeni käymän sinun kanssasi ja minun  viemän sinut lepoon?"</verse>
        <verse osisID='Exod.33.15'>Hän vastasi hänelle: "Elleivät sinun kasvosi käy meidän kanssamme,  niin älä johdata meitä täältä pois.</verse>
        <verse osisID='Exod.33.16'>Sillä mistä muutoin tiedetään, että minä olen saanut armon sinun  silmiesi edessä, minä ja sinun kansasi, ellei siitä, että sinä käyt  meidän kanssamme, niin että me, minä ja sinun kansasi, olemme erikoiset  kaikkien kansojen joukossa, jotka maan päällä ovat?"</verse>
        <verse osisID='Exod.33.17'>Herra vastasi Moosekselle: "Mitä sinä nyt pyydät, sen minä myös  teen; sillä sinä olet saanut armon minun silmieni edessä, ja minä tunnen  sinut nimeltäsi".</verse>
        <verse osisID='Exod.33.18'>Silloin hän sanoi: "Anna siis minun nähdä sinun kirkkautesi".</verse>
        <verse osisID='Exod.33.19'>Hän vastasi: "Minä annan kaiken ihanuuteni käydä sinun ohitsesi ja  huudan nimen 'Herra' sinun edessäsi. Ja minä olen armollinen, kenelle  olen armollinen, armahdan, ketä armahdan".</verse>
        <verse osisID='Exod.33.20'>Ja hän sanoi vielä: "Sinä et voi nähdä minun kasvojani; sillä ei  kukaan, joka näkee minut, jää eloon".</verse>
        <verse osisID='Exod.33.21'>Sitten Herra sanoi: "Katso, tässä on paikka minun läheisyydessäni;  astu tuohon kalliolle.</verse>
        <verse osisID='Exod.33.22'>Ja kun minun kirkkauteni kulkee ohitse, asetan minä sinut kallion  rotkoon ja peitän sinut kädelläni, kunnes olen kulkenut ohi.</verse>
        <verse osisID='Exod.33.23'>Kun minä sitten siirrän pois käteni, näet sinä minun selkäpuoleni;  mutta minun kasvojani ei voi kenkään katsoa."</verse>
      </chapter>
      <chapter osisID='Exod.34'>
        <verse osisID='Exod.34.1'>Ja Herra sanoi Moosekselle: "Veistä itsellesi kaksi kivitaulua,  entisten kaltaista, niin minä kirjoitan niihin tauluihin ne sanat, jotka  olivat entisissä tauluissa, jotka sinä murskasit.</verse>
        <verse osisID='Exod.34.2'>Ole siis huomenaamuksi valmis; ja nouse huomenaamuna Siinain vuorelle  ja seiso siellä minua vastassa vuoren huipulla.</verse>
        <verse osisID='Exod.34.3'>Mutta älköön kukaan nousko sinne sinun kanssasi, älköönkä ketään  näkykö koko vuorella; lampaitakaan ja karjaa älköön käykö laitumella  vuoren vaiheilla."</verse>
        <verse osisID='Exod.34.4'>Ja Mooses veisti kaksi kivitaulua, entisten kaltaista. Ja varhain  seuraavana aamuna Mooses nousi Siinain vuorelle, niinkuin Herra oli  häntä käskenyt, ja otti ne kaksi kivitaulua käteensä.</verse>
        <verse osisID='Exod.34.5'>Niin Herra astui alas pilvessä, ja Mooses asettui siellä hänen  läheisyyteensä ja huusi Herran nimeä.</verse>
        <verse osisID='Exod.34.6'>Ja Herra kulki hänen ohitsensa ja huusi: "Herra, Herra on laupias ja  armahtavainen Jumala, pitkämielinen ja suuri armossa ja uskollisuudessa,</verse>
        <verse osisID='Exod.34.7'>joka pysyy armollisena tuhansille, joka antaa anteeksi pahat teot,  rikokset ja synnit, mutta ei kuitenkaan jätä rankaisematta, vaan kostaa  isien pahat teot lapsille ja lasten lapsille kolmanteen ja neljänteen  polveen".</verse>
        <verse osisID='Exod.34.8'>Niin Mooses kumartui nopeasti maahan ja rukoili ja sanoi:</verse>
        <verse osisID='Exod.34.9'>"Herra, jos olen saanut armon sinun silmiesi edessä, niin käyköön  Herra meidän keskellämme. Sillä tämä on tosin niskurikansa, mutta anna  anteeksi meidän pahat tekomme ja syntimme ja ota meidät  perintöosaksesi."</verse>
        <verse osisID='Exod.34.10'>Hän vastasi: "Katso, minä teen liiton, minä teen kaiken sinun  kansasi nähden ihmeellisiä tekoja, joiden kaltaisia ei ole tehty  yhdessäkään maassa, ei minkään kansan keskuudessa. Niin koko kansa,  jonka keskellä sinä olet, on näkevä Herran teot, sillä peljättävää on  se, mitä minä sinulle teen.</verse>
        <verse osisID='Exod.34.11'>Noudata, mitä minä tänä päivänä käsken sinun noudattaa. Katso, minä  karkoitan sinun tieltäsi amorilaiset, kanaanilaiset, heettiläiset,  perissiläiset, hivviläiset ja jebusilaiset.</verse>
        <verse osisID='Exod.34.12'>Kavahda, ettet tee liittoa sen maan asukasten kanssa, johon tulet,  etteivät he tulisi teidän keskuudessanne ansaksi;</verse>
        <verse osisID='Exod.34.13'>vaan kukistakaa heidän alttarinsa ja murskatkaa heidän patsaansa ja  hakatkaa maahan heidän asera-karsikkonsa.</verse>
        <verse osisID='Exod.34.14'>Älä kumarra muuta jumalaa; sillä Herra on nimeltänsä Kiivas, hän on  kiivas Jumala.</verse>
        <verse osisID='Exod.34.15'>Älä siis tee liittoa maan asukasten kanssa, ettet, kun he kulkevat  haureudessa jumaliensa jäljessä ja uhraavat jumalillensa ja kutsuvat  sinua, sinä söisi heidän uhristaan,</verse>
        <verse osisID='Exod.34.16'>ja etteivät heidän tyttärensä, kun sinä otat heitä pojillesi  vaimoiksi ja kun he kulkevat haureudessa jumaliensa jäljessä, viettelisi  sinun poikiasikin haureudessa kulkemaan heidän jumaliensa jäljessä.</verse>
        <verse osisID='Exod.34.17'>Älä tee itsellesi valettuja jumalankuvia.</verse>
        <verse osisID='Exod.34.18'>Vietä happamattoman leivän juhlaa: seitsemänä päivänä syö  happamatonta leipää, niinkuin minä olen sinua käskenyt, määrättynä  aikana, aabib-kuussa, sillä aabib-kuussa sinä olet lähtenyt Egyptistä.</verse>
        <verse osisID='Exod.34.19'>Kaikki, mikä avaa äidinkohdun, on minun; samoin myös kaikki sinun  karjasi urospuolet, raavaittesi ja lampaittesi ensiksisynnyttämät.</verse>
        <verse osisID='Exod.34.20'>Mutta aasin ensiksisynnyttämä lunasta lampaalla, mutta jos et sitä  lunasta, niin taita siltä niska. Jokainen esikoinen pojistasi lunasta.  Ja tyhjin käsin älköön tultako minun kasvojeni eteen.</verse>
        <verse osisID='Exod.34.21'>Kuusi päivää tee työtä, mutta lepää seitsemäs päivä; kyntö- ja  elonleikkuuaikanakin sinun on levättävä.</verse>
        <verse osisID='Exod.34.22'>Ja vietä viikkojuhla, kun leikkaat nisusi uutisen, ja korjuujuhla  vuoden vaihteessa.</verse>
        <verse osisID='Exod.34.23'>Kolme kertaa vuodessa kaikki sinun miesväkesi tulkoon Herran, sinun  Herrasi, Israelin Jumalan, kasvojen eteen.</verse>
        <verse osisID='Exod.34.24'>Sillä minä karkoitan kansat sinun tieltäsi ja laajennan sinun  alueesi; eikä kukaan ole himoitseva sinun maatasi, kun sinä kolme kertaa  vuodessa vaellat tullaksesi Herran, sinun Jumalasi, kasvojen eteen.</verse>
        <verse osisID='Exod.34.25'>Älä uhraa minun teurasuhrini verta happamen leivän ohella. Ja  pääsiäisjuhlan uhrista älköön mitään jääkö yli yön seuraavaan aamuun.</verse>
        <verse osisID='Exod.34.26'>Parhaat maasi uutisesta tuo Herran, sinun Jumalasi, huoneeseen. Älä  keitä vohlaa emänsä maidossa."</verse>
        <verse osisID='Exod.34.27'>Ja Herra sanoi Moosekselle: "Kirjoita itsellesi nämä sanat, sillä  näiden sanojen mukaisesti minä olen tehnyt liiton sinun ja Israelin  kanssa".</verse>
        <verse osisID='Exod.34.28'>Ja hän oli siellä Herran tykönä neljäkymmentä päivää ja  neljäkymmentä yötä syömättä ja juomatta. Ja hän kirjoitti tauluihin  liiton sanat, ne kymmenen sanaa.</verse>
        <verse osisID='Exod.34.29'>Ja kun Mooses astui alas Siinain vuorelta ja hänellä vuorelta alas  astuessaan oli kädessänsä kaksi laintaulua, ei hän tiennyt, että hänen  kasvojensa iho oli tullut säteileväksi hänen puhuessaan Herran kanssa.</verse>
        <verse osisID='Exod.34.30'>Ja kun Aaron ja kaikki israelilaiset näkivät Mooseksen kasvojen ihon  säteilevän, pelkäsivät he lähestyä häntä.</verse>
        <verse osisID='Exod.34.31'>Mutta Mooses huusi heitä; niin Aaron ja kaikki kansan päämiehet  kääntyivät takaisin hänen luokseen, ja Mooses puhui heille.</verse>
        <verse osisID='Exod.34.32'>Sitten kaikki israelilaiset lähestyivät häntä, ja hän käski heidän  noudattaa kaikkea, mitä Herra oli puhunut hänelle Siinain vuorella.</verse>
        <verse osisID='Exod.34.33'>Ja kun Mooses oli lakannut puhumasta heidän kanssaan, pani hän  peitteen kasvoillensa.</verse>
        <verse osisID='Exod.34.34'>Mutta niin usein kuin hän meni Herran eteen puhuttelemaan häntä,  poisti hän peitteen, siksi kunnes tuli ulos. Ja tultuaan ulos hän puhui  israelilaisille, mitä hänen oli käsketty puhua.</verse>
        <verse osisID='Exod.34.35'>Ja israelilaiset näkivät joka kerta Mooseksen kasvojen ihon  säteilevän; ja Mooses veti peitteen kasvoillensa, siksi kunnes hän  jälleen meni puhuttelemaan häntä.</verse>
      </chapter>
      <chapter osisID='Exod.35'>
        <verse osisID='Exod.35.1'>Ja Mooses kokosi kaiken Israelin kansan ja sanoi heille: "Näin on  Herra käskenyt teidän tehdä:</verse>
        <verse osisID='Exod.35.2'>Kuusi päivää tehtäköön työtä, mutta seitsemäs päivä olkoon teille  pyhä sapatti, levon päivä, Herralle pyhitetty. Kuka ikinä silloin työtä  tekee, se surmattakoon.</verse>
        <verse osisID='Exod.35.3'>Älkää sytyttäkö tulta sapatin päivänä, missä asuttekin."</verse>
        <verse osisID='Exod.35.4'>Ja Mooses sanoi koko Israelin kansalle näin: "Näin on Herra käskenyt  ja sanonut:</verse>
        <verse osisID='Exod.35.5'>Ottakaa siitä, mitä teillä on, anti Herralle; jokainen, jonka sydän  on siihen altis, tuokoon anniksi Herralle kultaa, hopeata ja vaskea,</verse>
        <verse osisID='Exod.35.6'>punasinisiä, purppuranpunaisia ja helakanpunaisia lankoja ja  valkoisia pellavalankoja sekä vuohenkarvoja,</verse>
        <verse osisID='Exod.35.7'>punaisia oinaannahkoja, sireeninnahkoja, akasiapuuta,</verse>
        <verse osisID='Exod.35.8'>öljyä seitsenhaaraista lamppua varten, hajuaineita voiteluöljyä ja  hyvänhajuista suitsutusta varten,</verse>
        <verse osisID='Exod.35.9'>onyks-kiviä ja muita jalokiviä kasukkaa ja rintakilpeä varten.</verse>
        <verse osisID='Exod.35.10'>Ja kaikki taidolliset teidän keskuudessanne tulkoot ja tehkööt  kaikki, mitä Herra on käskenyt:</verse>
        <verse osisID='Exod.35.11'>asumuksen telttoineen ja peitteineen, hakasineen, lautoineen,  poikkitankoineen, pylväineen ja jalustoineen,</verse>
        <verse osisID='Exod.35.12'>arkin korentoineen, armoistuimen ja sitä verhoavan esiripun,</verse>
        <verse osisID='Exod.35.13'>pöydän korentoineen ja kaikkine kaluineen sekä näkyleivät,</verse>
        <verse osisID='Exod.35.14'>seitsenhaaraisen lampun kaluineen ja lamppuineen, öljyä  seitsenhaaraista lamppua varten,</verse>
        <verse osisID='Exod.35.15'>suitsutusalttarin korentoineen, voiteluöljyn ja hyvänhajuisen  suitsukkeen, oviuutimen asumuksen ovelle,</verse>
        <verse osisID='Exod.35.16'>polttouhrialttarin vaskiristikkoineen, korentoineen ja kaikkine  kaluineen, altaan jalustoineen,</verse>
        <verse osisID='Exod.35.17'>esipihan ympärysverhot pylväineen ja jalustoineen sekä esipihan  porttiin uutimen,</verse>
        <verse osisID='Exod.35.18'>asumuksen vaarnat ja esipihan vaarnat köysineen,</verse>
        <verse osisID='Exod.35.19'>virkapuvut pyhäkköpalvelusta varten ja pappi Aaronin muut pyhät  vaatteet sekä hänen poikiensa pappispuvut."</verse>
        <verse osisID='Exod.35.20'>Ja kaikki israelilaisten seurakunta meni pois Mooseksen luota.</verse>
        <verse osisID='Exod.35.21'>Sitten he tulivat takaisin, jokainen, jonka sydän häntä siihen  vaati, ja jokainen, jonka henki oli siihen altis, ja toivat antinsa  Herralle ilmestysmajan valmistamista varten ja kaikkea siinä vietettävää  jumalanpalvelusta varten ja pyhiä vaatteita varten.</verse>
        <verse osisID='Exod.35.22'>He tulivat, sekä miehet että naiset, jokainen, jonka sydän oli  siihen altis, ja toivat solkia, korvarenkaita, sormuksia ja  kaulakoristeita, kaikkinaisia kultakaluja - jokainen, joka toi Herralle  kultaa heilutusuhriksi.</verse>
        <verse osisID='Exod.35.23'>Ja jokainen, jolla oli punasinisiä, purppuranpunaisia ja  helakanpunaisia lankoja, valkoisia pellavalankoja, vuohen karvoja,  punaisia oinaannahkoja tai sireeninnahkoja, toi niitä.</verse>
        <verse osisID='Exod.35.24'>Ja jokainen, joka voi antaa anniksi hopeata ja vaskea, toi annin  Herralle. Ja jokainen, jolla oli akasiapuuta, toi sitä kaikkinaisten  töiden valmistamista varten.</verse>
        <verse osisID='Exod.35.25'>Ja kaikki taitavat naiset kehräsivät omin käsin ja toivat  kehräämänsä punasiniset, purppuranpunaiset ja helakanpunaiset langat ja  valkoiset pellavalangat;</verse>
        <verse osisID='Exod.35.26'>ja kaikki naiset, joiden taidollinen sydän heitä siihen vaati,  kehräsivät vuohenkarvoja.</verse>
        <verse osisID='Exod.35.27'>Mutta päämiehet toivat onyks-kiviä ja muita jalokiviä kasukkaa ja  rintakilpeä varten,</verse>
        <verse osisID='Exod.35.28'>ja hajuaineita ja öljyä seitsenhaaraista lamppua varten sekä  voiteluöljyksi ja hyvänhajuiseksi suitsutukseksi.</verse>
        <verse osisID='Exod.35.29'>Kaikki israelilaiset, miehet ja naiset, joiden sydän oli altis ja  vaati heitä tuomaan jotakin niitä töitä varten, joita Herra Mooseksen  kautta oli käskenyt tehdä, toivat vapaaehtoisen lahjan Herralle.</verse>
        <verse osisID='Exod.35.30'>Ja Mooses sanoi israelilaisille: "Katsokaa, Herra on nimeltään  kutsunut Besalelin, Uurin pojan, Huurin pojanpojan, Juudan sukukunnasta,</verse>
        <verse osisID='Exod.35.31'>ja on täyttänyt hänet Jumalan hengellä, taidollisuudella,  ymmärryksellä, tiedolla ja kaikkinaisella kätevyydellä</verse>
        <verse osisID='Exod.35.32'>sommittelemaan taidokkaita teoksia ja valmistamaan niitä kullasta,  hopeasta ja vaskesta,</verse>
        <verse osisID='Exod.35.33'>hiomaan ja kiinnittämään kiviä ja veistämään puuta, tekemään  kaikkinaisia taidokkaita töitä.</verse>
        <verse osisID='Exod.35.34'>Hänelle ja Oholiabille, Ahisamakin pojalle, Daanin sukukunnasta, hän  on myös antanut kyvyn opettaa muita.</verse>
        <verse osisID='Exod.35.35'>Nämä hän on täyttänyt taidollisuudella tekemään kaikkinaisia töitä,  jommoisia tekevät seppä, kuvakudosten tekijä, kirjokankaiden kutoja,  joka valmistaa punasinisiä, purppuranpunaisia ja helakanpunaisia  kankaita ja valkoisia pellavakankaita, sekä muu kankuri, ne, jotka  valmistavat kaikkinaisia töitä ja sommittelevat taidokkaita teoksia."</verse>
      </chapter>
      <chapter osisID='Exod.36'>
        <verse osisID='Exod.36.1'>"Ja Besalel ja Oholiab ynnä kaikki taidolliset, joille Herra on  antanut taidollisuuden ja ymmärryksen tietää, miten mikin pyhäkössä  tehtävä työ on suoritettava, tehkööt kaikissa kohdin, niinkuin Herra on  käskenyt."</verse>
        <verse osisID='Exod.36.2'>Niin Mooses kutsui luoksensa Besalelin ja Oholiabin ja kaikki  taidolliset, joiden sydämeen Herra oli antanut taidollisuuden, kaikki,  joiden sydän vaati heitä ryhtymään työhön suorittaaksensa sen.</verse>
        <verse osisID='Exod.36.3'>Ja he ottivat Moosekselta kaikki annit, jotka israelilaiset olivat  tuoneet pyhäkössä tehtävien töiden suorittamista varten.  Mutta he  toivat hänelle vielä joka aamu vapaaehtoisia lahjoja.</verse>
        <verse osisID='Exod.36.4'>Niin tulivat kaikki taidolliset, jotka tekivät kaikkinaista työtä  pyhäkössä, mies toisensa jälkeen, siitä työstä, jota kukin oli  tekemässä,</verse>
        <verse osisID='Exod.36.5'>ja sanoivat Moosekselle näin: "Kansa tuo enemmän, kuin mitä tarvitaan  sen työn valmistamiseksi, jonka Herra on käskenyt tehdä".</verse>
        <verse osisID='Exod.36.6'>Niin Mooses käski kuuluttaa leirissä ja sanoa: "Älköön kukaan, mies  tai nainen, enää valmistako mitään anniksi pyhäkköä varten".  Ja niin  kansa lakkasi tuomasta lahjoja.</verse>
        <verse osisID='Exod.36.7'>Sillä kaikkea työtä varten, mikä oli tehtävä, oli jo koottu  riittävästi, jopa liiaksikin.</verse>
        <verse osisID='Exod.36.8'>Ja niin kaikki taidolliset, jotka siinä työssä olivat, tekivät  asumuksen kymmenestä telttakankaan kaistasta, jotka olivat valmistetut  kerratuista valkoisista pellavalangoista ja punasinisistä,  purppuranpunaisista ja helakanpunaisista langoista; ja niihin tehtiin  taidokkaasti kudottuja kerubeja.</verse>
        <verse osisID='Exod.36.9'>Kunkin kaistan pituus oli kaksikymmentä kahdeksan kyynärää ja leveys  neljä kyynärää; kaikilla kaistoilla oli sama mitta.</verse>
        <verse osisID='Exod.36.10'>Ja viisi kaistaa yhdistettiin toisiinsa, ja samoin toiset viisi  kaistaa yhdistettiin toisiinsa.</verse>
        <verse osisID='Exod.36.11'>Sitten tehtiin silmukat punasinisestä langasta ensimmäisen kaistan  reunaan, yhdistetyn kappaleen laitaan, ja samoin toisen yhdistetyn  kappaleen viimeisen kaistan reunaan.</verse>
        <verse osisID='Exod.36.12'>Viisikymmentä silmukkaa tehtiin ensimmäiseen kaistaan ja  viisikymmentä silmukkaa vastaavan kaistan laitaan, toiseen yhdistettyyn  kappaleeseen, niin että silmukat olivat kohdakkain.</verse>
        <verse osisID='Exod.36.13'>Ja sitten tehtiin viisikymmentä kultahakasta, ja kaistat  yhdistettiin toisiinsa näillä hakasilla, niin että siitä tuli yhtenäinen  asumus.</verse>
        <verse osisID='Exod.36.14'>Vielä tehtiin vuohen karvoista telttakankaan kaistoja asumusta  suojaavaksi teltaksi; niitä kaistoja tehtiin yksitoista.</verse>
        <verse osisID='Exod.36.15'>Kunkin kaistan pituus oli kolmekymmentä kyynärää ja leveys neljä  kyynärää; niillä yhdellätoista kaistalla oli sama mitta.</verse>
        <verse osisID='Exod.36.16'>Kaistat liitettiin yhteen, viisi kaistaa erikseen ja kuusi kaistaa  erikseen.</verse>
        <verse osisID='Exod.36.17'>Ja viisikymmentä silmukkaa tehtiin toisen yhdistetyn kappaleen  viimeisen kaistan reunaan ja viisikymmentä silmukkaa toisen yhdistetyn  kappaleen vastaavan kaistan reunaan.</verse>
        <verse osisID='Exod.36.18'>Sitten tehtiin viisikymmentä vaskihakasta, joilla teltta liitettiin  yhteen, niin että siitä tuli yhtenäinen.</verse>
        <verse osisID='Exod.36.19'>Vielä tehtiin teltalle peite punaisista oinaannahoista ja sen päälle  vielä toinen peite sireeninnahoista.</verse>
        <verse osisID='Exod.36.20'>Asumuksen laudat tehtiin akasiapuusta, pystyyn asetettaviksi.</verse>
        <verse osisID='Exod.36.21'>Jokainen lauta oli kymmentä kyynärää pitkä ja puoltatoista kyynärää  leveä.</verse>
        <verse osisID='Exod.36.22'>Jokaisessa laudassa oli kaksi tappia, jotka olivat poikkilistalla  yhdistetyt keskenään; näin tehtiin kaikki asumuksen laudat.</verse>
        <verse osisID='Exod.36.23'>Ja asumuksen lautoja tehtiin kaksikymmentä lautaa eteläpuolta  varten.</verse>
        <verse osisID='Exod.36.24'>Ja tehtiin neljäkymmentä hopeajalustaa kahdenkymmenen laudan alle,  aina kaksi jalustaa kunkin laudan alle, sen kahta tappia varten.</verse>
        <verse osisID='Exod.36.25'>Samoin asumuksen toista sivua, pohjoispuolta, varten tehtiin  kaksikymmentä lautaa,</verse>
        <verse osisID='Exod.36.26'>ja neljäkymmentä hopeajalustaa, aina kaksi jalustaa kunkin laudan  alle.</verse>
        <verse osisID='Exod.36.27'>Mutta asumuksen takasivua, länsipuolta, varten tehtiin kuusi lautaa.</verse>
        <verse osisID='Exod.36.28'>Ja kaksi lautaa tehtiin asumuksen peränurkkia varten,</verse>
        <verse osisID='Exod.36.29'>ja ne olivat yhteenliitettyjä kaksoislautoja ja alhaalta alkaen  kiinni toisissaan ylös saakka, ensimmäiseen renkaaseen asti; näin ne  molemmat tehtiin kumpaakin nurkkaa varten.</verse>
        <verse osisID='Exod.36.30'>Näin tuli olemaan yhteensä kahdeksan lautaa ja niihin kuusitoista  hopeajalustaa, aina kaksi jalustaa kunkin laudan alla.</verse>
        <verse osisID='Exod.36.31'>Sitten tehtiin myös viisi poikkitankoa akasiapuusta asumuksen toisen  sivun lautoja varten</verse>
        <verse osisID='Exod.36.32'>ja viisi poikkitankoa asumuksen toisen sivun lautoja varten ja viisi  poikkitankoa asumuksen takasivun, länsipuolen, lautoja varten.</verse>
        <verse osisID='Exod.36.33'>Ja keskimmäinen poikkitanko tehtiin kulkemaan lautojen  keskikohdalta, reunasta reunaan.</verse>
        <verse osisID='Exod.36.34'>Ja laudat päällystettiin kullalla, ja niiden renkaat tehtiin  kullasta poikkitankojen pitimiksi, ja poikkitangotkin päällystettiin  kullalla.</verse>
        <verse osisID='Exod.36.35'>Vielä tehtiin esirippu punasinisistä, purppuranpunaisista ja  helakanpunaisista langoista ja kerratuista valkoisista pellavalangoista;  ja siihen tehtiin taidokkaasti kudottuja kerubeja.</verse>
        <verse osisID='Exod.36.36'>Ja siihen tehtiin neljä pylvästä akasiapuusta, ja ne päällystettiin  kullalla, ja niiden koukut olivat kultaa; ja niitä varten valettiin  neljä hopeajalustaa.</verse>
        <verse osisID='Exod.36.37'>Sitten tehtiin myös teltan oveen uudin, kirjaellen kudottu  punasinisistä, purppuranpunaisista ja helakanpunaisista langoista ja  kerratuista valkoisista pellavalangoista,</verse>
        <verse osisID='Exod.36.38'>ja siihen viisi pylvästä koukkuineen; ja niiden päät ja niiden  koristepienat päällystettiin kullalla, ja niiden viisi jalustaa tehtiin  vaskesta.</verse>
      </chapter>
      <chapter osisID='Exod.37'>
        <verse osisID='Exod.37.1'>Ja Besalel teki arkin akasiapuusta, puolenkolmatta kyynärän pituisen,  puolentoista kyynärän levyisen ja puolentoista kyynärän korkuisen.</verse>
        <verse osisID='Exod.37.2'>Ja hän päällysti sen puhtaalla kullalla sisältä ja ulkoa ja teki  siihen kultareunuksen yltympäri.</verse>
        <verse osisID='Exod.37.3'>Ja hän valoi siihen neljä kultarengasta, sen neljään kulmaan, niin  että kaksi rengasta tuli sen toiselle puolelle ja kaksi rengasta sen  toiselle puolelle.</verse>
        <verse osisID='Exod.37.4'>Ja hän teki korennot akasiapuusta ja päällysti ne kullalla.</verse>
        <verse osisID='Exod.37.5'>Ja hän pisti arkin sivuilla oleviin renkaisiin korennot, joilla arkki  oli kannettava.</verse>
        <verse osisID='Exod.37.6'>Ja hän teki armoistuimen puhtaasta kullasta, puoltakolmatta kyynärää  pitkän ja puoltatoista kyynärää leveän.</verse>
        <verse osisID='Exod.37.7'>Ja hän teki kaksi kultakerubia, kohotakoista tekoa, armoistuimen  molempiin päihin,</verse>
        <verse osisID='Exod.37.8'>toisen kerubin toiseen päähän ja toisen kerubin toiseen päähän.  Armoistuimesta kohoaviksi hän teki kerubit, sen kumpaankin päähän.</verse>
        <verse osisID='Exod.37.9'>Ja kerubit levittivät siipensä ylöspäin, niin että ne peittivät  siivillänsä armoistuimen, ja niiden kasvot olivat vastakkain; kerubien  kasvot olivat käännetyt armoistuinta kohti.</verse>
        <verse osisID='Exod.37.10'>Hän teki myös pöydän akasiapuusta, kahta kyynärää pitkän, kyynärää  leveän ja puoltatoista kyynärää korkean.</verse>
        <verse osisID='Exod.37.11'>Ja hän päällysti sen puhtaalla kullalla ja teki siihen  kultareunuksen yltympäri.</verse>
        <verse osisID='Exod.37.12'>Ja hän teki sen ympäri kämmenen korkuisen listan, ja listan ympäri  kultareunuksen.</verse>
        <verse osisID='Exod.37.13'>Ja hän valoi siihen neljä kultarengasta ja kiinnitti renkaat neljään  kulmaan, sen neljän jalan kohdalle.</verse>
        <verse osisID='Exod.37.14'>Renkaat olivat juuri listan alla niiden korentojen pitiminä, joilla  pöytä oli kannettava.</verse>
        <verse osisID='Exod.37.15'>Ja hän teki korennot akasiapuusta ja päällysti ne kullalla; ja  niillä oli pöytä kannettava.</verse>
        <verse osisID='Exod.37.16'>Hän teki puhtaasta kullasta pöydällä pidettävät astiat: vadit ja  kupit, maljat ja kannut, joista juomauhri vuodatetaan.</verse>
        <verse osisID='Exod.37.17'>Hän teki myös seitsenhaaraisen lampun puhtaasta kullasta.  Kohotakoista tekoa hän teki seitsenhaaraisen lampun jalkoineen ja  varsineen; sen kukkakuvut, nuput kukkalehtineen, olivat samaa kappaletta  kuin se.</verse>
        <verse osisID='Exod.37.18'>Kuusi haaraa lähti lampun sivuista, kolme haaraa toisesta sivusta ja  kolme haaraa toisesta sivusta.</verse>
        <verse osisID='Exod.37.19'>Toisessa haarassa oli kolme mantelinkukan muotoista kukkakupua,  nuppua kukkalehtineen, ja toisessa haarassa samoin kolme mantelinkukan  muotoista kukkakupua, nuppua kukkalehtineen; näin oli jokaisessa  kuudessa haarassa, jotka lampusta lähtivät.</verse>
        <verse osisID='Exod.37.20'>Mutta itse seitsenhaaraisessa lampussa oli neljä mantelinkukan  muotoista kukkakupua, nuppua kukkalehtineen.</verse>
        <verse osisID='Exod.37.21'>Yksi nuppu oli aina jokaisen haaraparin alla niistä kuudesta  haarasta, jotka lampusta lähtivät.</verse>
        <verse osisID='Exod.37.22'>Nuput ja haarat olivat samaa kappaletta kuin se; se oli kokonaan  samaa kohotakoista tekoa, puhdasta kultaa.</verse>
        <verse osisID='Exod.37.23'>Ja hän teki siihen seitsemän lamppua ja siihen kuuluvat lamppusakset  ja karstakupit puhtaasta kullasta.</verse>
        <verse osisID='Exod.37.24'>Yhdestä talentista puhdasta kultaa hän teki sekä sen että kaikki sen  kalut.</verse>
        <verse osisID='Exod.37.25'>Hän teki myös suitsutusalttarin akasiapuusta, kyynärän pituisen ja  kyynärän levyisen, siis neliskulmaisen, ja kahta kyynärää korkean; sen  sarvet olivat samaa kappaletta kuin se.</verse>
        <verse osisID='Exod.37.26'>Ja hän päällysti sen puhtaalla kullalla, sekä sen levyn että sivut  ympärinsä ja sen sarvet; ja hän teki kultareunuksen sen ympäri.</verse>
        <verse osisID='Exod.37.27'>Ja hän teki siihen kaksi kultarengasta reunuksen alle molemmin  puolin, molempiin sivuihin, niiden korentojen pitimiksi, joilla alttari  oli kannettava.</verse>
        <verse osisID='Exod.37.28'>Ja korennotkin hän teki akasiapuusta ja päällysti ne kullalla.</verse>
        <verse osisID='Exod.37.29'>Ja hän teki pyhän voiteluöljyn ja puhtaan, hyvänhajuisen  suitsukkeen, jollaista voiteensekoittaja valmistaa.</verse>
      </chapter>
      <chapter osisID='Exod.38'>
        <verse osisID='Exod.38.1'>Ja hän teki polttouhrialttarin akasiapuusta, neliskulmaisen, viittä  kyynärää pitkän, viittä kyynärää leveän ja kolmea kyynärää korkean.</verse>
        <verse osisID='Exod.38.2'>Ja hän teki siihen sarvet, sen neljään kulmaan, niin että sarvet  olivat samaa kappaletta kuin se. Ja hän päällysti sen vaskella.</verse>
        <verse osisID='Exod.38.3'>Ja hän teki kaikki alttarin kalut: kattilat, lapiot, maljat, haarukat  ja hiilipannut. Kaikki sen kalut hän teki vaskesta.</verse>
        <verse osisID='Exod.38.4'>Ja hän teki alttariin verkonkaltaisen ristikkokehyksen vaskesta,  alttarin välireunuksen alle, maahan kiinni, niin että se ulottui  puolitiehen alttaria.</verse>
        <verse osisID='Exod.38.5'>Ja hän valoi neljä rengasta vaskiristikon neljään kulmaan, korentojen  pitimiksi.</verse>
        <verse osisID='Exod.38.6'>Ja korennot hän teki akasiapuusta ja päällysti ne vaskella.</verse>
        <verse osisID='Exod.38.7'>Ja hän pisti alttarin sivuilla oleviin renkaisiin korennot, joilla se  oli kannettava. Ja hän teki sen laudoista, ontoksi.</verse>
        <verse osisID='Exod.38.8'>Ja hän teki vaskialtaan vaskijalustoineen niiden naisten  kuvastimista, jotka toimittivat palvelusta ilmestysmajan ovella.</verse>
        <verse osisID='Exod.38.9'>Sitten hän teki esipihan. Etelän puolella olivat esipihan  ympärysverhot kerratuista valkoisista pellavalangoista, sadan kyynärän  pituiset;</verse>
        <verse osisID='Exod.38.10'>niiden pylväitä oli kaksikymmentä ja näiden vaskijalustoja  kaksikymmentä, mutta pylväiden koukut ja niiden koristepienat olivat  hopeata.</verse>
        <verse osisID='Exod.38.11'>Samoin olivat ympärysverhot myös pohjoisen puolella sadan kyynärän  pituiset; niiden pylväitä oli kaksikymmentä ja näiden vaskijalustoja  kaksikymmentä, mutta pylväiden koukut ja niiden koristepienat olivat  hopeata.</verse>
        <verse osisID='Exod.38.12'>Mutta lännen puolella olivat ympärysverhot viidenkymmenen kyynärän  pituiset; niiden pylväitä oli kymmenen ja näiden jalustoja kymmenen, ja  pylväiden koukut ja niiden koristepienat olivat hopeata.</verse>
        <verse osisID='Exod.38.13'>Ja etupuolella, itään päin, olivat ympärysverhot viidenkymmenen  kyynärän pituiset.</verse>
        <verse osisID='Exod.38.14'>Ympärysverhot olivat portin toisella sivulla viidentoista kyynärän  pituiset, ja niiden pylväitä oli kolme ja näiden jalustoja kolme.</verse>
        <verse osisID='Exod.38.15'>Samoin olivat ympärysverhot toisellakin sivulla, siis esipihan  portin kummallakin puolella, viidentoista kyynärän pituiset; niiden  pylväitä oli kolme ja näiden jalustoja kolme.</verse>
        <verse osisID='Exod.38.16'>Kaikki esipihan ympärysverhot yltympäri olivat kerratuista  valkoisista pellavalangoista,</verse>
        <verse osisID='Exod.38.17'>ja pylväiden jalustat olivat vaskea, mutta pylväiden koukut ja  niiden koristepienat olivat hopeata, ja niiden päiden päällystys oli  hopeata; kaikki esipihan pylväät olivat ympäröidyt hopeaisilla  koristepienoilla.</verse>
        <verse osisID='Exod.38.18'>Ja esipihan portin uudin oli kirjaellen kudottu punasinisistä,  purppuranpunaisista ja helakanpunaisista langoista ja kerratuista  valkoisista pellavalangoista, kahdenkymmenen kyynärän pituinen ja  niinkuin esipihan ympärysverhotkin viiden kyynärän korkuinen, vaatteen  leveyden mukaan;</verse>
        <verse osisID='Exod.38.19'>ja sen pylväitä oli neljä ja näiden vaskijalustoja neljä, mutta  niiden koukut olivat hopeata, ja niiden päiden päällystys ja niiden  koristepienat olivat hopeata.</verse>
        <verse osisID='Exod.38.20'>Ja kaikki asumuksen ja ympärillä olevan esipihan vaarnat olivat  vaskea.</verse>
        <verse osisID='Exod.38.21'>Näin paljon lasketaan menneen asumuksen, lain asumuksen,  kustannuksiin, joka lasku tehtiin Mooseksen käskyn mukaan leeviläisten  toimesta, Iitamarin, pappi Aaronin pojan, johdolla.</verse>
        <verse osisID='Exod.38.22'>Ja Besalel, Uurin poika, Huurin pojanpoika, Juudan sukukunnasta, oli  tehnyt kaikki, mistä Herra oli Moosekselle käskyn antanut,</verse>
        <verse osisID='Exod.38.23'>ja hänellä oli apulaisena Oholiab, Ahisamakin poika, Daanin  sukukunnasta, seppä ja kuvakudosten tekijä; tämä valmisti kirjokankaita  punasinisistä, purppuranpunaisista ja helakanpunaisista langoista ja  valkoisista pellavalangoista.</verse>
        <verse osisID='Exod.38.24'>Kultaa, joka käytettiin siihen työhön, kaikkeen työhön pyhäkössä,  oli heilutusuhrina tuotu kaikkiaan kaksikymmentä yhdeksän talenttia,  seitsemänsataa kolmekymmentä sekeliä, pyhäkkösekelin painon mukaan.</verse>
        <verse osisID='Exod.38.25'>Ja hopeata, joka kansalta katselmusta pidettäessä kerääntyi, oli  sata talenttia ja tuhat seitsemänsataa seitsemänkymmentä viisi sekeliä,  pyhäkkösekelin painon mukaan,</verse>
        <verse osisID='Exod.38.26'>puolikas, puoli sekeliä, henkeä kohti, pyhäkkösekelin painon mukaan,  jokaiselta katselmuksessa olleelta kaksikymmenvuotiaalta ja sitä  vanhemmalta, kaikkiaan kuudeltasadalta kolmelta tuhannelta  viideltäsadalta viideltäkymmeneltä.</verse>
        <verse osisID='Exod.38.27'>Ja ne sata talenttia hopeata käytettiin pyhäkön jalustain ja  esiripun jalustain valamiseen: sata talenttia sataan jalustaan, talentti  jalustaa kohti.</verse>
        <verse osisID='Exod.38.28'>Ja niistä tuhannesta seitsemästäsadasta seitsemästäkymmenestä  viidestä sekelistä tehtiin koukut pylväisiin ja päällystettiin hopealla  niiden päät ja tehtiin niihin koristepienat.</verse>
        <verse osisID='Exod.38.29'>Ja heilutusuhri-vaskea oli seitsemänkymmentä talenttia, kaksituhatta  neljäsataa sekeliä.</verse>
        <verse osisID='Exod.38.30'>Siitä tehtiin jalustat ilmestysmajan oveen, vaskialttari ja siihen  kuuluva vaskinen ristikkokehys ja kaikki alttarin kalut</verse>
        <verse osisID='Exod.38.31'>sekä jalustat ympärillä olevaan esipihaan ja jalustat esipihan  porttiin ja kaikki asumuksen vaarnat ja kaikki vaarnat ympärillä olevaan  esipihaan.</verse>
      </chapter>
      <chapter osisID='Exod.39'>
        <verse osisID='Exod.39.1'>Ja punasinisistä, purppuranpunaisista ja helakanpunaisista langoista  tehtiin virkapuvut pyhäkköpalvelusta varten; ja samoin tehtiin muut  pyhät vaatteet Aaronille, niinkuin Herra oli Moosekselle käskyn antanut.</verse>
        <verse osisID='Exod.39.2'>Kasukka tehtiin kullasta sekä punasinisistä, purppuranpunaisista ja  helakanpunaisista langoista ja kerratuista valkoisista pellavalangoista.</verse>
        <verse osisID='Exod.39.3'>Kultalevyt taottiin ohuiksi ja leikattiin säikeiksi, taidokkaasti  kudottaviksi punasinisten, purppuranpunaisten ja helakanpunaisten  lankojen ja valkoisten pellavalankojen sekaan.</verse>
        <verse osisID='Exod.39.4'>Siihen tehtiin yhdistettävät olkakappaleet; molemmista päistänsä se  kiinnitettiin niihin.</verse>
        <verse osisID='Exod.39.5'>Ja vyö, joka oli oleva kasukassa sen kiinnittämiseksi, oli tehty  samasta kappaleesta kuin se, samalla tavalla kullasta sekä  punasinisistä, purppuranpunaisista ja helakanpunaisista langoista ja  kerratuista valkoisista pellavalangoista, niinkuin Herra oli Moosekselle  käskyn antanut.</verse>
        <verse osisID='Exod.39.6'>Sitten valmistettiin kultapalmikoimilla kehystetyt onyks-kivet,  joihin oli kaiverrettu Israelin poikien nimet, niinkuin kaiverretaan  sinettisormuksia.</verse>
        <verse osisID='Exod.39.7'>Ja ne pantiin kasukan olkakappaleihin, että ne kivet johdattaisivat  muistoon israelilaiset, niinkuin Herra oli Moosekselle käskyn antanut.</verse>
        <verse osisID='Exod.39.8'>Rintakilpi tehtiin taidokkaasti kutomalla, samalla tavalla kuin  kasukkakin oli tehty, kullasta sekä punasinisistä, purppuranpunaisista  ja helakanpunaisista langoista ja kerratuista valkoisista  pellavalangoista.</verse>
        <verse osisID='Exod.39.9'>Se oli neliskulmainen ja taskun muotoon tehty; rintakilpi tehtiin  vaaksan pituinen ja vaaksan levyinen, taskun muotoon.</verse>
        <verse osisID='Exod.39.10'>Ja sen pintaan kiinnitettiin kiviä yliyltään, neljään riviin:  ensimmäiseen riviin karneoli, topaasi ja smaragdi;</verse>
        <verse osisID='Exod.39.11'>toiseen riviin rubiini, safiiri ja jaspis;</verse>
        <verse osisID='Exod.39.12'>kolmanteen riviin hyasintti, akaatti ja ametisti;</verse>
        <verse osisID='Exod.39.13'>ja neljänteen riviin krysoliitti, onyks ja berylli.  Kultapalmikoimilla kehystettyinä ne kiinnitettiin paikoilleen.</verse>
        <verse osisID='Exod.39.14'>Kiviä oli Israelin poikien nimien mukaan kaksitoista, yksi kutakin  nimeä kohti; kussakin kivessä oli yksi kahdentoista sukukunnan nimistä,  kaiverrettuna samalla tavalla, kuin kaiverretaan sinettisormuksia.</verse>
        <verse osisID='Exod.39.15'>Ja rintakilpeen tehtiin puhtaasta kullasta käädyt, punotut, niinkuin  punonnaista tehdään.</verse>
        <verse osisID='Exod.39.16'>Vielä tehtiin kaksi kultapalmikoimaa ja kaksi kultarengasta, ja  molemmat renkaat kiinnitettiin rintakilven molempiin yläkulmiin.</verse>
        <verse osisID='Exod.39.17'>Ja molemmat kultapunonnaiset kiinnitettiin kahteen renkaaseen  rintakilven yläkulmiin.</verse>
        <verse osisID='Exod.39.18'>Ja molempien punonnaisten toiset kaksi päätä kiinnitettiin kahteen  palmikoimaan, ja nämä kiinnitettiin kasukan olkakappaleihin, sen  etupuolelle.</verse>
        <verse osisID='Exod.39.19'>Vielä tehtiin kaksi kultarengasta, ja ne pantiin rintakilven  molempiin alakulmiin, sen sisäpuoliseen, kasukkaa vasten olevaan  reunaan.</verse>
        <verse osisID='Exod.39.20'>Ja vieläkin tehtiin kaksi kultarengasta, ja ne kiinnitettiin kasukan  molempiin olkakappaleihin, niiden alareunaan, etupuolelle, sauman  kohdalle, kasukan vyön yläpuolelle.</verse>
        <verse osisID='Exod.39.21'>Sitten rintakilpi solmittiin renkaistaan punasinisellä nauhalla  kasukan renkaisiin, niin että se oli kasukan vyön yläpuolella, eikä siis  rintakilpi irtautunut kasukasta - kaikki, niinkuin Herra oli Moosekselle  käskyn antanut.</verse>
        <verse osisID='Exod.39.22'>Kasukan viitta tehtiin kokonaan kutomalla punasinisistä langoista.</verse>
        <verse osisID='Exod.39.23'>Ja pääntie viitan keskellä oli niinkuin haarniskan aukko, ja pääntie  ympäröitiin päärmeellä, ettei se repeäisi.</verse>
        <verse osisID='Exod.39.24'>Ja viitan helmaan tehtiin granaattiomenia punasinisistä,  purppuranpunaisista ja helakanpunaisista kerratuista langoista.</verse>
        <verse osisID='Exod.39.25'>Sitten tehtiin tiukuja puhtaasta kullasta, ja nämä tiuvut  kiinnitettiin granaattiomenien väliin viitan helmaan ympärinsä,  granaattiomenien väliin:</verse>
        <verse osisID='Exod.39.26'>vuorotellen tiuku ja granaattiomena viitan helmaan ympärinsä,  käytettäviksi virantoimituksessa, niinkuin Herra oli Moosekselle käskyn  antanut.</verse>
        <verse osisID='Exod.39.27'>Sitten tehtiin Aaronille ja hänen pojilleen ihokkaat, kudotut  valkoisista pellavalangoista,</verse>
        <verse osisID='Exod.39.28'>käärelakki valkoisista pellavalangoista, koristepäähineet  valkoisista pellavalangoista ja pellavakaatiot kerratuista valkoisista  pellavalangoista,</verse>
        <verse osisID='Exod.39.29'>ja vihdoin vyö kerratuista valkoisista pellavalangoista ja  punasinisistä, purppuranpunaisista ja helakanpunaisista langoista,  kirjaellen kudottu, niinkuin Herra oli Moosekselle käskyn antanut.</verse>
        <verse osisID='Exod.39.30'>Vielä tehtiin otsakoriste, pyhä otsalehti, puhtaasta kullasta ja  siihen piirrettiin, niinkuin sinettisormusta kaiverretaan, kirjoitus:  "Herralle pyhitetty".</verse>
        <verse osisID='Exod.39.31'>Ja siihen kiinnitettiin punasininen nauha sidottavaksi käärelakin  yläreunaan, niinkuin Herra oli Moosekselle käskyn antanut.</verse>
        <verse osisID='Exod.39.32'>Ja niin valmistui koko työ: asumus, ilmestysmaja. Ja israelilaiset  tekivät kaiken, niinkuin Herra oli Moosekselle käskyn antanut; niin he  tekivät.</verse>
        <verse osisID='Exod.39.33'>Ja he toivat Mooseksen eteen asumuksen, majan kaikkine kaluineen,  hakasineen, lautoineen, poikkitankoineen, pylväineen ja jalustoineen,</verse>
        <verse osisID='Exod.39.34'>punaisista oinaannahoista tehdyn peitteen ja sireeninnahoista tehdyn  peitteen ja verhona olevan esiripun,</verse>
        <verse osisID='Exod.39.35'>lain arkin korentoineen, armoistuimen,</verse>
        <verse osisID='Exod.39.36'>pöydän kaikkine kaluineen ja näkyleivät,</verse>
        <verse osisID='Exod.39.37'>aitokultaisen seitsenhaaraisen lampun riviin pantavine lamppuineen  ja kaikkine kaluineen sekä öljyä seitsenhaaraista lamppua varten,</verse>
        <verse osisID='Exod.39.38'>kultaisen alttarin, voiteluöljyn ja hyvänhajuisen suitsukkeen, majan  oven uutimen,</verse>
        <verse osisID='Exod.39.39'>vaskialttarin vaskisine ristikkokehyksineen, sen korennot ja kaikki  kalut, altaan jalustoineen,</verse>
        <verse osisID='Exod.39.40'>esipihan ympärysverhot pylväineen ja jalustoineen, esipihan portin  uutimen sekä sen köydet ja vaarnat, ja kaikki kalut, joita tarvitaan  asumuksen, ilmestysmajan, tehtävissä,</verse>
        <verse osisID='Exod.39.41'>virkapuvut pyhäkköpalvelusta varten ja pappi Aaronin muut pyhät  vaatteet sekä hänen poikiensa pappispuvut.</verse>
        <verse osisID='Exod.39.42'>Aivan niinkuin Herra oli Moosekselle käskyn antanut, niin olivat  israelilaiset tehneet kaiken sen työn.</verse>
        <verse osisID='Exod.39.43'>Ja Mooses katseli kaikkea työtä, ja katso, he olivat tehneet sen  niin, kuin Herra oli käskenyt; niin he olivat tehneet. Silloin Mooses  siunasi heidät.</verse>
      </chapter>
      <chapter osisID='Exod.40'>
        <verse osisID='Exod.40.1'>Ja Herra puhui Moosekselle sanoen:</verse>
        <verse osisID='Exod.40.2'>"Ensimmäisen kuukauden ensimmäisenä päivänä pystytä asumus,  ilmestysmaja.</verse>
        <verse osisID='Exod.40.3'>Ja aseta sinne lain arkki ja ripusta esirippu arkin eteen.</verse>
        <verse osisID='Exod.40.4'>Ja tuo sinne pöytä ja lado sille näkyleivät päälletysten; ja tuo  sinne seitsenhaarainen lamppu ja nosta sen lamput paikoilleen.</verse>
        <verse osisID='Exod.40.5'>Ja sijoita kultainen suitsutusalttari lain arkin eteen ja ripusta  uudin majan oveen.</verse>
        <verse osisID='Exod.40.6'>Ja polttouhrialttari sijoita asumuksen, ilmestysmajan, oven eteen.</verse>
        <verse osisID='Exod.40.7'>Ja allas sijoita ilmestysmajan ja alttarin välille ja kaada siihen  vettä.</verse>
        <verse osisID='Exod.40.8'>Ja tee esipiha yltympäri ja pane uudin esipihan porttiin.</verse>
        <verse osisID='Exod.40.9'>Ota sitten voiteluöljyä ja voitele asumus ja kaikki, mitä siinä on,  ja pyhitä se kalustoineen, että se tulisi pyhäksi.</verse>
        <verse osisID='Exod.40.10'>Ja voitele polttouhrialttari kaikkine kaluineen ja pyhitä alttari,  että alttari tulisi korkeasti-pyhäksi.</verse>
        <verse osisID='Exod.40.11'>Voitele myös allas jalustoineen ja pyhitä se.</verse>
        <verse osisID='Exod.40.12'>Tuo sitten Aaron poikineen ilmestysmajan ovelle ja pese heidät  vedellä.</verse>
        <verse osisID='Exod.40.13'>Ja pue Aaron pyhiin vaatteisiin ja voitele hänet ja pyhitä hänet,  että hän pappina palvelisi minua.</verse>
        <verse osisID='Exod.40.14'>Ja tuo myös hänen poikansa ja pue heidän ylleen ihokkaat.</verse>
        <verse osisID='Exod.40.15'>Ja voitele heidät, niinkuin sinä voitelit heidän isänsäkin, että he  pappeina palvelisivat minua. Niin tämä on oleva heille voitelu ikuiseen  pappeuteen, sukupolvesta sukupolveen."</verse>
        <verse osisID='Exod.40.16'>Ja Mooses teki kaiken, niinkuin Herra oli häntä käskenyt; niin hän  teki.</verse>
        <verse osisID='Exod.40.17'>Ja asumus pystytettiin toisen vuoden ensimmäisessä kuussa, kuukauden  ensimmäisenä päivänä.</verse>
        <verse osisID='Exod.40.18'>Silloin Mooses pystytti asumuksen. Hän asetti paikoilleen sen  jalustat, kiinnitti sen laudat, sovitti paikoilleen sen poikkitangot ja  pystytti sen pylväät.</verse>
        <verse osisID='Exod.40.19'>Ja hän levitti asumuksen ylle teltan ja asetti ylimmäksi sen päälle  telttapeitteen, niinkuin Herra oli Moosesta käskenyt.</verse>
        <verse osisID='Exod.40.20'>Sitten hän otti lain, pani sen arkkiin ja kiinnitti arkkiin korennot  ja asetti armoistuimen arkin päälle.</verse>
        <verse osisID='Exod.40.21'>Ja hän toi arkin asumukseen ja sijoitti paikoilleen sitä verhoavan  esiripun, ripustaen sen lain arkin eteen, niinkuin Herra oli Moosesta  käskenyt.</verse>
        <verse osisID='Exod.40.22'>Ja hän asetti pöydän ilmestysmajaan, asumuksen pohjoissivulle,  esiripun ulkopuolelle</verse>
        <verse osisID='Exod.40.23'>ja latoi sille näkyleivät päälletysten Herran eteen, niinkuin Herra  oli Moosesta käskenyt.</verse>
        <verse osisID='Exod.40.24'>Ja hän asetti seitsenhaaraisen lampun ilmestysmajaan, vastapäätä  pöytää, asumuksen eteläsivulle,</verse>
        <verse osisID='Exod.40.25'>ja nosti lamput paikoilleen Herran eteen, niinkuin Herra oli  Moosesta käskenyt.</verse>
        <verse osisID='Exod.40.26'>Ja hän asetti kultaisen alttarin ilmestysmajaan esiripun eteen</verse>
        <verse osisID='Exod.40.27'>ja poltti siinä hyvänhajuista suitsuketta, niinkuin Herra oli  Moosesta käskenyt.</verse>
        <verse osisID='Exod.40.28'>Ja hän ripusti uutimen asumuksen oveen.</verse>
        <verse osisID='Exod.40.29'>Ja polttouhrialttarin hän asetti asumuksen, ilmestysmajan, oven  eteen ja uhrasi sen päällä polttouhrin ja ruokauhrin, niinkuin Herra oli  Moosesta käskenyt.</verse>
        <verse osisID='Exod.40.30'>Ja altaan hän asetti ilmestysmajan ja alttarin välille ja kaatoi  siihen vettä peseytymistä varten.</verse>
        <verse osisID='Exod.40.31'>Ja Mooses ja Aaron ja hänen poikansa pesivät siinä kätensä ja  jalkansa;</verse>
        <verse osisID='Exod.40.32'>kun he menivät ilmestysmajaan tahi lähestyivät alttaria, niin he  aina peseytyivät, niinkuin Herra oli Moosesta käskenyt.</verse>
        <verse osisID='Exod.40.33'>Ja asumuksen ja alttarin ympärille hän laittoi esipihan ja ripusti  uutimen esipihan porttiin. Ja niin Mooses päätti sen työn.</verse>
        <verse osisID='Exod.40.34'>Sitten pilvi peitti ilmestysmajan, ja Herran kirkkaus täytti  asumuksen;</verse>
        <verse osisID='Exod.40.35'>eikä Mooses voinut mennä ilmestysmajaan, sillä pilvi oli laskeutunut  sen päälle, ja Herran kirkkaus täytti asumuksen.</verse>
        <verse osisID='Exod.40.36'>Ja joka kerta, kun pilvi kohosi asumuksen päältä, lähtivät  israelilaiset liikkeelle; näin oli koko heidän vaelluksensa ajan.</verse>
        <verse osisID='Exod.40.37'>Mutta milloin pilvi ei kohonnut, he eivät lähteneet liikkeelle,  ennenkuin sinä päivänä, jona se taas kohosi.</verse>
      </chapter>
    </div></osisText>
</osis>