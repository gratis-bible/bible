<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='fin' xml:lang='fi'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='fin'>
        <title>Finish Version</title>
        <contributor>
  		The Unbound Bible
  		Biola University: Administrative Computing
  		13800 Biola Ave.
  		La Mirada, CA 90639
  		United States of America
  		562-903-4722 
  	</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>
  		Finnish Bible
  		PYHŽ RAAMATTU
  		(C) 1933, 1938
  		Vanha Testamentti XI 1933 Uusi Testamentti XII 1938
  	</description>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>fin</identifier>
        <source>ftp://unboundftp.biola.edu/pub/finnish1938_utf8.zip</source>
        <language type='IETF'>fi</language>
        <relation/>
        <coverage>provide the bible to the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Prov'>
      <chapter osisID='Prov.1'>
        <verse osisID='Prov.1.1'>Salomon, Daavidin pojan, Israelin kuninkaan, sananlaskut,</verse>
        <verse osisID='Prov.1.2'>viisauden ja kurin oppimiseksi, ymmärryksen sanojen ymmärtämiseksi,</verse>
        <verse osisID='Prov.1.3'>taitoa tuovan kurin, vanhurskauden, oikeuden ja vilpittömyyden  saamiseksi,</verse>
        <verse osisID='Prov.1.4'>mielevyyden antamiseksi yksinkertaisille, tiedon ja taidollisuuden  nuorille.</verse>
        <verse osisID='Prov.1.5'>Viisas kuulkoon ja saakoon oppia lisää, ja ymmärtäväinen hankkikoon  elämänohjetta</verse>
        <verse osisID='Prov.1.6'>ymmärtääkseen sananlaskuja ja vertauksia, viisasten sanoja ja heidän  ongelmiansa.</verse>
        <verse osisID='Prov.1.7'>Herran pelko on tiedon alku; hullut pitävät halpana viisauden ja  kurin.</verse>
        <verse osisID='Prov.1.8'>Kuule, poikani, isäsi kuritusta äläkä hylkää äitisi opetusta,</verse>
        <verse osisID='Prov.1.9'>sillä ne ovat ihana seppele sinun päähäsi ja käädyt sinun kaulaasi.</verse>
        <verse osisID='Prov.1.10'>Poikani, jos synnintekijät sinua viekoittelevat, älä suostu.</verse>
        <verse osisID='Prov.1.11'>Jos he sanovat: "Lähde mukaamme! Väijykäämme verta, vaanikaamme  viatonta syyttömästi;</verse>
        <verse osisID='Prov.1.12'>nielaiskaamme niinkuin tuonela heidät elävältä, ehyeltään, niinkuin  hautaan vaipuvaiset;</verse>
        <verse osisID='Prov.1.13'>me saamme kaikenlaista kallista tavaraa, täytämme talomme saaliilla;</verse>
        <verse osisID='Prov.1.14'>heitä arpasi meidän kanssamme, yhteinen kukkaro olkoon meillä  kaikilla" -</verse>
        <verse osisID='Prov.1.15'>älä lähde, poikani, samalle tielle kuin he, pidätä jalkasi heidän  poluiltansa.</verse>
        <verse osisID='Prov.1.16'>Sillä heidän jalkansa juoksevat pahuuteen, kiiruhtavat vuodattamaan  verta.</verse>
        <verse osisID='Prov.1.17'>Sillä verkko on viritetty kaikille siivekkäille, niin että ne sen  näkevät. - Mutta turhaan:</verse>
        <verse osisID='Prov.1.18'>omaa vertansa he väijyvät, vaanivat omaa henkeänsä.</verse>
        <verse osisID='Prov.1.19'>Näin käy jokaiselle väärän voiton pyytäjälle: se ottaa haltijaltaan  hengen.</verse>
        <verse osisID='Prov.1.20'>Viisaus huutaa kadulla, antaa äänensä kuulua toreilla;</verse>
        <verse osisID='Prov.1.21'>meluisten katujen kulmissa se kutsuu, porttien ovilta kaupungissa  sanansa sanoo:</verse>
        <verse osisID='Prov.1.22'>Kuinka kauan te, yksinkertaiset, rakastatte yksinkertaisuutta,  kuinka kauan pilkkaajilla on halu pilkkaan ja tyhmät vihaavat tietoa?</verse>
        <verse osisID='Prov.1.23'>Kääntykää minun nuhdeltavikseni. Katso, minä vuodatan teille  henkeäni, saatan sanani tiedoksenne.</verse>
        <verse osisID='Prov.1.24'>Kun minä kutsuin ja te estelitte, kun ojensin kättäni eikä kenkään  kuunnellut,</verse>
        <verse osisID='Prov.1.25'>vaan te vieroksuitte kaikkia minun neuvojani, ette suostuneet minun  nuhteisiini,</verse>
        <verse osisID='Prov.1.26'>niin minäkin nauran teidän hädällenne, pilkkaan, kun tulee se, mitä  te kauhistutte;</verse>
        <verse osisID='Prov.1.27'>kun myrskynä tulee se, mitä te kauhistutte, kun hätänne saapuu  tuulispäänä, kun päällenne tulee vaiva ja ahdistus.</verse>
        <verse osisID='Prov.1.28'>Silloin he minua kutsuvat, mutta minä en vastaa, etsivät minua,  mutta eivät löydä.</verse>
        <verse osisID='Prov.1.29'>Koska he vihasivat tietoa, eivät valinneet osaksensa Herran pelkoa</verse>
        <verse osisID='Prov.1.30'>eivätkä suostuneet minun neuvooni, vaan katsoivat kaiken minun  nuhteluni halvaksi,</verse>
        <verse osisID='Prov.1.31'>saavat he syödä oman vaelluksensa hedelmiä ja saavat kyllänsä omista  hankkeistaan.</verse>
        <verse osisID='Prov.1.32'>Sillä yksinkertaiset tappaa heidän oma luopumuksensa, ja tyhmät  tuhoaa heidän oma suruttomuutensa.</verse>
        <verse osisID='Prov.1.33'>Mutta joka minua kuulee, saa asua turvassa ja olla rauhassa  onnettomuuden kauhuilta.</verse>
      </chapter>
      <chapter osisID='Prov.2'>
        <verse osisID='Prov.2.1'>Poikani, jos sinä otat minun sanani varteen ja kätket mieleesi minun  käskyni,</verse>
        <verse osisID='Prov.2.2'>niin että herkistät korvasi viisaudelle ja taivutat sydämesi taitoon -</verse>
        <verse osisID='Prov.2.3'>niin, jos kutsut ymmärrystä ja ääneesi huudat taitoa,</verse>
        <verse osisID='Prov.2.4'>jos haet sitä kuin hopeata ja etsit sitä kuin aarretta,</verse>
        <verse osisID='Prov.2.5'>silloin pääset ymmärtämään Herran pelon ja löydät Jumalan tuntemisen.</verse>
        <verse osisID='Prov.2.6'>Sillä Herra antaa viisautta, hänen suustansa lähtee tieto ja taito.</verse>
        <verse osisID='Prov.2.7'>Oikeamielisille hänellä on tallella pelastus, kilpi nuhteettomasti  vaeltaville,</verse>
        <verse osisID='Prov.2.8'>niin että hän suojaa oikeuden polut ja varjelee hurskaittensa tien.</verse>
        <verse osisID='Prov.2.9'>Silloin ymmärrät vanhurskauden ja oikeuden ja vilpittömyyden -  hyvyyden tien kaiken;</verse>
        <verse osisID='Prov.2.10'>sillä viisaus tulee sydämeesi, ja tieto tulee sielullesi suloiseksi,</verse>
        <verse osisID='Prov.2.11'>taidollisuus on sinua varjeleva ja ymmärrys suojeleva sinut.</verse>
        <verse osisID='Prov.2.12'>Se pelastaa sinut pahojen tiestä, miehestä, joka kavalasti puhuu;</verse>
        <verse osisID='Prov.2.13'>niistä, jotka ovat hyljänneet oikeat polut vaeltaaksensa pimeyden  teitä;</verse>
        <verse osisID='Prov.2.14'>niistä, jotka iloitsevat pahanteosta, riemuitsevat häijystä  kavaluudesta,</verse>
        <verse osisID='Prov.2.15'>joiden polut ovat mutkaiset ja jotka joutuvat väärään teillänsä. -</verse>
        <verse osisID='Prov.2.16'>Se pelastaa sinut irstaasta naisesta, vieraasta vaimosta, joka  sanoillansa liehakoitsee,</verse>
        <verse osisID='Prov.2.17'>joka on hyljännyt nuoruutensa ystävän ja unhottanut Jumalansa  liiton.</verse>
        <verse osisID='Prov.2.18'>Sillä hänen huoneensa kallistuu kohti kuolemaa, hänen tiensä haamuja  kohden.</verse>
        <verse osisID='Prov.2.19'>Ei palaja kenkään, joka hänen luoksensa menee, eikä saavu elämän  poluille.</verse>
        <verse osisID='Prov.2.20'>Niin sinä vaellat hyvien tietä ja noudatat vanhurskasten polkuja.</verse>
        <verse osisID='Prov.2.21'>Sillä oikeamieliset saavat asua maassa, ja nuhteettomat jäävät  siihen jäljelle;</verse>
        <verse osisID='Prov.2.22'>mutta jumalattomat hävitetään maasta, ja uskottomat siitä reväistään  pois.</verse>
      </chapter>
      <chapter osisID='Prov.3'>
        <verse osisID='Prov.3.1'>Poikani, älä unhota minun opetustani, vaan sinun sydämesi  säilyttäköön minun käskyni;</verse>
        <verse osisID='Prov.3.2'>sillä pitkää ikää, elinvuosia ja rauhaa ne sinulle kartuttavat.</verse>
        <verse osisID='Prov.3.3'>Laupeus ja uskollisuus älkööt hyljätkö sinua. Sido ne kaulaasi,  kirjoita ne sydämesi tauluun,</verse>
        <verse osisID='Prov.3.4'>niin saat armon ja hyvän ymmärryksen Jumalan ja ihmisten silmien  edessä.</verse>
        <verse osisID='Prov.3.5'>Turvaa Herraan kaikesta sydämestäsi äläkä nojaudu omaan  ymmärrykseesi.</verse>
        <verse osisID='Prov.3.6'>Tunne hänet kaikilla teilläsi, niin hän sinun polkusi tasoittaa.</verse>
        <verse osisID='Prov.3.7'>Älä ole viisas omissa silmissäsi. Pelkää Herraa ja karta pahaa.</verse>
        <verse osisID='Prov.3.8'>Se on terveellistä sinun ruumiillesi ja virkistävää sinun luillesi.</verse>
        <verse osisID='Prov.3.9'>Kunnioita Herraa antamalla varoistasi ja kaiken satosi parhaimmasta,</verse>
        <verse osisID='Prov.3.10'>niin sinun jyväaittasi täyttyvät runsaudella, ja viini pursuu sinun  kuurnistasi.</verse>
        <verse osisID='Prov.3.11'>Poikani, älä pidä Herran kuritusta halpana äläkä kyllästy hänen  rangaistukseensa;</verse>
        <verse osisID='Prov.3.12'>sillä jota Herra rakastaa, sitä hän rankaisee, niinkuin isä poikaa,  joka hänelle rakas on.</verse>
        <verse osisID='Prov.3.13'>Autuas se ihminen, joka on löytänyt viisauden, ihminen, joka on  saanut taidon.</verse>
        <verse osisID='Prov.3.14'>Sillä parempi on hankkia sitä kuin hopeata, ja siitä saatu voitto on  kultaa jalompi.</verse>
        <verse osisID='Prov.3.15'>Se on kalliimpi kuin helmet, eivät mitkään kalleutesi vedä sille  vertaa.</verse>
        <verse osisID='Prov.3.16'>Pitkä ikä on sen oikeassa kädessä, vasemmassa rikkaus ja kunnia.</verse>
        <verse osisID='Prov.3.17'>Sen tiet ovat suloiset tiet, sen polut rauhaisat kaikki tyynni.</verse>
        <verse osisID='Prov.3.18'>Elämän puu on se niille, jotka siihen tarttuvat; onnelliset ne,  jotka siitä pitävät kiinni.</verse>
        <verse osisID='Prov.3.19'>Herra on viisaudella perustanut maan, taivaat taidolla vahvistanut.</verse>
        <verse osisID='Prov.3.20'>Hänen toimestansa syvyydet kuohuivat esiin, ja pilvet pisaroivat  kastetta.</verse>
        <verse osisID='Prov.3.21'>Poikani, nämä älkööt häipykö näkyvistäsi, säilytä neuvokkuus ja  taidollisuus,</verse>
        <verse osisID='Prov.3.22'>niin ne ovat elämä sinun sielullesi ja kaunistus sinun kaulaasi.</verse>
        <verse osisID='Prov.3.23'>Silloin sinä kuljet tiesi turvallisesti etkä loukkaa jalkaasi.</verse>
        <verse osisID='Prov.3.24'>Kun menet maata, et pelkää mitään, ja maata mentyäsi on unesi makea.</verse>
        <verse osisID='Prov.3.25'>Pääset peljästymästä äkkikauhistuksia ja turmiota, joka jumalattomat  yllättää.</verse>
        <verse osisID='Prov.3.26'>Sillä sinä saat luottaa Herraan, hän varjelee sinun jalkasi  joutumasta kiinni.</verse>
        <verse osisID='Prov.3.27'>Älä kiellä tarvitsevalta hyvää, milloin sitä tehdä voit.</verse>
        <verse osisID='Prov.3.28'>Älä sano lähimmäisellesi: "Mene nyt ja tule toiste, huomenna minä  annan", kun sinulla kuitenkin on.</verse>
        <verse osisID='Prov.3.29'>Älä mieti pahaa lähimmäistäsi vastaan, kun hän luottavaisesti  luonasi asuu.</verse>
        <verse osisID='Prov.3.30'>Älä riitele kenenkään kanssa syyttä, kun ei toinen ole sinulle pahaa  tehnyt.</verse>
        <verse osisID='Prov.3.31'>Älä kadehdi väkivallan miestä äläkä hänen teitänsä omiksesi valitse;</verse>
        <verse osisID='Prov.3.32'>sillä väärämielinen on Herralle kauhistus, mutta oikeamielisille hän  on tuttava.</verse>
        <verse osisID='Prov.3.33'>Herran kirous on jumalattoman huoneessa, mutta vanhurskasten  asuinsijaa hän siunaa.</verse>
        <verse osisID='Prov.3.34'>Pilkkaajille hänkin on pilkallinen, mutta nöyrille hän antaa armon.</verse>
        <verse osisID='Prov.3.35'>Viisaat perivät kunnian, mutta tyhmäin osa on häpeä.</verse>
      </chapter>
      <chapter osisID='Prov.4'>
        <verse osisID='Prov.4.1'>Kuulkaa, lapset, isän kuritusta ja kuunnelkaa oppiaksenne ymmärrystä.</verse>
        <verse osisID='Prov.4.2'>Sillä minä annan teille hyvän neuvon, älkää hyljätkö minun  opetustani.</verse>
        <verse osisID='Prov.4.3'>Olinhan minäkin isäni poika, hento ja äitini ainokainen.</verse>
        <verse osisID='Prov.4.4'>Ja isä minua opetti ja sanoi minulle: "Pitäköön sydämesi minun  sanoistani kiinni, noudata minun käskyjäni, niin sinä saat elää.</verse>
        <verse osisID='Prov.4.5'>Hanki viisautta, hanki ymmärrystä, älä sitä unhota, älä väisty pois  minun suuni sanoista.</verse>
        <verse osisID='Prov.4.6'>Älä sitä hylkää, niin se varjelee sinua; rakasta sitä, niin se sinua  suojaa.</verse>
        <verse osisID='Prov.4.7'>Viisauden alku on: hanki viisautta, ja kaikella muulla hankkimallasi  hanki ymmärrystä.</verse>
        <verse osisID='Prov.4.8'>Anna sille korkea arvo, niin se sinut korottaa, se kunnioittaa sinua,  jos sen syliisi suljet;</verse>
        <verse osisID='Prov.4.9'>se panee päähäsi ihanan seppeleen ja lahjoittaa sinulle kauniin  kruunun."</verse>
        <verse osisID='Prov.4.10'>Kuule, poikani, ja ota sanani varteen, niin elämäsi vuodet  enentyvät.</verse>
        <verse osisID='Prov.4.11'>Minä neuvon sinut viisauden tielle, ohjaan sinut oikeille teille.</verse>
        <verse osisID='Prov.4.12'>Käydessäsi eivät askeleesi ahtaalle joudu; juostessasi et kompastu.</verse>
        <verse osisID='Prov.4.13'>Tartu kiinni kuritukseen äläkä hellitä; säilytä se, sillä se on  sinun elämäsi.</verse>
        <verse osisID='Prov.4.14'>Älä lähde jumalattomien polulle, älä astu pahojen tielle.</verse>
        <verse osisID='Prov.4.15'>Anna sen olla, älä mene sille, poikkea pois ja mene ohitse.</verse>
        <verse osisID='Prov.4.16'>Sillä eivät he saa nukkua, elleivät pahaa tee; se riistää heiltä  unen, elleivät ole ketään kaataneet.</verse>
        <verse osisID='Prov.4.17'>Niin he syövät leipänään jumalattomuutta, juovat viininään  väkivallan tekoja.</verse>
        <verse osisID='Prov.4.18'>Mutta vanhurskasten polku on kuin aamurusko, joka kirkastuu  kirkastumistaan sydänpäivään saakka.</verse>
        <verse osisID='Prov.4.19'>Jumalattomain tie on kuin pimeys: eivät he tiedä, mihin kompastuvat.</verse>
        <verse osisID='Prov.4.20'>Poikani, kuuntele minun puhettani, kallista korvasi minun  sanoilleni.</verse>
        <verse osisID='Prov.4.21'>Älkööt ne väistykö silmistäsi, kätke ne sydämesi sisimpään;</verse>
        <verse osisID='Prov.4.22'>sillä ne ovat elämä sille, joka ne löytää, ja lääke koko hänen  ruumiillensa.</verse>
        <verse osisID='Prov.4.23'>Yli kaiken varottavan varjele sydämesi, sillä sieltä elämä lähtee.</verse>
        <verse osisID='Prov.4.24'>Poista itsestäsi suun kavaluus, ja karkoita luotasi huulten vääryys.</verse>
        <verse osisID='Prov.4.25'>Katsokoot sinun silmäsi suoraan, eteenpäin olkoon katseesi luotu.</verse>
        <verse osisID='Prov.4.26'>Tasoita polku jaloillesi, ja kaikki sinun tiesi olkoot vakaat.</verse>
        <verse osisID='Prov.4.27'>Älä poikkea oikeaan, älä vasempaan, väistä jalkasi pahasta.</verse>
      </chapter>
      <chapter osisID='Prov.5'>
        <verse osisID='Prov.5.1'>Poikani, kuuntele minun viisauttani, kallista korvasi minun  taidolleni</verse>
        <verse osisID='Prov.5.2'>ottaaksesi vaarin taidollisuudesta, ja huulesi säilyttäkööt tiedon.</verse>
        <verse osisID='Prov.5.3'>Sillä hunajaa tiukkuvat vieraan vaimon huulet, hänen suunsa on öljyä  liukkaampi.</verse>
        <verse osisID='Prov.5.4'>Mutta lopulta hän on karvas kuin koiruoho, terävä kuin kaksiteräinen  miekka.</verse>
        <verse osisID='Prov.5.5'>Hänen jalkansa kulkevat alas kuolemaan, tuonelaan vetävät hänen  askeleensa.</verse>
        <verse osisID='Prov.5.6'>Ei käy hän elämän tasaista polkua, hänen tiensä horjuvat hänen  huomaamattaan.</verse>
        <verse osisID='Prov.5.7'>Niinpä, lapset, kuulkaa minua, älkää väistykö minun suuni sanoista.</verse>
        <verse osisID='Prov.5.8'>Pidä tiesi kaukana tuollaisesta äläkä lähesty hänen majansa ovea,</verse>
        <verse osisID='Prov.5.9'>ettet antaisi muille kunniaasi etkä vuosiasi armottomalle,</verse>
        <verse osisID='Prov.5.10'>ettei sinun tavarasi ravitsisi vieraita, sinun vaivannäkösi joutuisi  toisen taloon</verse>
        <verse osisID='Prov.5.11'>ja ettet lopulta päätyisi huokailemaan ruumiisi ja lihasi riutuessa</verse>
        <verse osisID='Prov.5.12'>ja sanomaan: "Miksi minä kuritusta vihasin ja sydämeni halveksui  nuhdetta?</verse>
        <verse osisID='Prov.5.13'>Miksi en kuullut neuvojaini ääntä, kallistanut korvaani  opettajilleni?</verse>
        <verse osisID='Prov.5.14'>Olin joutua kokonaan turmion omaksi keskellä seurakunnan ja  kansankokouksen."</verse>
        <verse osisID='Prov.5.15'>Juo vettä omasta säiliöstäsi, sitä, mikä omasta kaivostasi juoksee.</verse>
        <verse osisID='Prov.5.16'>Vuotaisivatko sinun lähteesi kadulle, toreille sinun vesiojasi!</verse>
        <verse osisID='Prov.5.17'>Olkoot ne sinun omasi yksin, älkööt vierasten sinun ohessasi.</verse>
        <verse osisID='Prov.5.18'>Olkoon sinun lähteesi siunattu, ja iloitse nuoruutesi vaimosta.</verse>
        <verse osisID='Prov.5.19'>Armas peura, suloinen vuorikauris - hänen rintansa sinua aina  riemulla ravitkoot, hurmautuos alati hänen rakkaudestaan.</verse>
        <verse osisID='Prov.5.20'>Miksi, poikani, hurmautuisit irstaaseen naiseen ja syleilisit  vieraan vaimon povea?</verse>
        <verse osisID='Prov.5.21'>Sillä Herran silmien edessä ovat miehen tiet, ja hän tutkii kaikki  hänen polkunsa.</verse>
        <verse osisID='Prov.5.22'>Jumalattoman vangitsevat hänen rikoksensa, ja hän tarttuu oman  syntinsä pauloihin.</verse>
        <verse osisID='Prov.5.23'>Kurittomuuteensa hän kuolee ja suistuu harhaan suuressa  hulluudessaan.</verse>
      </chapter>
      <chapter osisID='Prov.6'>
        <verse osisID='Prov.6.1'>Poikani, jos olet ketä lähimmäisellesi taannut, lyönyt kättä  vieraalle;</verse>
        <verse osisID='Prov.6.2'>jos olet kietoutunut oman suusi sanoihin, joutunut suusi sanoista  kiinni,</verse>
        <verse osisID='Prov.6.3'>niin tee toki, poikani, pelastuaksesi tämä, koska olet joutunut  lähimmäisesi kouriin: Mene, heittäydy maahan ja ahdista lähimmäistäsi;</verse>
        <verse osisID='Prov.6.4'>älä suo silmillesi unta äläkä silmäluomillesi lepoa.</verse>
        <verse osisID='Prov.6.5'>Pelastaudu käsistä niinkuin gaselli, niinkuin lintu pyydystäjän  käsistä.</verse>
        <verse osisID='Prov.6.6'>Mene, laiska, muurahaisen tykö, katso sen menoja ja viisastu.</verse>
        <verse osisID='Prov.6.7'>Vaikka sillä ei ole ruhtinasta, ei päällysmiestä eikä hallitsijaa,</verse>
        <verse osisID='Prov.6.8'>se kuitenkin hankkii leipänsä kesällä ja kokoaa varastoon ruokansa  elonaikana.</verse>
        <verse osisID='Prov.6.9'>Kuinka kauan sinä, laiska, makaat, milloinka nouset unestasi?</verse>
        <verse osisID='Prov.6.10'>Nuku vielä vähän, torku vähän, makaa vähän ristissä käsin,</verse>
        <verse osisID='Prov.6.11'>niin köyhyys käy päällesi niinkuin rosvo ja puute niinkuin asestettu  mies.</verse>
        <verse osisID='Prov.6.12'>Kelvoton ihminen, väärä mies on se, joka kulkee suu täynnä vilppiä,</verse>
        <verse osisID='Prov.6.13'>silmää iskee, jaloillaan merkkiä antaa, sormillansa viittoo,</verse>
        <verse osisID='Prov.6.14'>kavaluus mielessä, pahaa aina hankitsee, riitoja rakentaa.</verse>
        <verse osisID='Prov.6.15'>Sentähden hänen turmionsa tulee yhtäkkiä, tuokiossa hänet  rusennetaan, eikä apua ole.</verse>
        <verse osisID='Prov.6.16'>Näitä kuutta Herra vihaa, ja seitsemää hänen sielunsa kauhistuu:</verse>
        <verse osisID='Prov.6.17'>ylpeitä silmiä, valheellista kieltä, käsiä, jotka vuodattavat  viatonta verta,</verse>
        <verse osisID='Prov.6.18'>sydäntä, joka häijyjä juonia miettii, jalkoja, jotka kiiruusti  juoksevat pahaan,</verse>
        <verse osisID='Prov.6.19'>väärää todistajaa, joka valheita puhuu, ja riidan rakentajaa  veljesten kesken.</verse>
        <verse osisID='Prov.6.20'>Säilytä, poikani, isäsi käsky äläkä hylkää äitisi opetusta.</verse>
        <verse osisID='Prov.6.21'>Pidä ne aina sydämellesi sidottuina, kääri ne kaulasi ympärille.</verse>
        <verse osisID='Prov.6.22'>Kulkiessasi ne sinua taluttakoot, maatessasi sinua vartioikoot,  herätessäsi sinua puhutelkoot.</verse>
        <verse osisID='Prov.6.23'>Sillä käsky on lamppu, opetus on valo, ja kurittava nuhde on elämän  tie,</verse>
        <verse osisID='Prov.6.24'>että varjeltuisit pahasta naisesta, vieraan vaimon liukkaasta  kielestä.</verse>
        <verse osisID='Prov.6.25'>Älköön sydämesi himoitko hänen kauneuttaan, älköönkä hän sinua  katseillaan vangitko.</verse>
        <verse osisID='Prov.6.26'>Sillä porttonaisen tähden menee leipäkakkukin, ja naitu nainen  pyydystää kallista sielua.</verse>
        <verse osisID='Prov.6.27'>Voiko kukaan kuljettaa tulta helmassaan, puvun häneltä palamatta?</verse>
        <verse osisID='Prov.6.28'>Voiko kukaan kävellä hiilloksella, jalkain häneltä kärventymättä?</verse>
        <verse osisID='Prov.6.29'>Samoin käy sen, joka menee lähimmäisensä vaimon luo: ei jää  rankaisematta kukaan, joka häneen kajoaa.</verse>
        <verse osisID='Prov.6.30'>Eikö halveksita varasta, vaikka hän olisi nälissään varastanut  hengenpiteikseen?</verse>
        <verse osisID='Prov.6.31'>Onhan hänen, jos tavataan, seitsenkertaisesti korvattava, annettava  kaikki talonsa varat.</verse>
        <verse osisID='Prov.6.32'>Joka vaimon kanssa avion rikkoo, on mieletön; itsensä menettää, joka  niin tekee.</verse>
        <verse osisID='Prov.6.33'>Hän saa vaivan ja häpeän, eikä hänen häväistystään pyyhitä pois.</verse>
        <verse osisID='Prov.6.34'>Sillä luulevaisuus nostaa miehen vihan, ja säälimätön on hän koston  päivänä.</verse>
        <verse osisID='Prov.6.35'>Ei hän huoli mistään lunastusmaksusta, ei suostu, vaikka kuinka  lahjaasi lisäät.</verse>
      </chapter>
      <chapter osisID='Prov.7'>
        <verse osisID='Prov.7.1'>Poikani, noudata minun sanojani ja kätke mieleesi minun käskyni.</verse>
        <verse osisID='Prov.7.2'>Noudata minun käskyjäni, niin saat elää, säilytä opetukseni kuin  silmäteräsi.</verse>
        <verse osisID='Prov.7.3'>Sido ne kiinni sormiisi, kirjoita ne sydämesi tauluun.</verse>
        <verse osisID='Prov.7.4'>Sano viisaudelle: "Sinä olet sisareni", kutsu ymmärrystä  sukulaiseksi,</verse>
        <verse osisID='Prov.7.5'>että varjeltuisit irstaalta naiselta, vieraalta vaimolta, joka  sanoillansa liehakoitsee.</verse>
        <verse osisID='Prov.7.6'>Sillä minä katselin taloni ikkunasta ristikon läpi,</verse>
        <verse osisID='Prov.7.7'>ja minä näin yksinkertaisten joukossa, havaitsin poikain seassa  nuorukaisen, joka oli mieltä vailla.</verse>
        <verse osisID='Prov.7.8'>Hän kulki katua erään naisen kulmaukseen ja asteli hänen majaansa  päin</verse>
        <verse osisID='Prov.7.9'>päivän illaksi hämärtyessä, yön aikana, pimeässä.</verse>
        <verse osisID='Prov.7.10'>Ja katso, nainen tulee häntä vastaan, porton puvussa, kavala  sydämeltä.</verse>
        <verse osisID='Prov.7.11'>Hän on levoton ja hillitön, eivät pysy hänen jalkansa kotona;</verse>
        <verse osisID='Prov.7.12'>milloin hän on kadulla, milloin toreilla, ja väijyy joka kulmassa.</verse>
        <verse osisID='Prov.7.13'>Hän tarttui nuorukaiseen, suuteli häntä ja julkeasti katsoen sanoi  hänelle:</verse>
        <verse osisID='Prov.7.14'>"Minun oli uhrattava yhteysuhri, tänä päivänä olen täyttänyt  lupaukseni.</verse>
        <verse osisID='Prov.7.15'>Sentähden läksin ulos sinua vastaan, etsiäkseni sinua, ja olen sinut  löytänyt.</verse>
        <verse osisID='Prov.7.16'>Olen leposijalleni peitteitä levittänyt, kirjavaa Egyptin  liinavaatetta.</verse>
        <verse osisID='Prov.7.17'>Vuoteeseeni olen pirskoitellut mirhaa, aloeta ja kanelia.</verse>
        <verse osisID='Prov.7.18'>Tule, nauttikaamme lemmestä aamuun asti, riemuitkaamme rakkaudesta.</verse>
        <verse osisID='Prov.7.19'>Sillä mieheni ei ole kotona, hän meni matkalle kauas.</verse>
        <verse osisID='Prov.7.20'>Rahakukkaron hän otti mukaansa ja tulee kotiin vasta täydenkuun  päiväksi."</verse>
        <verse osisID='Prov.7.21'>Hän taivutti hänet paljolla houkuttelullaan, vietteli liukkailla  huulillansa:</verse>
        <verse osisID='Prov.7.22'>äkkiä hän lähti hänen jälkeensä, niinkuin härkä menee teuraaksi,  niinkuin hullu jalkaraudoissa kuritettavaksi,</verse>
        <verse osisID='Prov.7.23'>niinkuin lintu kiiruhtaa paulaan; eikä tiennyt, että oli henkeänsä  kaupalla, kunnes nuoli lävisti hänen maksansa.</verse>
        <verse osisID='Prov.7.24'>Sentähden, poikani, kuulkaa minua, kuunnelkaa minun suuni sanoja.</verse>
        <verse osisID='Prov.7.25'>Älköön poiketko sydämesi tuon naisen teille, älä eksy hänen  poluillensa.</verse>
        <verse osisID='Prov.7.26'>Sillä paljon on surmattuja, hänen kaatamiaan, lukuisasti niitä,  jotka hän on kaikki tappanut.</verse>
        <verse osisID='Prov.7.27'>Hänen majastaan käyvät tuonelan tiet, jotka vievät alas tuonelan  kammioihin.</verse>
      </chapter>
      <chapter osisID='Prov.8'>
        <verse osisID='Prov.8.1'>Eikö viisaus kutsu, eikö taito anna äänensä kuulua?</verse>
        <verse osisID='Prov.8.2'>Ylös kummuille, tien viereen, polkujen risteyksiin hän on asettunut.</verse>
        <verse osisID='Prov.8.3'>Porttien pielissä, kaupungin portilla, oviaukoissa hän huutaa:</verse>
        <verse osisID='Prov.8.4'>"Teitä minä kutsun, miehet, ja ihmislapsille kaikuu minun ääneni.</verse>
        <verse osisID='Prov.8.5'>Tulkaa, yksinkertaiset, mieleviksi; tulkaa järkeviksi, te tyhmät.</verse>
        <verse osisID='Prov.8.6'>Kuulkaa, sillä jalosti minä puhun, ja avaan huuleni puhumaan, mikä  oikein on;</verse>
        <verse osisID='Prov.8.7'>sillä totuutta minun suuni haastaa, ja jumalattomuus on minun  huulilleni kauhistus.</verse>
        <verse osisID='Prov.8.8'>Vanhurskaat ovat minun suuni sanat kaikki, ei ole niissä mitään  petollista, ei väärää.</verse>
        <verse osisID='Prov.8.9'>Ne ovat kaikki oikeat ymmärtäväiselle, suorat niille, jotka löysivät  tiedon.</verse>
        <verse osisID='Prov.8.10'>Ottakaa minun kuritukseni, älkääkä hopeata, ja tieto ennen  valituinta kultaa.</verse>
        <verse osisID='Prov.8.11'>Sillä parempi on viisaus kuin helmet, eivät mitkään kalleudet vedä  sille vertaa.</verse>
        <verse osisID='Prov.8.12'>Minä, viisaus, olen perehtynyt mielevyyteen, olen löytänyt tiedon ja  taidollisuuden.</verse>
        <verse osisID='Prov.8.13'>Herran pelko on pahan vihaamista. Kopeutta ja ylpeyttä, pahaa tietä  ja kavalaa suuta minä vihaan.</verse>
        <verse osisID='Prov.8.14'>Minulla on neuvo ja neuvokkuus; minä olen ymmärrys, minulla on  voima.</verse>
        <verse osisID='Prov.8.15'>Minun avullani kuninkaat hallitsevat, ruhtinaat säädöksensä  vanhurskaasti säätävät.</verse>
        <verse osisID='Prov.8.16'>Minun avullani päämiehet vallitsevat ja ylhäiset, maan tuomarit  kaikki.</verse>
        <verse osisID='Prov.8.17'>Minä rakastan niitä, jotka minua rakastavat, ja jotka minua varhain  etsivät, ne löytävät minut.</verse>
        <verse osisID='Prov.8.18'>Minun tykönäni on rikkaus ja kunnia, ikivanha varallisuus ja  vanhurskaus.</verse>
        <verse osisID='Prov.8.19'>Minun hedelmäni on parempi kuin kulta, kuin puhtain kulta, minun  antamani voitto valituinta hopeata parempi.</verse>
        <verse osisID='Prov.8.20'>Minä vaellan vanhurskauden polkua, oikeuden teitten keskikohtaa,</verse>
        <verse osisID='Prov.8.21'>antaakseni niille, jotka minua rakastavat, pysyvän perinnön ja  täyttääkseni heidän aarrekammionsa.</verse>
        <verse osisID='Prov.8.22'>Herra loi minut töittensä esikoiseksi, ensimmäiseksi teoistaan,  ennen aikojen alkua.</verse>
        <verse osisID='Prov.8.23'>Iankaikkisuudesta minä olen asetettu olemaan, alusta asti, hamasta  maan ikiajoista.</verse>
        <verse osisID='Prov.8.24'>Ennenkuin syvyyksiä oli, synnyin minä, ennenkuin oli lähteitä,  vedestä rikkaita.</verse>
        <verse osisID='Prov.8.25'>Ennenkuin vuoret upotettiin paikoilleen, ennen kukkuloita, synnyin  minä,</verse>
        <verse osisID='Prov.8.26'>kun hän ei vielä ollut tehnyt maata, ei mantua, ei maanpiirin  tomujen alkuakaan.</verse>
        <verse osisID='Prov.8.27'>Kun hän taivaat valmisti, olin minä siinä, kun hän veti piirin  syvyyden pinnalle,</verse>
        <verse osisID='Prov.8.28'>kun hän teki vahvoiksi pilvet korkeudessa, kun syvyyden lähteet  saivat voiman,</verse>
        <verse osisID='Prov.8.29'>kun hän merelle asetti sen rajat, että vedet eivät kävisi hänen  käskynsä yli, kun hän vahvisti maan perustukset,</verse>
        <verse osisID='Prov.8.30'>silloin minä hänen sivullansa hoidokkina olin, ihastuksissani olin  päivästä päivään ja leikitsin hänen edessänsä kaikin ajoin;</verse>
        <verse osisID='Prov.8.31'>leikitsin hänen maanpiirinsä päällä, ja ihastukseni olivat  ihmislapset.</verse>
        <verse osisID='Prov.8.32'>Siis te, lapset, kuulkaa minua; autuaat ne, jotka noudattavat minun  teitäni!</verse>
        <verse osisID='Prov.8.33'>Kuritusta kuulkaa, niin viisastutte; älkää sen antako mennä  menojaan.</verse>
        <verse osisID='Prov.8.34'>Autuas se ihminen, joka minua kuulee, valvoo minun ovillani päivästä  päivään, vartioitsee minun ovieni pieliä!</verse>
        <verse osisID='Prov.8.35'>Sillä joka minut löytää, löytää elämän ja saa Herran mielisuosion.</verse>
        <verse osisID='Prov.8.36'>Mutta joka menee minusta harhaan, saa vahingon sielullensa; kaikki,  jotka minua vihaavat, rakastavat kuolemaa."</verse>
      </chapter>
      <chapter osisID='Prov.9'>
        <verse osisID='Prov.9.1'>Viisaus on talonsa rakentanut, veistänyt seitsemän pylvästänsä.</verse>
        <verse osisID='Prov.9.2'>Hän on teuraansa teurastanut, viininsä sekoittanut ja myöskin  pöytänsä kattanut.</verse>
        <verse osisID='Prov.9.3'>Hän on palvelijattarensa lähettänyt kutsua kuuluttamaan kaupungin  kumpujen rinteiltä:</verse>
        <verse osisID='Prov.9.4'>"Joka yksinkertainen on, poiketkoon tänne". Sille, joka on mieltä  vailla, hän sanoo:</verse>
        <verse osisID='Prov.9.5'>"Tulkaa, syökää minun leipääni ja juokaa viiniä, minun sekoittamaani.</verse>
        <verse osisID='Prov.9.6'>Hyljätkää yksinkertaisuus, niin saatte elää, ja astukaa ymmärryksen  tielle." -</verse>
        <verse osisID='Prov.9.7'>Joka pilkkaajaa ojentaa, saa itsellensä häpeän, ja häpeäpilkun se,  joka jumalatonta nuhtelee.</verse>
        <verse osisID='Prov.9.8'>Älä nuhtele pilkkaajaa, ettei hän sinua vihaisi; nuhtele viisasta,  niin hän sinua rakastaa.</verse>
        <verse osisID='Prov.9.9'>Anna viisaalle, niin hän yhä viisastuu; opeta vanhurskasta, niin hän  saa oppia lisää.</verse>
        <verse osisID='Prov.9.10'>Herran pelko on viisauden alku, ja Pyhimmän tunteminen on  ymmärrystä. -</verse>
        <verse osisID='Prov.9.11'>"Sillä minun avullani päiväsi enenevät ja jatkuvat elämäsi vuodet.</verse>
        <verse osisID='Prov.9.12'>Jos olet viisas, olet omaksi hyväksesi viisas; ja jos olet  pilkkaaja, saat sinä sen yksin kestää."</verse>
        <verse osisID='Prov.9.13'>Tyhmyys on nainen, levoton ja yksinkertainen, eikä hän mistään  mitään tiedä.</verse>
        <verse osisID='Prov.9.14'>Hän istuu talonsa ovella, istuimella kaupungin kummuilla,</verse>
        <verse osisID='Prov.9.15'>kutsumassa ohikulkijoita, jotka käyvät polkujansa suoraan eteenpäin:</verse>
        <verse osisID='Prov.9.16'>"Joka yksinkertainen on, poiketkoon tänne". Ja sille, joka on mieltä  vailla, hän sanoo:</verse>
        <verse osisID='Prov.9.17'>"Varastettu vesi on makeata, ja salattu leipä on suloista".</verse>
        <verse osisID='Prov.9.18'>Eikä toinen tiedä, että haamuja on siellä, että hänen kutsuvieraansa  ovat tuonelan laaksoissa.</verse>
      </chapter>
      <chapter osisID='Prov.10'>
        <verse osisID='Prov.10.1'>Salomon sananlaskut. Viisas poika on isällensä iloksi, mutta tyhmä  poika on äidillensä murheeksi.</verse>
        <verse osisID='Prov.10.2'>Vääryyden aarteet eivät auta, mutta vanhurskaus vapahtaa kuolemasta.</verse>
        <verse osisID='Prov.10.3'>Herra ei salli vanhurskaan nälkää nähdä, mutta jumalattomien himon  hän luotansa työntää.</verse>
        <verse osisID='Prov.10.4'>Köyhtyy, joka laiskasti kättä käyttää, mutta ahkerain käsi  rikastuttaa.</verse>
        <verse osisID='Prov.10.5'>Taitava poika kokoaa kesällä, kunnoton poika elonaikana nukkuu.</verse>
        <verse osisID='Prov.10.6'>Siunaus on vanhurskaan pään päällä, mutta väkivaltaa kätkee  jumalattomien suu.</verse>
        <verse osisID='Prov.10.7'>Vanhurskaan muistoa siunataan, mutta jumalattomien nimi lahoaa.</verse>
        <verse osisID='Prov.10.8'>Viisassydäminen ottaa käskyt varteen, mutta hulluhuulinen kukistuu.</verse>
        <verse osisID='Prov.10.9'>Joka nuhteettomasti vaeltaa, vaeltaa turvassa, jonka tiet ovat  väärät, se joutuu ilmi.</verse>
        <verse osisID='Prov.10.10'>Joka silmää iskee, saa aikaan tuskaa, ja hulluhuulinen kukistuu.</verse>
        <verse osisID='Prov.10.11'>Vanhurskaan suu on elämän lähde, mutta jumalattomien suu kätkee  väkivaltaa.</verse>
        <verse osisID='Prov.10.12'>Viha virittää riitoja, mutta rakkaus peittää rikkomukset kaikki.</verse>
        <verse osisID='Prov.10.13'>Ymmärtäväisen huulilta löytyy viisaus, mutta joka on mieltä vailla,  sille vitsa selkään!</verse>
        <verse osisID='Prov.10.14'>Viisaat kätkevät, minkä tietävät, mutta hullun suu on läheinen  turmio.</verse>
        <verse osisID='Prov.10.15'>Rikkaan tavara on hänen vahva kaupunkinsa, mutta vaivaisten köyhyys  on heidän turmionsa.</verse>
        <verse osisID='Prov.10.16'>Vanhurskaan hankkima on elämäksi, jumalattoman saalis koituu  synniksi.</verse>
        <verse osisID='Prov.10.17'>Kuritusta noudattava on elämän tiellä, mutta nuhteet hylkäävä eksyy.</verse>
        <verse osisID='Prov.10.18'>Joka salavihaa pitää, sen huulilla on valhe, ja joka parjausta  levittää, on tyhmä.</verse>
        <verse osisID='Prov.10.19'>Missä on paljon sanoja, siinä ei syntiä puutu; mutta joka huulensa  hillitsee, se on taitava.</verse>
        <verse osisID='Prov.10.20'>Vanhurskaan kieli on valituin hopea, jumalattomien äly on tyhjän  veroinen.</verse>
        <verse osisID='Prov.10.21'>Vanhurskaan huulet kaitsevat monia, mutta hullut kuolevat  mielettömyyteensä.</verse>
        <verse osisID='Prov.10.22'>Herran siunaus rikkaaksi tekee, ei oma vaiva siihen mitään lisää.</verse>
        <verse osisID='Prov.10.23'>Tyhmälle on iloksi ilkityön teko, mutta ymmärtäväiselle miehelle  viisaus.</verse>
        <verse osisID='Prov.10.24'>Mitä jumalaton pelkää, se häntä kohtaa; mutta mitä vanhurskaat  halajavat, se annetaan.</verse>
        <verse osisID='Prov.10.25'>Tuulispään käytyä ei jumalatonta enää ole, mutta vanhurskaan  perustus pysyy iäti.</verse>
        <verse osisID='Prov.10.26'>Mitä hapan hampaille ja savu silmille, sitä laiska lähettäjillensä.</verse>
        <verse osisID='Prov.10.27'>Herran pelko elinpäiviä jatkaa, mutta jumalattomien vuodet  lyhenevät.</verse>
        <verse osisID='Prov.10.28'>Vanhurskasten odotus koituu iloksi, mutta jumalattomien toivo  hukkuu.</verse>
        <verse osisID='Prov.10.29'>Herran johdatus on nuhteettoman turva, mutta väärintekijäin turmio.</verse>
        <verse osisID='Prov.10.30'>Vanhurskas ei ikinä horju, mutta jumalattomat eivät saa asua maassa.</verse>
        <verse osisID='Prov.10.31'>Vanhurskaan suu kasvaa viisauden hedelmän, mutta kavala kieli  hävitetään.</verse>
        <verse osisID='Prov.10.32'>Vanhurskaan huulet tietävät, mikä otollista on, mutta jumalattomien  suu on sulaa kavaluutta.</verse>
      </chapter>
      <chapter osisID='Prov.11'>
        <verse osisID='Prov.11.1'>Väärä vaaka on Herralle kauhistus, mutta täysi paino on hänelle  otollinen.</verse>
        <verse osisID='Prov.11.2'>Mihin ylpeys tulee, sinne tulee häpeäkin, mutta nöyräin tykönä on  viisaus.</verse>
        <verse osisID='Prov.11.3'>Oikeamielisiä ohjaa heidän nuhteettomuutensa, mutta uskottomat  hävittää heidän vilppinsä.</verse>
        <verse osisID='Prov.11.4'>Ei auta tavara vihan päivänä, mutta vanhurskaus vapahtaa kuolemasta.</verse>
        <verse osisID='Prov.11.5'>Nuhteettoman vanhurskaus tasoittaa hänen tiensä, mutta jumalaton  sortuu jumalattomuuteensa.</verse>
        <verse osisID='Prov.11.6'>Oikeamieliset vapahtaa heidän vanhurskautensa, mutta uskottomat  vangitsee heidän oma himonsa.</verse>
        <verse osisID='Prov.11.7'>Jumalattoman ihmisen kuollessa hukkuu hänen toivonsa, ja vääräin  odotus hukkuu.</verse>
        <verse osisID='Prov.11.8'>Vanhurskas pelastetaan hädästä, ja jumalaton joutuu hänen sijaansa.</verse>
        <verse osisID='Prov.11.9'>Rietas suullansa turmelee lähimmäisensä, mutta taito on  vanhurskaitten pelastus.</verse>
        <verse osisID='Prov.11.10'>Vanhurskaitten onnesta kaupunki iloitsee, ja jumalattomain  hukkumisesta syntyy riemu.</verse>
        <verse osisID='Prov.11.11'>Oikeamielisten siunauksesta kaupunki kohoaa, mutta jumalattomain suu  sitä hajottaa.</verse>
        <verse osisID='Prov.11.12'>Mieltä vailla on, joka lähimmäistänsä halveksii, mutta ymmärtäväinen  mies on vaiti.</verse>
        <verse osisID='Prov.11.13'>Joka panettelijana käy, ilmaisee salaisuuden, mutta jolla luotettava  henki on, se säilyttää asian.</verse>
        <verse osisID='Prov.11.14'>Missä ohjausta ei ole, sortuu kansa, mutta neuvonantajain runsaus  tuo menestyksen.</verse>
        <verse osisID='Prov.11.15'>Joka vierasta takaa, sen käy pahoin, mutta joka kädenlyöntiä vihaa,  se on turvattu.</verse>
        <verse osisID='Prov.11.16'>Suloinen nainen saa kunniaa, ja voimalliset saavat rikkautta.</verse>
        <verse osisID='Prov.11.17'>Armelias mies tekee hyvää itsellensä, mutta armoton syöksee  onnettomuuteen oman lihansa.</verse>
        <verse osisID='Prov.11.18'>Jumalaton hankkii pettäväistä voittoa, mutta joka vanhurskautta  kylvää, saa pysyvän palkan.</verse>
        <verse osisID='Prov.11.19'>Joka on vakaa vanhurskaudessa, saa elämän; mutta joka pahaa  tavoittaa, saa kuoleman.</verse>
        <verse osisID='Prov.11.20'>Väärämieliset ovat Herralle kauhistus, mutta nuhteettomasti  vaeltaviin hän mielistyy.</verse>
        <verse osisID='Prov.11.21'>Totisesti: paha ei jää rankaisematta, mutta vanhurskasten  jälkeläiset pelastuvat.</verse>
        <verse osisID='Prov.11.22'>Kultarengas sian kärsässä on kaunis nainen, älyä vailla.</verse>
        <verse osisID='Prov.11.23'>Vanhurskaitten halajaminen vie onneen, jumalattomien toivo vihaan.</verse>
        <verse osisID='Prov.11.24'>Toinen on antelias ja saa yhä lisää, toinen säästää yli kohtuuden ja  vain köyhtyy.</verse>
        <verse osisID='Prov.11.25'>Hyväätekeväinen sielu tulee ravituksi, ja joka muita virvoittaa, se  itse kostuu.</verse>
        <verse osisID='Prov.11.26'>Joka viljan pitää takanaan, sitä kansa kiroaa, mutta joka viljan  kaupaksi antaa, sen pään päälle tulee siunaus.</verse>
        <verse osisID='Prov.11.27'>Joka hyvään pyrkii, etsii sitä, mikä otollista on, mutta joka pahaa  etsii, sille se tulee.</verse>
        <verse osisID='Prov.11.28'>Joka rikkauteensa luottaa, se kukistuu, mutta vanhurskaat  viheriöitsevät niinkuin lehvä.</verse>
        <verse osisID='Prov.11.29'>Joka talonsa rappiolle saattaa, perii tuulta, ja hullu joutuu  viisaan orjaksi.</verse>
        <verse osisID='Prov.11.30'>Vanhurskaan hedelmä on elämän puu, ja viisas voittaa sieluja.</verse>
        <verse osisID='Prov.11.31'>Katso, vanhurskas saa palkkansa maan päällä, saati sitten jumalaton  ja syntinen.</verse>
      </chapter>
      <chapter osisID='Prov.12'>
        <verse osisID='Prov.12.1'>Tietoa rakastaa, joka kuritusta rakastaa, mutta järjetön se, joka  nuhdetta vihaa.</verse>
        <verse osisID='Prov.12.2'>Hyvä saa Herran mielisuosion, mutta juonittelijan hän tuomitsee  syylliseksi.</verse>
        <verse osisID='Prov.12.3'>Ei ihminen kestä jumalattomuuden varassa, mutta vanhurskasten juuri  on horjumaton.</verse>
        <verse osisID='Prov.12.4'>Kelpo vaimo on puolisonsa kruunu, mutta kunnoton on kuin mätä hänen  luissansa.</verse>
        <verse osisID='Prov.12.5'>Vanhurskasten aivoitukset ovat oikeat, jumalattomien hankkeet  petolliset.</verse>
        <verse osisID='Prov.12.6'>Jumalattomien puheet väijyvät verta, mutta oikeamieliset pelastaa  heidän suunsa.</verse>
        <verse osisID='Prov.12.7'>Jumalattomat kukistuvat olemattomiin, mutta vanhurskasten huone  pysyy.</verse>
        <verse osisID='Prov.12.8'>Ymmärryksensä mukaan miestä kiitetään, mutta nurjasydämistä  halveksitaan.</verse>
        <verse osisID='Prov.12.9'>Parempi halpa-arvoinen, jolla on palvelija, kuin rehentelijä, joka on  vailla leipää.</verse>
        <verse osisID='Prov.12.10'>Vanhurskas tuntee, mitä hänen karjansa kaipaa, mutta jumalattomain  sydän on armoton.</verse>
        <verse osisID='Prov.12.11'>Joka peltonsa viljelee, saa leipää kyllin, mutta tyhjän tavoittelija  on mieltä vailla.</verse>
        <verse osisID='Prov.12.12'>Jumalaton himoitsee pahojen saalista, mutta vanhurskasten juuri on  antoisa.</verse>
        <verse osisID='Prov.12.13'>Huulten rikkomus on paha ansa, mutta vanhurskas pääsee hädästä.</verse>
        <verse osisID='Prov.12.14'>Suunsa hedelmästä saa kyllälti hyvää, ja ihmisen eteen kiertyvät  hänen kättensä työt.</verse>
        <verse osisID='Prov.12.15'>Hullun tie on hänen omissa silmissään oikea, mutta joka neuvoa  kuulee, on viisas.</verse>
        <verse osisID='Prov.12.16'>Hullun suuttumus tulee kohta ilmi, mutta mielevä peittää kärsimänsä  häpeän.</verse>
        <verse osisID='Prov.12.17'>Toden puhuja lausuu oikeuden, mutta väärä todistaja petoksen.</verse>
        <verse osisID='Prov.12.18'>Moni viskoo sanoja kuin miekanpistoja, mutta viisasten kieli on  lääke.</verse>
        <verse osisID='Prov.12.19'>Totuuden huulet pysyvät iäti, mutta valheen kieli vain tuokion.</verse>
        <verse osisID='Prov.12.20'>Jotka pahaa miettivät, niillä on mielessä petos, mutta jotka rauhaan  neuvovat, niille tulee ilo.</verse>
        <verse osisID='Prov.12.21'>Ei tule turmiota vanhurskaalle, mutta jumalattomat ovat  onnettomuutta täynnä.</verse>
        <verse osisID='Prov.12.22'>Herralle kauhistus ovat valheelliset huulet, mutta teoissaan  uskolliset ovat hänelle otolliset.</verse>
        <verse osisID='Prov.12.23'>Mielevä ihminen peittää tietonsa, mutta tyhmäin sydän huutaa julki  hulluutensa.</verse>
        <verse osisID='Prov.12.24'>Ahkerain käsi saa hallita, mutta laiska joutuu työveron alaiseksi.</verse>
        <verse osisID='Prov.12.25'>Huoli painaa alas miehen mielen, mutta hyvä sana sen ilahuttaa.</verse>
        <verse osisID='Prov.12.26'>Vanhurskas opastaa lähimmäistänsä, mutta jumalattomat eksyttää  heidän oma tiensä.</verse>
        <verse osisID='Prov.12.27'>Laiska ei saa ajetuksi itselleen riistaa, mutta ahkeruus on  ihmiselle kallis tavara.</verse>
        <verse osisID='Prov.12.28'>Vanhurskauden polulla on elämä, ja sen tien kulku ei ole kuolemaksi.</verse>
      </chapter>
      <chapter osisID='Prov.13'>
        <verse osisID='Prov.13.1'>Viisas poika kuulee isän kuritusta, mutta pilkkaaja ei ota nuhdetta  kuullaksensa.</verse>
        <verse osisID='Prov.13.2'>Suunsa hedelmästä saa nauttia hyvää, mutta uskottomilla on halu  väkivaltaan.</verse>
        <verse osisID='Prov.13.3'>Joka suistaa suunsa, se säilyttää henkensä, mutta avosuinen joutuu  turmioon.</verse>
        <verse osisID='Prov.13.4'>Laiskan sielu haluaa, saamatta mitään, mutta ahkerain sielu tulee  ravituksi.</verse>
        <verse osisID='Prov.13.5'>Vanhurskas vihaa valhepuhetta, mutta jumalattoman meno on iljettävä  ja häpeällinen.</verse>
        <verse osisID='Prov.13.6'>Vanhurskaus varjelee nuhteettomasti vaeltavan, mutta jumalattomuus  syöksee syntisen kumoon.</verse>
        <verse osisID='Prov.13.7'>Toinen on olevinaan rikas, omistamatta mitään, toinen olevinaan  köyhä, vaikka on tavaraa paljon.</verse>
        <verse osisID='Prov.13.8'>Rikkautensa saa mies antaa henkensä lunnaiksi, mutta köyhän ei  tarvitse uhkauksia kuunnella.</verse>
        <verse osisID='Prov.13.9'>Vanhurskasten valo loistaa iloisesti, mutta jumalattomien lamppu  sammuu.</verse>
        <verse osisID='Prov.13.10'>Ylpeys tuottaa pelkkää toraa, mutta jotka ottavat neuvon varteen,  niillä on viisaus.</verse>
        <verse osisID='Prov.13.11'>Tyhjällä saatu tavara vähenee, mutta joka vähin erin kokoaa, se saa  karttumaan.</verse>
        <verse osisID='Prov.13.12'>Pitkä odotus tekee sydämen sairaaksi, mutta täyttynyt halu on elämän  puu.</verse>
        <verse osisID='Prov.13.13'>Joka sanaa halveksii, joutuu sanan pantiksi; mutta joka käskyä  pelkää, saa palkan.</verse>
        <verse osisID='Prov.13.14'>Viisaan opetus on elämän lähde kuoleman paulain välttämiseksi.</verse>
        <verse osisID='Prov.13.15'>Hyvä ymmärrys tuottaa suosiota, mutta uskottomien tie on koleikkoa.</verse>
        <verse osisID='Prov.13.16'>Jokainen mielevä toimii taitavasti, mutta tyhmä levittää hulluutta.</verse>
        <verse osisID='Prov.13.17'>Jumalaton sanansaattaja suistuu turmioon, mutta uskollinen lähetti  on kuin lääke.</verse>
        <verse osisID='Prov.13.18'>Köyhyys ja häpeä kuritusta vierovalle, kunnia nuhdetta  noudattavalle!</verse>
        <verse osisID='Prov.13.19'>Tyydytetty halu on sielulle suloinen, pahan karttaminen tyhmille  kauhistus.</verse>
        <verse osisID='Prov.13.20'>Vaella viisasten kanssa, niin viisastut; tyhmäin seuratoverin käy  pahoin.</verse>
        <verse osisID='Prov.13.21'>Syntisiä vainoaa onnettomuus, mutta vanhurskaat saavat onnen  palkakseen.</verse>
        <verse osisID='Prov.13.22'>Hyvä jättää perinnön lastensa lapsillekin, mutta syntisen tavara  talletetaan vanhurskaalle.</verse>
        <verse osisID='Prov.13.23'>Köyhien uudiskyntö antaa runsaan ruuan; mutta moni tuhoutuu, joka ei  oikeudessa pysy.</verse>
        <verse osisID='Prov.13.24'>Joka vitsaa säästää, se vihaa lastaan; mutta joka häntä rakastaa, se  häntä ajoissa kurittaa.</verse>
        <verse osisID='Prov.13.25'>Vanhurskas saa syödä kylläksensä, mutta jumalattomain vatsa jää  vajaaksi.</verse>
      </chapter>
      <chapter osisID='Prov.14'>
        <verse osisID='Prov.14.1'>Vaimojen viisaus talon rakentaa, mutta hulluus sen omin käsin purkaa.</verse>
        <verse osisID='Prov.14.2'>Joka vaeltaa oikein, se pelkää Herraa, mutta jonka tiet ovat väärät,  se hänet katsoo ylen.</verse>
        <verse osisID='Prov.14.3'>Hullun suussa on ylpeydelle vitsa, mutta viisaita vartioivat heidän  huulensa.</verse>
        <verse osisID='Prov.14.4'>Missä raavaita puuttuu, on seimi tyhjä, mutta runsas sato saadaan  härkien voimasta.</verse>
        <verse osisID='Prov.14.5'>Uskollinen todistaja ei valhettele, mutta väärä todistaja puhuu  valheita.</verse>
        <verse osisID='Prov.14.6'>Pilkkaaja etsii viisautta turhaan, mutta ymmärtäväisen on tietoa  helppo saada.</verse>
        <verse osisID='Prov.14.7'>Menet pois tyhmän miehen luota: et tullut tuntemaan tiedon huulia.</verse>
        <verse osisID='Prov.14.8'>Mielevän viisaus on, että hän vaelluksestaan vaarin pitää; tyhmien  hulluus on petos.</verse>
        <verse osisID='Prov.14.9'>Hulluja pilkkaa vikauhri, mutta oikeamielisten kesken on mielisuosio.</verse>
        <verse osisID='Prov.14.10'>Sydän tuntee oman surunsa, eikä sen iloon saa vieras sekaantua.</verse>
        <verse osisID='Prov.14.11'>Jumalattomain huone hävitetään, mutta oikeamielisten maja kukoistaa.</verse>
        <verse osisID='Prov.14.12'>Miehen mielestä on oikea monikin tie, joka lopulta on kuoleman tie.</verse>
        <verse osisID='Prov.14.13'>Nauraessakin voi sydän kärsiä, ja ilon lopuksi tulee murhe.</verse>
        <verse osisID='Prov.14.14'>Omista teistään saa kyllänsä se, jolla on luopunut sydän, mutta  itsestään löytää tyydytyksen hyvä mies.</verse>
        <verse osisID='Prov.14.15'>Yksinkertainen uskoo joka sanan, mutta mielevä ottaa askeleistansa  vaarin.</verse>
        <verse osisID='Prov.14.16'>Viisas pelkää ja karttaa pahaa, mutta tyhmä on huoleton ja suruton.</verse>
        <verse osisID='Prov.14.17'>Pikavihainen tekee hullun töitä, ja juonittelija joutuu vihatuksi.</verse>
        <verse osisID='Prov.14.18'>Yksinkertaiset saavat perinnökseen hulluuden, mutta mielevät tiedon  kruunuksensa.</verse>
        <verse osisID='Prov.14.19'>Pahojen täytyy kumartua hyvien edessä ja jumalattomien seisoa  vanhurskaan porteilla.</verse>
        <verse osisID='Prov.14.20'>Köyhää vihaa hänen ystävänsäkin, mutta rikasta rakastavat monet.</verse>
        <verse osisID='Prov.14.21'>Syntiä tekee, joka lähimmäistään halveksii, mutta autuas se, joka  kurjia armahtaa!</verse>
        <verse osisID='Prov.14.22'>Eivätkö eksy ne, jotka hankitsevat pahaa? Mutta armo ja totuus  niille, jotka hankitsevat hyvää!</verse>
        <verse osisID='Prov.14.23'>Kaikesta vaivannäöstä tulee hyötyä, mutta tyhjästä puheesta vain  vahinkoa.</verse>
        <verse osisID='Prov.14.24'>Viisasten kruunu on heidän rikkautensa, mutta tyhmäin hulluus  hulluudeksi jää.</verse>
        <verse osisID='Prov.14.25'>Uskollinen todistaja on hengen pelastaja, mutta joka valheita puhuu,  on petosta täynnä.</verse>
        <verse osisID='Prov.14.26'>Herran pelossa on vahva varmuus ja turva vielä lapsillekin.</verse>
        <verse osisID='Prov.14.27'>Herran pelko on elämän lähde kuoleman paulain välttämiseksi.</verse>
        <verse osisID='Prov.14.28'>Kansan paljous on kuninkaan kunnia, väen vähyys ruhtinaan turmio.</verse>
        <verse osisID='Prov.14.29'>Pitkämielisellä on paljon taitoa, mutta pikavihaisen osa on hulluus.</verse>
        <verse osisID='Prov.14.30'>Sävyisä sydän on ruumiin elämä, mutta luulevaisuus on mätä luissa.</verse>
        <verse osisID='Prov.14.31'>Joka vaivaista sortaa, se herjaa hänen Luojaansa, mutta se häntä  kunnioittaa, joka köyhää armahtaa.</verse>
        <verse osisID='Prov.14.32'>Jumalaton sortuu omaan pahuuteensa, mutta vanhurskas on turvattu  kuollessaan.</verse>
        <verse osisID='Prov.14.33'>Ymmärtäväisen sydämeen ottaa majansa viisaus, ja tyhmien keskellä se  itsensä tiettäväksi tekee.</verse>
        <verse osisID='Prov.14.34'>Vanhurskaus kansan korottaa, mutta synti on kansakuntien häpeä.</verse>
        <verse osisID='Prov.14.35'>Taitava palvelija saa kuninkaan suosion, mutta kunnoton hänen  vihansa.</verse>
      </chapter>
      <chapter osisID='Prov.15'>
        <verse osisID='Prov.15.1'>Leppeä vastaus taltuttaa kiukun, mutta loukkaava sana nostaa vihan.</verse>
        <verse osisID='Prov.15.2'>Viisasten kieli puhuu tietoa taitavasti, mutta tyhmäin suu purkaa  hulluutta.</verse>
        <verse osisID='Prov.15.3'>Herran silmät ovat joka paikassa; ne vartioitsevat hyviä ja pahoja.</verse>
        <verse osisID='Prov.15.4'>Sävyisä kieli on elämän puu, mutta vilpillinen kieli haavoittaa  mielen.</verse>
        <verse osisID='Prov.15.5'>Hullu pitää halpana isänsä kurituksen, mutta joka nuhdetta noudattaa,  tulee mieleväksi.</verse>
        <verse osisID='Prov.15.6'>Vanhurskaan huoneessa on suuret aarteet, mutta jumalattoman saalis on  turmion oma.</verse>
        <verse osisID='Prov.15.7'>Viisasten huulet kylvävät tietoa, mutta tyhmäin sydän ei ole vakaa.</verse>
        <verse osisID='Prov.15.8'>Jumalattomien uhri on Herralle kauhistus, mutta oikeamielisten rukous  on hänelle otollinen.</verse>
        <verse osisID='Prov.15.9'>Jumalattoman tie on Herralle kauhistus, mutta joka vanhurskauteen  pyrkii, sitä hän rakastaa.</verse>
        <verse osisID='Prov.15.10'>Kova tulee kuritus sille, joka tien hylkää; joka nuhdetta vihaa, saa  kuoleman.</verse>
        <verse osisID='Prov.15.11'>Tuonelan ja manalan Herra näkee, saati sitten ihmislasten sydämet.</verse>
        <verse osisID='Prov.15.12'>Pilkkaaja ei pidä siitä, että häntä nuhdellaan; viisasten luo hän ei  mene.</verse>
        <verse osisID='Prov.15.13'>Iloinen sydän kaunistaa kasvot, mutta sydämen tuskassa on mieli  murtunut.</verse>
        <verse osisID='Prov.15.14'>Ymmärtäväisen sydän etsii tietoa, mutta tyhmien suu hulluutta  suosii.</verse>
        <verse osisID='Prov.15.15'>Kurjalle ovat pahoja kaikki päivät, mutta hyvä mieli on kuin  alituiset pidot.</verse>
        <verse osisID='Prov.15.16'>Parempi vähä Herran pelossa kuin paljot varat levottomuudessa.</verse>
        <verse osisID='Prov.15.17'>Parempi vihannesruoka rakkaudessa kuin syöttöhärkä vihassa.</verse>
        <verse osisID='Prov.15.18'>Kiukkuinen mies nostaa riidan, mutta pitkämielinen asettaa toran.</verse>
        <verse osisID='Prov.15.19'>Laiskan tie on kuin orjantappurapehko, mutta oikeamielisten polku on  raivattu.</verse>
        <verse osisID='Prov.15.20'>Viisas poika on isällensä iloksi, mutta tyhmä ihminen halveksii  äitiänsä.</verse>
        <verse osisID='Prov.15.21'>Hulluus on ilo sille, joka on mieltä vailla, mutta ymmärtäväinen  mies kulkee suoraan.</verse>
        <verse osisID='Prov.15.22'>Hankkeet sortuvat, missä neuvonpito puuttuu; mutta ne toteutuvat,  missä on runsaasti neuvonantajia.</verse>
        <verse osisID='Prov.15.23'>Miehellä on ilo suunsa vastauksesta; ja kuinka hyvä onkaan sana  aikanansa!</verse>
        <verse osisID='Prov.15.24'>Taitava käy elämän tietä ylöspäin, välttääkseen tuonelan, joka  alhaalla on.</verse>
        <verse osisID='Prov.15.25'>Ylpeitten huoneen Herra hajottaa, mutta lesken rajan hän vahvistaa.</verse>
        <verse osisID='Prov.15.26'>Häijyt juonet ovat Herralle kauhistus, mutta lempeät sanat ovat  puhtaat.</verse>
        <verse osisID='Prov.15.27'>Väärän voiton pyytäjä hävittää huoneensa, mutta joka lahjuksia  vihaa, saa elää.</verse>
        <verse osisID='Prov.15.28'>Vanhurskaan sydän miettii, mitä vastata, mutta jumalattomien suu  purkaa pahuutta.</verse>
        <verse osisID='Prov.15.29'>Jumalattomista on Herra kaukana, mutta vanhurskasten rukouksen hän  kuulee.</verse>
        <verse osisID='Prov.15.30'>Valoisa silmänluonti ilahuttaa sydämen; hyvä sanoma tuo ydintä  luihin.</verse>
        <verse osisID='Prov.15.31'>Korva, joka kuuntelee elämän nuhdetta, saa majailla viisaitten  keskellä.</verse>
        <verse osisID='Prov.15.32'>Joka kuritusta vieroo, pitää sielunsa halpana; mutta joka nuhdetta  kuuntelee, se saa mieltä.</verse>
        <verse osisID='Prov.15.33'>Herran pelko on kuri viisauteen, ja kunnian edellä käy nöyryys.</verse>
      </chapter>
      <chapter osisID='Prov.16'>
        <verse osisID='Prov.16.1'>Ihmisen ovat mielen aivoittelut, mutta Herralta tulee kielen vastaus.</verse>
        <verse osisID='Prov.16.2'>Kaikki miehen tiet ovat hänen omissa silmissään puhtaat, mutta Herra  tutkii henget.</verse>
        <verse osisID='Prov.16.3'>Heitä työsi Herran haltuun, niin sinun hankkeesi menestyvät.</verse>
        <verse osisID='Prov.16.4'>Kaiken on Herra tehnyt määrätarkoitukseen, niinpä jumalattomankin  onnettomuuden päivän varalle.</verse>
        <verse osisID='Prov.16.5'>Jokainen ylpeämielinen on Herralle kauhistus: totisesti, ei sellainen  jää rankaisematta.</verse>
        <verse osisID='Prov.16.6'>Laupeudella ja uskollisuudella rikos sovitetaan, ja Herran pelolla  paha vältetään.</verse>
        <verse osisID='Prov.16.7'>Jos miehen tiet ovat Herralle otolliset, saattaa hän vihamiehetkin  sovintoon hänen kanssansa.</verse>
        <verse osisID='Prov.16.8'>Parempi vähä vanhurskaudessa kuin suuret voitot vääryydessä.</verse>
        <verse osisID='Prov.16.9'>Ihmisen sydän aivoittelee hänen tiensä, mutta Herra ohjaa hänen  askeleensa.</verse>
        <verse osisID='Prov.16.10'>Kuninkaan huulilla on jumalallinen ratkaisu; hänen suunsa ei petä  tuomitessaan.</verse>
        <verse osisID='Prov.16.11'>Puntari ja oikea vaaka ovat Herran, hänen tekoaan ovat kaikki painot  kukkarossa.</verse>
        <verse osisID='Prov.16.12'>Jumalattomuuden teko on kuninkaille kauhistus, sillä vanhurskaudesta  valtaistuin vahvistuu.</verse>
        <verse osisID='Prov.16.13'>Vanhurskaat huulet ovat kuninkaille mieleen, ja oikein puhuvaa he  rakastavat.</verse>
        <verse osisID='Prov.16.14'>Kuninkaan viha on kuoleman sanansaattaja, mutta sen lepyttää viisas  mies.</verse>
        <verse osisID='Prov.16.15'>Kuninkaan kasvojen valo on elämäksi, ja hänen suosionsa on kuin  keväinen sadepilvi.</verse>
        <verse osisID='Prov.16.16'>Parempi kultaa on hankkia viisautta, kalliimpi hopeata hankkia  ymmärrystä.</verse>
        <verse osisID='Prov.16.17'>Oikeamielisten tie välttää onnettomuuden; henkensä saa pitää, joka  pitää vaelluksestansa vaarin.</verse>
        <verse osisID='Prov.16.18'>Kopeus käy kukistumisen edellä, ylpeys lankeemuksen edellä.</verse>
        <verse osisID='Prov.16.19'>Parempi alavana nöyrien parissa kuin jakamassa saalista ylpeitten  kanssa.</verse>
        <verse osisID='Prov.16.20'>Joka painaa mieleensä sanan, se löytää onnen; ja autuas se, joka  Herraan turvaa!</verse>
        <verse osisID='Prov.16.21'>Jolla on viisas sydän, sitä ymmärtäväiseksi sanotaan, ja huulten  suloisuus antaa opetukselle tehoa.</verse>
        <verse osisID='Prov.16.22'>Ymmärrys on omistajalleen elämän lähde, mutta hulluus on hulluille  kuritus.</verse>
        <verse osisID='Prov.16.23'>Viisaan sydän tekee taitavaksi hänen suunsa ja antaa tehoa hänen  huultensa opetukselle.</verse>
        <verse osisID='Prov.16.24'>Lempeät sanat ovat mesileipää; ne ovat makeat sielulle ja lääkitys  luille.</verse>
        <verse osisID='Prov.16.25'>Miehen mielestä on oikea monikin tie, joka lopulta on kuoleman tie.</verse>
        <verse osisID='Prov.16.26'>Työmiehen nälkä tekee työtä hänen hyväkseen, sillä oma suu panee  hänelle pakon.</verse>
        <verse osisID='Prov.16.27'>Kelvoton mies kaivaa toiselle onnettomuutta; hänen huulillaan on  kuin polttava tuli.</verse>
        <verse osisID='Prov.16.28'>Kavala mies rakentaa riitaa, ja panettelija erottaa ystävykset.</verse>
        <verse osisID='Prov.16.29'>Väkivallan mies viekoittelee lähimmäisensä ja vie hänet tielle, joka  ei ole hyvä.</verse>
        <verse osisID='Prov.16.30'>Joka silmiänsä luimistelee, sillä on kavaluus mielessä; joka  huulensa yhteen puristaa, sillä on paha valmiina.</verse>
        <verse osisID='Prov.16.31'>Harmaat hapset ovat kunnian kruunu; se saadaan vanhurskauden tiellä.</verse>
        <verse osisID='Prov.16.32'>Pitkämielinen on parempi kuin sankari, ja mielensä hillitseväinen  parempi kuin kaupungin valloittaja.</verse>
        <verse osisID='Prov.16.33'>Helmassa pudistellen arpa heitetään, mutta Herralta tulee aina sen  ratkaisu.</verse>
      </chapter>
      <chapter osisID='Prov.17'>
        <verse osisID='Prov.17.1'>Parempi kuiva kannikka rauhassa kuin talon täysi uhripaistia  riidassa.</verse>
        <verse osisID='Prov.17.2'>Taitava palvelija hallitsee kunnotonta poikaa ja pääsee  perinnönjaolle veljesten rinnalla.</verse>
        <verse osisID='Prov.17.3'>Hopealle sulatin, kullalle uuni, mutta sydämet koettelee Herra.</verse>
        <verse osisID='Prov.17.4'>Paha kuuntelee häijyjä huulia, petollisuus kuulee pahoja kieliä.</verse>
        <verse osisID='Prov.17.5'>Joka köyhää pilkkaa, se herjaa hänen luojaansa; joka toisen  onnettomuudesta iloitsee, ei jää rankaisematta.</verse>
        <verse osisID='Prov.17.6'>Vanhusten kruunu ovat lastenlapset, ja isät ovat lasten kunnia.</verse>
        <verse osisID='Prov.17.7'>Ei sovi houkalle ylevä puhe, saati sitten ruhtinaalle valhe.</verse>
        <verse osisID='Prov.17.8'>Lahjus on käyttäjänsä silmissä kallis kivi: mihin vain hän kääntyy,  hän menestyy.</verse>
        <verse osisID='Prov.17.9'>Joka rikkeen peittää, se rakkautta harrastaa; mutta joka asioita  kaivelee, se erottaa ystävykset.</verse>
        <verse osisID='Prov.17.10'>Nuhde pystyy paremmin ymmärtäväiseen kuin sata lyöntiä tyhmään.</verse>
        <verse osisID='Prov.17.11'>Pelkkää onnettomuutta hankkii kapinoitsija, mutta häntä vastaan  lähetetään armoton sanansaattaja.</verse>
        <verse osisID='Prov.17.12'>Kohdatkoon miestä karhu, jolta on riistetty poikaset, mutta älköön  tyhmä hulluudessansa.</verse>
        <verse osisID='Prov.17.13'>Joka hyvän pahalla palkitsee, sen kodista ei onnettomuus väisty.</verse>
        <verse osisID='Prov.17.14'>Alottaa tora on päästää vedet valloilleen; herkeä, ennenkuin riita  syttyy.</verse>
        <verse osisID='Prov.17.15'>Syyllisen syyttömäksi ja syyttömän syylliseksi tekijä ovat kumpikin  Herralle kauhistus.</verse>
        <verse osisID='Prov.17.16'>Mitä hyötyä on rahasta tyhmän käsissä? Viisauden hankkimiseen ei ole  ymmärrystä.</verse>
        <verse osisID='Prov.17.17'>Ystävä rakastaa ainiaan ja veli syntyy varaksi hädässä.</verse>
        <verse osisID='Prov.17.18'>Mieltä vailla on mies, joka kättä lyöpi, joka menee toista  takaamaan.</verse>
        <verse osisID='Prov.17.19'>Joka toraa rakastaa, se rikkomusta rakastaa; joka ovensa korottaa,  se hankkii kukistumistaan.</verse>
        <verse osisID='Prov.17.20'>Väärämielinen ei onnea löydä, ja kavalakielinen suistuu  onnettomuuteen.</verse>
        <verse osisID='Prov.17.21'>Tyhmä on murheeksi siittäjällensä, ja houkan isä on iloa vailla.</verse>
        <verse osisID='Prov.17.22'>Terveydeksi on iloinen sydän, mutta murtunut mieli kuivuttaa luut.</verse>
        <verse osisID='Prov.17.23'>Jumalaton ottaa lahjuksen vastaan toisen povelta vääristääksensä  oikeuden tiet.</verse>
        <verse osisID='Prov.17.24'>Ymmärtäväisellä on viisaus kasvojensa edessä, mutta tyhmän silmät  kiertävät maailman rantaa.</verse>
        <verse osisID='Prov.17.25'>Tyhmä poika on isällensä suruksi ja synnyttäjällensä mielihaikeaksi.</verse>
        <verse osisID='Prov.17.26'>Paha jo sekin, jos syytöntä sakotetaan; kovin kohtuutonta, jos  jaloja lyödään.</verse>
        <verse osisID='Prov.17.27'>Joka hillitsee sanansa, on taitava, ja mielensä malttava on  ymmärtäväinen mies.</verse>
        <verse osisID='Prov.17.28'>Hullukin käy viisaasta, jos vaiti on; joka huulensa sulkee, on  ymmärtäväinen.</verse>
      </chapter>
      <chapter osisID='Prov.18'>
        <verse osisID='Prov.18.1'>Eriseurainen noudattaa omia pyyteitään; kaikin neuvoin hän riitaa  haastaa.</verse>
        <verse osisID='Prov.18.2'>Tyhmän halu ei ole ymmärrykseen, vaan tuomaan julki oma mielensä.</verse>
        <verse osisID='Prov.18.3'>Kunne jumalaton tulee, tulee ylenkatsekin, ja häpeällisen menon  mukana häväistys.</verse>
        <verse osisID='Prov.18.4'>Syviä vesiä ovat sanat miehen suusta, ovat virtaava puro ja viisauden  lähde.</verse>
        <verse osisID='Prov.18.5'>Ei ole hyvä pitää syyllisen puolta ja vääräksi vääntää syyttömän  asiaa oikeudessa.</verse>
        <verse osisID='Prov.18.6'>Tyhmän huulet tuovat mukanaan riidan, ja hänen suunsa kutsuu  lyöntejä.</verse>
        <verse osisID='Prov.18.7'>Oma suu on tyhmälle turmioksi ja omat huulet ansaksi hänelle  itselleen.</verse>
        <verse osisID='Prov.18.8'>Panettelijan puheet ovat kuin herkkupalat ja painuvat sisusten  kammioihin asti.</verse>
        <verse osisID='Prov.18.9'>Joka on veltto toimessansa, se on jo tuhontekijän veli.</verse>
        <verse osisID='Prov.18.10'>Herran nimi on vahva torni; hurskas juoksee sinne ja saa turvan.</verse>
        <verse osisID='Prov.18.11'>Rikkaan tavara on hänen vahva kaupunkinsa, ja korkean muurin  kaltainen hänen kuvitteluissaan.</verse>
        <verse osisID='Prov.18.12'>Kukistumisen edellä miehen sydän ylpistyy, mutta kunnian edellä käy  nöyryys.</verse>
        <verse osisID='Prov.18.13'>Jos kuka vastaa, ennenkuin on kuullut, on se hulluutta ja koituu  hänelle häpeäksi.</verse>
        <verse osisID='Prov.18.14'>Miehekäs mieli pitää sairaankin pystyssä, mutta kuka voi kantaa  murtunutta mieltä?</verse>
        <verse osisID='Prov.18.15'>Tietoa hankkii ymmärtäväisen sydän, tietoa etsii viisasten korva.</verse>
        <verse osisID='Prov.18.16'>Lahja avartaa alat ihmiselle ja vie hänet isoisten pariin.</verse>
        <verse osisID='Prov.18.17'>Käräjissä on kukin ensiksi oikeassa, mutta sitten tulee hänen  riitapuolensa ja ottaa hänestä selvän.</verse>
        <verse osisID='Prov.18.18'>Arpa riidat asettaa ja ratkaisee väkevien välit.</verse>
        <verse osisID='Prov.18.19'>Petetty veli on vaikeampi voittaa kuin vahva kaupunki, ja riidat  ovat kuin linnan salvat.</verse>
        <verse osisID='Prov.18.20'>Suunsa hedelmästä saa mies vatsansa kylläiseksi, saa kyllikseen  huultensa satoa.</verse>
        <verse osisID='Prov.18.21'>Kielellä on vallassansa kuolema ja elämä; jotka sitä rakastavat,  saavat syödä sen hedelmää.</verse>
        <verse osisID='Prov.18.22'>Joka vaimon löysi, se onnen löysi, sai Herralta mielisuosion.</verse>
        <verse osisID='Prov.18.23'>Köyhä puhuu pyydellen, mutta rikas vastaa tylysti.</verse>
        <verse osisID='Prov.18.24'>Häviökseen mies on monien ystävä, mutta on myös ystäviä, veljiäkin  uskollisempia.</verse>
      </chapter>
      <chapter osisID='Prov.19'>
        <verse osisID='Prov.19.1'>Parempi on köyhä, joka nuhteettomasti vaeltaa, kuin huuliltansa  nurja, joka on vielä tyhmäkin.</verse>
        <verse osisID='Prov.19.2'>Ilman taitoa ei ole intokaan hyväksi, ja kiirehtivän jalka astuu  harhaan.</verse>
        <verse osisID='Prov.19.3'>Ihmisen oma hulluus turmelee hänen tiensä, mutta Herralle hän  sydämessään vihoittelee.</verse>
        <verse osisID='Prov.19.4'>Tavara tuo ystäviä paljon, mutta vaivainen joutuu ystävästänsä eroon.</verse>
        <verse osisID='Prov.19.5'>Väärä todistaja ei jää rankaisematta, ja joka valheita puhuu, se ei  pelastu.</verse>
        <verse osisID='Prov.19.6'>Monet etsivät ylhäisen suosiota, ja kaikki ovat anteliaan ystäviä.</verse>
        <verse osisID='Prov.19.7'>Köyhä on kaikkien veljiensä vihattu, vielä vierotumpi ystävilleen.  Tyhjiä sanoja hän saa tavoitella.</verse>
        <verse osisID='Prov.19.8'>Joka mieltä hankkii, se sieluansa rakastaa; joka ymmärryksen  säilyttää, se onnen löytää.</verse>
        <verse osisID='Prov.19.9'>Väärä todistaja ei jää rankaisematta, ja joka valheita puhuu, se  hukkuu.</verse>
        <verse osisID='Prov.19.10'>Ei sovi tyhmälle hyvät päivät, saati sitten palvelijalle hallita  ruhtinaita.</verse>
        <verse osisID='Prov.19.11'>Ymmärrys tekee ihmisen pitkämieliseksi, ja hänen kunniansa on antaa  rikos anteeksi.</verse>
        <verse osisID='Prov.19.12'>Kuninkaan viha on kuin nuoren leijonan kiljunta, mutta hänen  suosionsa on kuin kaste ruoholle.</verse>
        <verse osisID='Prov.19.13'>Tyhmä poika on isänsä turmio, ja vaimon tora on kuin räystäästä  tippuva vesi.</verse>
        <verse osisID='Prov.19.14'>Talo ja tavara peritään isiltä, mutta toimellinen vaimo tulee  Herralta.</verse>
        <verse osisID='Prov.19.15'>Laiskuus vaivuttaa sikeään uneen, ja veltto joutuu näkemään nälkää.</verse>
        <verse osisID='Prov.19.16'>Joka käskyt pitää, saa henkensä pitää; joka ei teistänsä välitä, on  kuoleman oma.</verse>
        <verse osisID='Prov.19.17'>Joka vaivaista armahtaa, se lainaa Herralle, ja hän maksaa jälleen  hänen hyvän tekonsa.</verse>
        <verse osisID='Prov.19.18'>Kurita poikaasi, kun vielä toivoa on; ethän halunne hänen  kuolemaansa.</verse>
        <verse osisID='Prov.19.19'>Rajuluontoinen joutuu sakkoihin: vain yllytät, jos yrität apuun.</verse>
        <verse osisID='Prov.19.20'>Kuule neuvoa, ota kuritus varteen, että olisit vasta viisaampi.</verse>
        <verse osisID='Prov.19.21'>Monet ovat miehen mielessä aivoitukset, mutta Herran neuvo on  pysyväinen.</verse>
        <verse osisID='Prov.19.22'>Ihaninta ihmisessä on hänen laupeutensa, ja köyhä on parempi kuin  valhettelija.</verse>
        <verse osisID='Prov.19.23'>Herran pelko on elämäksi: saa levätä yönsä ravittuna, eikä mikään  paha kohtaa.</verse>
        <verse osisID='Prov.19.24'>Laiska pistää kätensä vatiin, mutta ei saa sitä viedyksi suuhunsa  jälleen.</verse>
        <verse osisID='Prov.19.25'>Lyö pilkkaajaa, niin yksinkertainen saa mieltä, ja jos ymmärtäväistä  nuhdellaan, niin hän käsittää tiedon.</verse>
        <verse osisID='Prov.19.26'>Joka isäänsä pahoin pitelee ja ajaa äitinsä pois, se on kunnoton ja  rietas poika.</verse>
        <verse osisID='Prov.19.27'>Jos herkeät, poikani, kuulemasta kuritusta, niin eksyt pois tiedon  sanoista.</verse>
        <verse osisID='Prov.19.28'>Kelvoton todistaja pitää oikeuden pilkkanaan, ja jumalattomien suu  nielee vääryyttä.</verse>
        <verse osisID='Prov.19.29'>Tuomiot ovat valmiina pilkkaajille ja lyönnit tyhmien selkään.</verse>
      </chapter>
      <chapter osisID='Prov.20'>
        <verse osisID='Prov.20.1'>Viini on pilkkaaja, väkijuoma remunpitäjä; eikä ole viisas kenkään,  joka siitä hoipertelee.</verse>
        <verse osisID='Prov.20.2'>Kuninkaan peljättäväisyys on kuin nuoren leijonan kiljunta; joka  hänet vihoittaa, se henkensä rikkoo.</verse>
        <verse osisID='Prov.20.3'>On kunniaksi miehelle riitaa karttaa, mutta kaikki hullut riitaa  haastavat.</verse>
        <verse osisID='Prov.20.4'>Syksyllä ei laiska kynnä; elonaikana hän tyhjää tapailee.</verse>
        <verse osisID='Prov.20.5'>Kuin syvät vedet ovat miehen sydämen aivoitukset, mutta ymmärtäväinen  mies ne ammentaa esiin.</verse>
        <verse osisID='Prov.20.6'>Monet huutavat hyvyyttänsä kukin, mutta kuka löytää luotettavan  miehen?</verse>
        <verse osisID='Prov.20.7'>Vanhurskas vaeltaa nuhteettomasti, onnelliset ovat lapset hänen  jälkeensä.</verse>
        <verse osisID='Prov.20.8'>Kuningas istuu tuomioistuimella, hän silmillänsä perkaa kaiken pahan  pois.</verse>
        <verse osisID='Prov.20.9'>Kuka voi sanoa: "Olen puhdistanut sydämeni, olen puhdas synnistäni"?</verse>
        <verse osisID='Prov.20.10'>Kahtalainen paino ja kahtalainen mitta - molemmat ovat Herralle  kauhistus.</verse>
        <verse osisID='Prov.20.11'>Teoistansa tuntee jo poikasenkin, onko hänen menonsa puhdas ja  oikea.</verse>
        <verse osisID='Prov.20.12'>Kuulevan korvan ja näkevän silmän - molemmat on Herra luonut.</verse>
        <verse osisID='Prov.20.13'>Älä unta rakasta, ettet köyhtyisi; pidä silmäsi auki, niin saat  leipää kyllin.</verse>
        <verse osisID='Prov.20.14'>"Huonoa, huonoa", sanoo ostaja, mutta mentyänsä pois hän kehuskelee.</verse>
        <verse osisID='Prov.20.15'>Olkoon kultaa, olkoon helmiä paljon, kallein kalu ovat taidolliset  huulet.</verse>
        <verse osisID='Prov.20.16'>Ota siltä vaatteet, joka toista takasi, ja ota häneltä pantti  vieraitten puolesta.</verse>
        <verse osisID='Prov.20.17'>Makea on miehelle petoksella saatu leipä, mutta perästäpäin hän saa  suunsa täyteen soraa.</verse>
        <verse osisID='Prov.20.18'>Neuvotellen suunnitelmat vahvistuvat, ja sotaa on sinun käytävä  neuvokkuudella.</verse>
        <verse osisID='Prov.20.19'>Salaisuuden ilmaisee, joka panettelijana käy; älä siis antaudu  avosuisen pariin.</verse>
        <verse osisID='Prov.20.20'>Joka isäänsä ja äitiänsä kiroaa, sen lamppu sammuu pilkkopimeään.</verse>
        <verse osisID='Prov.20.21'>Tavara, jota aluksi kiivaasti tavoitellaan, ei lopulta tuo  siunausta.</verse>
        <verse osisID='Prov.20.22'>Älä sano: "Minä kostan pahan"; odota Herraa, hän auttaa sinua.</verse>
        <verse osisID='Prov.20.23'>Kahtalainen paino on Herralle kauhistus, ja väärä vaaka ei ole hyvä.</verse>
        <verse osisID='Prov.20.24'>Herralta tulevat miehen askeleet; mitäpä ymmärtäisi tiestänsä  ihminen itse?</verse>
        <verse osisID='Prov.20.25'>Ihmiselle on ansaksi luvata hätiköiden pyhä lahja ja vasta  perästäpäin harkita lupauksiansa.</verse>
        <verse osisID='Prov.20.26'>Viisas kuningas perkaa jumalattomat pois viskimellään ja antaa  puimajyrän käydä heidän ylitsensä.</verse>
        <verse osisID='Prov.20.27'>Ihmisen henki on Herran lamppu: se tutkistelee sydämen kammiot  kaikki.</verse>
        <verse osisID='Prov.20.28'>Laupeus ja uskollisuus on kuninkaan turva, ja laupeudella hän  valtaistuimensa tukee.</verse>
        <verse osisID='Prov.20.29'>Voima on nuorukaisen kunnia, ja harmaat hapset ovat vanhusten  kaunistus.</verse>
        <verse osisID='Prov.20.30'>Mustelmat ja haavat puhdistavat pahantekijän, lyönnit puhdistavat  sydämen kammiot.</verse>
      </chapter>
      <chapter osisID='Prov.21'>
        <verse osisID='Prov.21.1'>Kuninkaan sydän on Herran kädessä kuin vesiojat: hän taivuttaa sen,  kunne tahtoo.</verse>
        <verse osisID='Prov.21.2'>Kaikki miehen tiet ovat hänen omissa silmissään oikeat, mutta Herra  tutkii sydämet.</verse>
        <verse osisID='Prov.21.3'>Vanhurskauden ja oikeuden harjoittaminen on Herralle otollisempi kuin  uhri.</verse>
        <verse osisID='Prov.21.4'>Ylpeät silmät ja pöyhkeä sydän - jumalattomien lamppu - ovat syntiä.</verse>
        <verse osisID='Prov.21.5'>Vain hyödyksi ovat ahkeran ajatukset, mutta kaikki touhuilijat saavat  vain vahinkoa.</verse>
        <verse osisID='Prov.21.6'>Jotka hankkivat aarteita petollisin kielin, ovat haihtuva tuulahdus,  hakevat kuolemaa.</verse>
        <verse osisID='Prov.21.7'>Jumalattomat tempaa pois heidän väkivaltansa, sillä eivät he tahdo  oikeutta tehdä.</verse>
        <verse osisID='Prov.21.8'>Rikollisen tie on mutkainen, mutta puhtaan teot ovat oikeat.</verse>
        <verse osisID='Prov.21.9'>Parempi asua katon kulmalla kuin toraisan vaimon huonetoverina.</verse>
        <verse osisID='Prov.21.10'>Jumalattoman sielu himoitsee pahaa, lähimmäinen ei saa armoa hänen  silmiensä edessä.</verse>
        <verse osisID='Prov.21.11'>Kun pilkkaajaa rangaistaan, viisastuu yksinkertainen; ja kun  viisasta neuvotaan, ottaa hän sen opiksensa.</verse>
        <verse osisID='Prov.21.12'>Vanhurskas Jumala tarkkaa jumalattoman taloa, hän syöksee  jumalattomat onnettomuuteen.</verse>
        <verse osisID='Prov.21.13'>Joka tukkii korvansa vaivaisen huudolta, se joutuu itse huutamaan,  vastausta saamatta.</verse>
        <verse osisID='Prov.21.14'>Salainen lahja lepyttää vihan ja poveen kätketty lahjus kiivaan  kiukun.</verse>
        <verse osisID='Prov.21.15'>Vanhurskaalle on ilo, kun oikeutta tehdään, mutta väärintekijöille  kauhu.</verse>
        <verse osisID='Prov.21.16'>Ihminen, joka eksyy taidon tieltä, joutuu lepäämään haamujen  seuraan.</verse>
        <verse osisID='Prov.21.17'>Puutteen mieheksi päätyy riemujen rakastaja, eikä rikastu se, joka  viiniä ja öljyä rakastaa.</verse>
        <verse osisID='Prov.21.18'>Jumalaton joutuu lunastusmaksuksi vanhurskaan puolesta ja uskoton  oikeamielisten sijaan.</verse>
        <verse osisID='Prov.21.19'>Parempi asua autiossa maassa kuin toraisan vaimon vaivattavana.</verse>
        <verse osisID='Prov.21.20'>Kalliita aarteita ja öljyä on viisaan majassa, mutta tyhmä ihminen  syö suuhunsa sellaiset.</verse>
        <verse osisID='Prov.21.21'>Joka vanhurskauteen ja laupeuteen pyrkii, se löytää elämän,  vanhurskauden ja kunnian.</verse>
        <verse osisID='Prov.21.22'>Viisas ryntää sankarien kaupunkiin ja kukistaa varustuksen, joka oli  sen turva.</verse>
        <verse osisID='Prov.21.23'>Joka suunsa ja kielensä varoo, se henkensä ahdistuksilta varoo.</verse>
        <verse osisID='Prov.21.24'>Pilkkaajan nimen saa julkea röyhkeilijä, jonka meno on määrätöntä  julkeutta.</verse>
        <verse osisID='Prov.21.25'>Oma halu laiskan tappaa, sillä hänen kätensä eivät tahdo työtä  tehdä.</verse>
        <verse osisID='Prov.21.26'>Aina on hartaasti haluavia, mutta vanhurskas antaa säästelemättä.</verse>
        <verse osisID='Prov.21.27'>Jumalattomien uhri on kauhistus; saati sitten, jos se tuodaan  ilkityön edestä!</verse>
        <verse osisID='Prov.21.28'>Valheellinen todistaja hukkuu, mutta kuunteleva mies saa aina puhua.</verse>
        <verse osisID='Prov.21.29'>Julkeiksi tekee jumalaton kasvonsa, vakaiksi tekee oikeamielinen  tiensä.</verse>
        <verse osisID='Prov.21.30'>Ei auta viisaus, ei ymmärrys, ei mikään neuvo Herraa vastaan.</verse>
        <verse osisID='Prov.21.31'>Hevonen on varustettu taistelun päiväksi, mutta voitto on Herran  hallussa.</verse>
      </chapter>
      <chapter osisID='Prov.22'>
        <verse osisID='Prov.22.1'>Nimi on kalliimpi suurta rikkautta, suosio hopeata ja kultaa parempi.</verse>
        <verse osisID='Prov.22.2'>Rikas ja köyhä kohtaavat toisensa; Herra on luonut kumpaisenkin.</verse>
        <verse osisID='Prov.22.3'>Mielevä näkee vaaran ja kätkeytyy, mutta yksinkertaiset käyvät kohti  ja saavat vahingon.</verse>
        <verse osisID='Prov.22.4'>Nöyryyden ja Herran pelon palkka on rikkaus, kunnia ja elämä.</verse>
        <verse osisID='Prov.22.5'>Orjantappuroita ja pauloja on väärän tiellä; henkensä varjelee, joka  niistä kaukana pysyy.</verse>
        <verse osisID='Prov.22.6'>Totuta poikanen tiensä suuntaan, niin hän ei vanhanakaan siitä  poikkea.</verse>
        <verse osisID='Prov.22.7'>Rikas hallitsee köyhiä, ja velallinen joutuu velkojan orjaksi.</verse>
        <verse osisID='Prov.22.8'>Joka vääryyttä kylvää, se turmiota niittää, ja hänen vihansa vitsa  häviää.</verse>
        <verse osisID='Prov.22.9'>Hyvänsuopa saa siunauksen, sillä hän antaa leivästään vaivaiselle.</verse>
        <verse osisID='Prov.22.10'>Aja pois pilkkaaja, niin poistuu tora ja loppuu riita ja häväistys.</verse>
        <verse osisID='Prov.22.11'>Joka sydämen puhtautta rakastaa, jolla on suloiset huulet, sen  ystävä on kuningas.</verse>
        <verse osisID='Prov.22.12'>Herran silmät suojelevat taitoa, mutta uskottoman sanat hän kääntää  väärään.</verse>
        <verse osisID='Prov.22.13'>Laiska sanoo: "Ulkona on leijona; tappavat vielä minut keskellä  toria".</verse>
        <verse osisID='Prov.22.14'>Irstaitten vaimojen suu on syvä kuoppa; Herran vihan alainen kaatuu  siihen.</verse>
        <verse osisID='Prov.22.15'>Hulluus on kiertynyt kiinni poikasen sydämeen, mutta kurituksen  vitsa sen hänestä kauas karkoittaa.</verse>
        <verse osisID='Prov.22.16'>Vaivaiselle on voitoksi, jos häntä sorretaan, rikkaalle tappioksi,  jos hänelle annetaan.</verse>
        <verse osisID='Prov.22.17'>Kallista korvasi ja kuuntele viisaitten sanoja ja tarkkaa minun  taitoani.</verse>
        <verse osisID='Prov.22.18'>Sillä suloista on, jos kätket ne sisimpääsi; olkoot ne kaikki  huulillasi valmiina.</verse>
        <verse osisID='Prov.22.19'>Että Herra olisi sinun turvanasi, siksi olen minä nyt neuvonut juuri  sinua.</verse>
        <verse osisID='Prov.22.20'>Olenhan ennenkin sinulle kirjoittanut, antanut neuvoja ja tietoa,</verse>
        <verse osisID='Prov.22.21'>opettaakseni sinulle totuutta, vakaita sanoja, että voisit vakain  sanoin vastata lähettäjällesi.</verse>
        <verse osisID='Prov.22.22'>Älä raasta vaivaista, siksi että hän on vaivainen, äläkä polje  kurjaa portissa,</verse>
        <verse osisID='Prov.22.23'>sillä Herra ajaa hänen asiansa ja riistää hänen riistäjiltään  hengen.</verse>
        <verse osisID='Prov.22.24'>Älä rupea pikavihaisen ystäväksi äläkä seurustele kiukkuisen kanssa,</verse>
        <verse osisID='Prov.22.25'>että et tottuisi hänen teihinsä ja saattaisi sieluasi ansaan.</verse>
        <verse osisID='Prov.22.26'>Älä ole niitä, jotka kättä lyövät, jotka menevät takuuseen veloista.</verse>
        <verse osisID='Prov.22.27'>Jollei sinulla ole, millä maksaa, mitäs muuta, kuin viedään vuode  altasi!</verse>
        <verse osisID='Prov.22.28'>Älä siirrä ikivanhaa rajaa, jonka esi-isäsi ovat asettaneet.</verse>
        <verse osisID='Prov.22.29'>Jos näet miehen, kerkeän toimissaan, hänen paikkansa on kuningasten,  ei alhaisten, palveluksessa.</verse>
      </chapter>
      <chapter osisID='Prov.23'>
        <verse osisID='Prov.23.1'>Kun istut aterialle hallitsijan seurassa, niin pidä tarkoin mielessä,  kuka edessäsi on,</verse>
        <verse osisID='Prov.23.2'>ja pane veitsi kurkullesi, jos olet kovin nälkäinen.</verse>
        <verse osisID='Prov.23.3'>Älä himoitse hänen herkkujansa, sillä ne ovat petollisia ruokia.</verse>
        <verse osisID='Prov.23.4'>Älä näe vaivaa rikastuaksesi, lakkaa käyttämästä ymmärrystäsi siihen.</verse>
        <verse osisID='Prov.23.5'>Kun silmäsi siihen lentävät, on rikkaus mennyttä; sillä se saa siivet  kuin kotka, joka lentää taivaalle.</verse>
        <verse osisID='Prov.23.6'>Älä syö pahansuovan leipää äläkä himoitse hänen herkkujansa.</verse>
        <verse osisID='Prov.23.7'>Sillä niinkuin hän mielessään laskee, niin hän menettelee: hän sanoo  sinulle: "Syö ja juo", mutta hänen sydämensä ei ole sinun puolellasi.</verse>
        <verse osisID='Prov.23.8'>Syömäsi palan sinä olet oksentava, ja suloiset sanasi sinä tuhlasit  turhaan.</verse>
        <verse osisID='Prov.23.9'>Älä puhu tyhmän kuullen, sillä hän katsoo ymmärtäväiset sanasi ylen.</verse>
        <verse osisID='Prov.23.10'>Älä siirrä ikivanhaa rajaa äläkä mene orpojen pelloille.</verse>
        <verse osisID='Prov.23.11'>Sillä heidän sukulunastajansa on väkevä, ja hän ajaa heidän asiansa  sinua vastaan.</verse>
        <verse osisID='Prov.23.12'>Tuo sydämesi kuritettavaksi ja korvasi taidon sanojen ääreen.</verse>
        <verse osisID='Prov.23.13'>Älä kiellä poikaselta kuritusta, sillä jos lyöt häntä vitsalla,  säästyy hän kuolemasta.</verse>
        <verse osisID='Prov.23.14'>Vitsalla sinä häntä lyöt, tuonelasta hänen sielunsa pelastat.</verse>
        <verse osisID='Prov.23.15'>Poikani, jos sinun sydämesi viisastuu, niin minunkin sydämeni  iloitsee;</verse>
        <verse osisID='Prov.23.16'>ja sisimpäni riemuitsee, jos sinun huulesi puhuvat sitä, mikä oikein  on.</verse>
        <verse osisID='Prov.23.17'>Älköön sydämesi kadehtiko jumalattomia, mutta kiivaile aina Jumalan  pelon puolesta,</verse>
        <verse osisID='Prov.23.18'>niin sinulla totisesti on tulevaisuus, ja toivosi ei mene turhaan.</verse>
        <verse osisID='Prov.23.19'>Kuule, poikani, ja viisastu, ja ohjaa sydämesi oikealle tielle.</verse>
        <verse osisID='Prov.23.20'>Älä oleskele viininjuomarien parissa äläkä lihansyömärien.</verse>
        <verse osisID='Prov.23.21'>Sillä juomari ja syömäri köyhtyy, ja unteluus puettaa ryysyihin.</verse>
        <verse osisID='Prov.23.22'>Kuule isääsi, joka on sinut siittänyt, äläkä äitiäsi halveksi, kun  hän on vanhennut.</verse>
        <verse osisID='Prov.23.23'>Osta totuutta, älä myy, osta viisautta, kuria ja ymmärrystä.</verse>
        <verse osisID='Prov.23.24'>Ääneen saa riemuita vanhurskaan isä; joka viisaan on siittänyt,  sillä on ilo hänestä.</verse>
        <verse osisID='Prov.23.25'>Olkoon sinun isälläsi ja äidilläsi ilo, sinun synnyttäjäsi  riemuitkoon.</verse>
        <verse osisID='Prov.23.26'>Anna sydämesi, poikani, minulle, ja olkoot minun tieni sinun  silmissäsi mieluiset.</verse>
        <verse osisID='Prov.23.27'>Sillä portto on syvä kuoppa, ja vieras vaimo on ahdas kaivo.</verse>
        <verse osisID='Prov.23.28'>Vieläpä hän väijyy kuin rosvo, ja hän kartuttaa uskottomia ihmisten  seassa.</verse>
        <verse osisID='Prov.23.29'>Kenellä on voivotus, kenellä vaikerrus? Kenellä torat, kenellä  valitus? Kenellä haavat ilman syytä? Kenellä sameat silmät?</verse>
        <verse osisID='Prov.23.30'>Niillä, jotka viinin ääressä viipyvät, jotka tulevat makujuomaa  maistelemaan.</verse>
        <verse osisID='Prov.23.31'>Älä katsele viiniä, kuinka se punoittaa, kuinka se maljassa hohtaa  ja helposti valahtaa alas.</verse>
        <verse osisID='Prov.23.32'>Lopulta se puree kuin käärme ja pistää kuin myrkkylisko.</verse>
        <verse osisID='Prov.23.33'>Silmäsi outoja näkevät, ja sydämesi haastelee sekavia.</verse>
        <verse osisID='Prov.23.34'>Sinusta on kuin makaisit keskellä merta, on kuin maston huipussa  makaisit.</verse>
        <verse osisID='Prov.23.35'>"Löivät minua, mutta ei koskenut minuun; pieksivät minua, mutta en  tiennyt mitään. Milloinkahan herännen? Tahdonpa taas hakea tätä samaa."</verse>
      </chapter>
      <chapter osisID='Prov.24'>
        <verse osisID='Prov.24.1'>Älä kadehdi pahoja ihmisiä äläkä halua heidän seuraansa.</verse>
        <verse osisID='Prov.24.2'>Sillä heidän mielensä miettii väkivaltaa, ja turmiota haastavat  heidän huulensa.</verse>
        <verse osisID='Prov.24.3'>Viisaudella talo rakennetaan ja ymmärryksellä vahvaksi varustetaan.</verse>
        <verse osisID='Prov.24.4'>Taidolla täytetään kammiot, kaikkea kallista ja ihanaa tavaraa  täyteen.</verse>
        <verse osisID='Prov.24.5'>Viisas mies on väkevä, ja taidon mies on voipa voimaltansa.</verse>
        <verse osisID='Prov.24.6'>Neuvokkuudella näet on sinun käytävä sotaa, ja neuvonantajain runsaus  tuo menestyksen.</verse>
        <verse osisID='Prov.24.7'>Kovin on korkea hullulle viisaus, ei hän suutansa avaa portissa.</verse>
        <verse osisID='Prov.24.8'>Jolla on pahanteko mielessä, sitä juonittelijaksi sanotaan.</verse>
        <verse osisID='Prov.24.9'>Synti on hulluuden työ, ja pilkkaaja on ihmisille kauhistus.</verse>
        <verse osisID='Prov.24.10'>Jos olet ollut veltto, joutuu ahtaana aikana voimasi ahtaalle.</verse>
        <verse osisID='Prov.24.11'>Pelasta ne, joita kuolemaan viedään, pysäytä ne, jotka surmapaikalle  hoippuvat.</verse>
        <verse osisID='Prov.24.12'>Jos sanot: "Katso, emme tienneet siitä", niin ymmärtäähän asian  sydänten tutkija; sinun sielusi vartioitsija sen tietää, ja hän kostaa  ihmiselle hänen tekojensa mukaan.</verse>
        <verse osisID='Prov.24.13'>Syö hunajaa, poikani, sillä se on hyvää, ja mesi on makeaa suussasi.</verse>
        <verse osisID='Prov.24.14'>Samankaltaiseksi tunne viisaus sielullesi; jos sen löydät, on  sinulla tulevaisuus, ja toivosi ei mene turhaan.</verse>
        <verse osisID='Prov.24.15'>Älä väijy, jumalaton, vanhurskaan majaa, älä hävitä hänen  leposijaansa.</verse>
        <verse osisID='Prov.24.16'>Sillä seitsemästi vanhurskas lankeaa ja nousee jälleen, mutta  jumalattomat suistuvat onnettomuuteen.</verse>
        <verse osisID='Prov.24.17'>Älä iloitse vihamiehesi langetessa, älköön sydämesi riemuitko hänen  suistuessaan kumoon,</verse>
        <verse osisID='Prov.24.18'>ettei Herra, kun sen näkee, sitä pahana pitäisi, ja kääntäisi  vihaansa pois hänestä.</verse>
        <verse osisID='Prov.24.19'>Älä vihastu pahantekijäin tähden, älä kadehdi jumalattomia.</verse>
        <verse osisID='Prov.24.20'>Sillä ei ole pahalla tulevaisuutta; jumalattomien lamppu sammuu.</verse>
        <verse osisID='Prov.24.21'>Pelkää, poikani, Herraa ja kuningasta, älä sekaannu kapinallisten  seuraan.</verse>
        <verse osisID='Prov.24.22'>Sillä yhtäkkiä tulee heille onnettomuus, tuomio - kuka tietää  milloin - toisille niinkuin toisillekin.</verse>
        <verse osisID='Prov.24.23'>Nämäkin ovat viisaitten sanoja. Ei ole hyvä tuomitessa henkilöön  katsoa.</verse>
        <verse osisID='Prov.24.24'>Joka sanoo syylliselle: "Sinä olet syytön", sitä kansat kiroavat,  kansakunnat sadattelevat.</verse>
        <verse osisID='Prov.24.25'>Mutta jotka oikein tuomitsevat, niiden käy hyvin, ja heille tulee  onnen siunaus.</verse>
        <verse osisID='Prov.24.26'>Se huulille suutelee, joka oikean vastauksen antaa.</verse>
        <verse osisID='Prov.24.27'>Toimita tehtäväsi ulkona ja tee valmista pellollasi; sitten perusta  itsellesi perhe.</verse>
        <verse osisID='Prov.24.28'>Älä ole syyttä todistajana lähimmäistäsi vastaan, vai petätkö sinä  huulillasi?</verse>
        <verse osisID='Prov.24.29'>Älä sano: "Niinkuin hän teki minulle, niin teen minä hänelle, minä  kostan miehelle hänen tekojensa mukaan".</verse>
        <verse osisID='Prov.24.30'>Minä kuljin laiskurin pellon ohitse, mielettömän miehen viinitarhan  vieritse.</verse>
        <verse osisID='Prov.24.31'>Ja katso: se kasvoi yltänsä polttiaisia; sen pinta oli nokkosten  peitossa ja sen kiviaita luhistunut.</verse>
        <verse osisID='Prov.24.32'>Minä katselin ja painoin mieleeni, havaitsin ja otin opikseni:</verse>
        <verse osisID='Prov.24.33'>Nuku vielä vähän, torku vähän, makaa vähän ristissä käsin,</verse>
        <verse osisID='Prov.24.34'>niin köyhyys käy päällesi niinkuin rosvo ja puute niinkuin asestettu  mies.</verse>
      </chapter>
      <chapter osisID='Prov.25'>
        <verse osisID='Prov.25.1'>Nämäkin ovat Salomon sananlaskuja, Hiskian, Juudan kuninkaan, miesten  kokoamia.</verse>
        <verse osisID='Prov.25.2'>Jumalan kunnia on salata asia, ja kuningasten kunnia on tutkia asia.</verse>
        <verse osisID='Prov.25.3'>Taivaan korkeus ja maan syvyys ja kuningasten sydän on tutkimaton.</verse>
        <verse osisID='Prov.25.4'>Kun hopeasta poistetaan kuona, kuontuu kultasepältä astia.</verse>
        <verse osisID='Prov.25.5'>Kun jumalaton poistetaan kuninkaan luota, vahvistuu hänen  valtaistuimensa vanhurskaudessa.</verse>
        <verse osisID='Prov.25.6'>Älä tavoittele kunniaa kuninkaan edessä äläkä asetu isoisten sijalle.</verse>
        <verse osisID='Prov.25.7'>Sillä parempi on, jos sinulle sanotaan: "Käy tänne ylös", kuin että  sinut alennetaan ylhäisen edessä, jonka silmäsi olivat nähneet.</verse>
        <verse osisID='Prov.25.8'>Älä ole kärkäs käräjöimään; muutoin sinulla ei lopulta ole, mitä  tehdä, kun vastapuolesi on saattanut sinut häpeään.</verse>
        <verse osisID='Prov.25.9'>Riitele oma riitasi vastapuolesi kanssa, mutta toisen salaisuutta älä  ilmaise.</verse>
        <verse osisID='Prov.25.10'>Muutoin sinua häpäisee, kuka sen kuuleekin, eikä huono huuto sinusta  lakkaa.</verse>
        <verse osisID='Prov.25.11'>Kultaomenia hopeamaljoissa ovat sanat, sanotut aikanansa.</verse>
        <verse osisID='Prov.25.12'>Kultainen korvarengas ja hienokultainen kaulakoru ovat viisas  neuvoja ynnä kuuleva korva.</verse>
        <verse osisID='Prov.25.13'>Kuin lumen viileys elonaikana on luotettava lähetti lähettäjälleen:  herransa sielun hän virvoittaa.</verse>
        <verse osisID='Prov.25.14'>Kuin pilvet ja tuuli, jotka eivät sadetta tuo, on mies, joka kerskuu  lahjoilla, joita ei anna.</verse>
        <verse osisID='Prov.25.15'>Kärsivällisyydellä taivutetaan ruhtinas, ja leppeä kieli murskaa  luut.</verse>
        <verse osisID='Prov.25.16'>Jos hunajata löydät, syö kohtuudella, ettet kyllästyisi siihen ja  sitä oksentaisi.</verse>
        <verse osisID='Prov.25.17'>Astu jalallasi harvoin lähimmäisesi kotiin, ettei hän sinuun  kyllästyisi ja alkaisi sinua vihata.</verse>
        <verse osisID='Prov.25.18'>Nuija ja miekka ja terävä nuoli on mies, joka väärin todistaa  lähimmäistänsä vastaan.</verse>
        <verse osisID='Prov.25.19'>Kuin mureneva hammas ja horjuva jalka on uskottoman turva ahdingon  päivänä.</verse>
        <verse osisID='Prov.25.20'>Kuin se, joka riisuu vaatteet pakkaspäivänä, kuin etikka lipeän  sekaan, on se, joka laulaa lauluja murheelliselle sydämelle.</verse>
        <verse osisID='Prov.25.21'>Jos vihamiehelläsi on nälkä, anna hänelle leipää syödä, ja jos  hänellä on jano, anna hänelle vettä juoda.</verse>
        <verse osisID='Prov.25.22'>Sillä niin sinä kokoat tulisia hiiliä hänen päänsä päälle, ja Herra  sen sinulle palkitsee.</verse>
        <verse osisID='Prov.25.23'>Pohjatuuli saa aikaan sateen ja salainen kielittely vihaiset kasvot.</verse>
        <verse osisID='Prov.25.24'>Parempi on asua katon kulmalla kuin toraisan vaimon huonetoverina.</verse>
        <verse osisID='Prov.25.25'>Kuin nääntyväiselle raikas vesi on hyvä sanoma kaukaisesta maasta.</verse>
        <verse osisID='Prov.25.26'>Kuin sekoitettu lähde ja turmeltu kaivo on vanhurskas, joka horjuu  jumalattoman edessä.</verse>
        <verse osisID='Prov.25.27'>Liika hunajan syönti ei ole hyväksi, ja raskaitten asiain tutkiminen  on raskasta.</verse>
        <verse osisID='Prov.25.28'>Kuin kaupunki, varustukset hajalla, muuria vailla, on mies, joka ei  mieltänsä hillitse.</verse>
      </chapter>
      <chapter osisID='Prov.26'>
        <verse osisID='Prov.26.1'>Yhtä vähän kuin lumi kesällä ja sade elonaikana soveltuu tyhmälle  kunnia.</verse>
        <verse osisID='Prov.26.2'>Kuin liitävä lintu, kuin lentävä pääskynen on aiheeton kirous: ei se  toteen käy.</verse>
        <verse osisID='Prov.26.3'>Hevoselle ruoska, aasille suitset, tyhmille vitsa selkään!</verse>
        <verse osisID='Prov.26.4'>Älä vastaa tyhmälle hänen hulluutensa mukaan, ettet olisi hänen  kaltaisensa sinäkin.</verse>
        <verse osisID='Prov.26.5'>Vastaa tyhmälle hänen hulluutensa mukaan, ettei hän itseänsä viisaana  pitäisi.</verse>
        <verse osisID='Prov.26.6'>Jalat altaan katkaisee ja vääryyttä saa juoda, joka sanan lähettää  tyhmän mukana.</verse>
        <verse osisID='Prov.26.7'>Velttoina riippuvat halvatun sääret; samoin sananlasku tyhmäin  suussa.</verse>
        <verse osisID='Prov.26.8'>Yhtä kuin sitoisi kiven linkoon kiinni, on antaa kunniaa tyhmälle.</verse>
        <verse osisID='Prov.26.9'>Kuin ohdake, joka on osunut juopuneen käteen, on sananlasku tyhmäin  suussa.</verse>
        <verse osisID='Prov.26.10'>Kuin jousimies, joka kaikkia haavoittaa, on se, joka tyhmän pestaa,  kulkureita pestaa.</verse>
        <verse osisID='Prov.26.11'>Kuin koira, joka palajaa oksennuksilleen, on tyhmä, joka yhä uusii  hulluuksiansa.</verse>
        <verse osisID='Prov.26.12'>Näet miehen, viisaan omissa silmissään - enemmän on toivoa tyhmästä  kuin hänestä.</verse>
        <verse osisID='Prov.26.13'>Laiska sanoo: "Tuolla tiellä on leijona, jalopeura torien  vaiheilla".</verse>
        <verse osisID='Prov.26.14'>Ovi saranoillaan kääntyilee, laiska vuoteellansa.</verse>
        <verse osisID='Prov.26.15'>Laiska pistää kätensä vatiin; ei viitsi sitä viedä suuhunsa jälleen.</verse>
        <verse osisID='Prov.26.16'>Laiska on omissa silmissään viisaampi kuin seitsemän, jotka  vastaavat taitavasti.</verse>
        <verse osisID='Prov.26.17'>Kulkukoiraa korviin tarttuu se, joka syrjäisten riidasta suuttuu.</verse>
        <verse osisID='Prov.26.18'>Kuin mieletön, joka ammuskelee tulisia surmannuolia,</verse>
        <verse osisID='Prov.26.19'>on mies, joka pettää lähimmäisensä ja sanoo: "Leikillähän minä sen  tein".</verse>
        <verse osisID='Prov.26.20'>Halkojen loppuessa sammuu tuli, ja panettelijan poistuessa taukoaa  tora.</verse>
        <verse osisID='Prov.26.21'>Hehkuksi hiilet, tuleksi halot, riidan lietsomiseksi toraisa mies.</verse>
        <verse osisID='Prov.26.22'>Panettelijan puheet ovat kuin herkkupalat ja painuvat sisusten  kammioihin asti.</verse>
        <verse osisID='Prov.26.23'>Kuin hopeasilaus saviastian pinnalla ovat hehkuvat huulet ja paha  sydän.</verse>
        <verse osisID='Prov.26.24'>Vihamies teeskentelee huulillaan, mutta hautoo petosta sydämessänsä.</verse>
        <verse osisID='Prov.26.25'>Jos hän muuttaa suloiseksi äänensä, älä häntä usko, sillä seitsemän  kauhistusta hänellä on sydämessä.</verse>
        <verse osisID='Prov.26.26'>Vihamielisyys kätkeytyy kavalasti, mutta seurakunnan kokouksessa sen  pahuus paljastuu.</verse>
        <verse osisID='Prov.26.27'>Joka kuopan kaivaa, se itse siihen lankeaa; ja joka kiveä vierittää,  sen päälle se takaisin vyörähtää.</verse>
        <verse osisID='Prov.26.28'>Valheellinen kieli vihaa omia ruhjomiansa, ja liukas suu saa  turmiota aikaan.</verse>
      </chapter>
      <chapter osisID='Prov.27'>
        <verse osisID='Prov.27.1'>Älä huomispäivästä kersku, sillä et tiedä, mitä mikin päivä  synnyttää.</verse>
        <verse osisID='Prov.27.2'>Kehukoon sinua toinen, ei oma suusi; vieras, eikä omat huulesi.</verse>
        <verse osisID='Prov.27.3'>Raskas on kivi ja painava hiekka, mutta molempia raskaampi hullun  suuttumus.</verse>
        <verse osisID='Prov.27.4'>Kiukku on julma, viha on niinkuin tulva; mutta kuka voi kestää  luulevaisuutta?</verse>
        <verse osisID='Prov.27.5'>Parempi julkinen nuhde kuin salattu rakkaus.</verse>
        <verse osisID='Prov.27.6'>Ystävän lyönnit ovat luotettavat, mutta vihamiehen suutelot  ylenpalttiset.</verse>
        <verse osisID='Prov.27.7'>Kylläinen polkee hunajaakin, nälkäiselle on kaikki karvaskin makeata.</verse>
        <verse osisID='Prov.27.8'>Kuin pesästään paennut lintu, on mies paossa kotipaikoiltaan.</verse>
        <verse osisID='Prov.27.9'>Öljy ja suitsuke ilahuttavat sydämen; samoin ystävän hellyys,  alttiisti neuvoja antavainen.</verse>
        <verse osisID='Prov.27.10'>Ystävääsi ja isäsi ystävää älä hylkää, äläkä hätäpäivänäsi mene  veljesi taloon: parempi läheinen naapuri kuin kaukainen veli.</verse>
        <verse osisID='Prov.27.11'>Viisastu, poikani, ja ilahuta minun sydämeni, niin minä voin antaa  herjaajalleni vastauksen.</verse>
        <verse osisID='Prov.27.12'>Mielevä näkee vaaran ja kätkeytyy, mutta yksinkertaiset käyvät kohti  ja saavat vahingon.</verse>
        <verse osisID='Prov.27.13'>Ota siltä vaatteet, joka toista takasi, ja ota häneltä pantti  vieraan naisen tähden.</verse>
        <verse osisID='Prov.27.14'>Joka siunaa ystäväänsä isoäänisesti aamulla varhain, sille se  luetaan kiroukseksi.</verse>
        <verse osisID='Prov.27.15'>Räystäästä tippuva vesi sadepäivänä ja toraisa vaimo ovat  yhdenveroiset.</verse>
        <verse osisID='Prov.27.16'>Joka tahtoo hänet salassa pitää, se tuulta salassa pitää, se  tavoittaa öljyä oikeaan käteensä.</verse>
        <verse osisID='Prov.27.17'>Rauta rautaa hioo, ja ihminen toistansa hioo.</verse>
        <verse osisID='Prov.27.18'>Joka viikunapuuta hoitaa, saa syödä sen hedelmää; ja joka  isännästänsä vaarin pitää, se tulee kunniaan.</verse>
        <verse osisID='Prov.27.19'>Niinkuin kasvot kuvastuvat vedessä, niin ihmisen sydän toisessa  ihmisessä.</verse>
        <verse osisID='Prov.27.20'>Tuonela ja horna eivät kylläänsä saa; eivät myös saa kylläänsä  ihmisen silmät.</verse>
        <verse osisID='Prov.27.21'>Hopealle sulatin, kullalle uuni; mies maineensa mukainen.</verse>
        <verse osisID='Prov.27.22'>Survo hullua huhmaressa, petkelellä surveitten seassa: ei erkane  hänestä hänen hulluutensa.</verse>
        <verse osisID='Prov.27.23'>Tiedä tarkoin, miltä pikkukarjasi näyttää; pidä huoli laumoista.</verse>
        <verse osisID='Prov.27.24'>Sillä eivät aarteet säily iäti; ja pysyykö kruunukaan polvesta  polveen?</verse>
        <verse osisID='Prov.27.25'>Kun heinä on mennyt ja tuore äpäre tulee näkyviin ja ruoho on koottu  vuorilta,</verse>
        <verse osisID='Prov.27.26'>on sinulla karitsoita puvuksesi ja vuohipukkeja pellon ostohinnaksi</verse>
        <verse osisID='Prov.27.27'>ja vuohenmaitoa kyllin ravinnoksesi, perheesi ravinnoksi ja  palvelijatartesi elatukseksi.</verse>
      </chapter>
      <chapter osisID='Prov.28'>
        <verse osisID='Prov.28.1'>Jumalattomat pakenevat, vaikka ei kenkään aja takaa, mutta  vanhurskaat ovat turvassa kuin nuori jalopeura.</verse>
        <verse osisID='Prov.28.2'>Rikkomisensa tähden maa saa ruhtinaita paljon, mutta yhden  ymmärtäväisen miehen taidolla järjestys kauan pysyy.</verse>
        <verse osisID='Prov.28.3'>Köyhä mies, joka vaivaisia sortaa, on kuin sade, joka lyö lakoon eikä  anna leipää.</verse>
        <verse osisID='Prov.28.4'>Lain hylkijät kehuvat jumalattomia, mutta lain noudattajat  kauhistuvat heitä.</verse>
        <verse osisID='Prov.28.5'>Pahat ihmiset eivät ymmärrä, mikä oikein on, mutta Herraa etsiväiset  ymmärtävät kaiken.</verse>
        <verse osisID='Prov.28.6'>Parempi on köyhä, joka nuhteettomasti vaeltaa, kuin kahdella tiellä  mutkitteleva rikas.</verse>
        <verse osisID='Prov.28.7'>Joka laista ottaa vaarin, on ymmärtäväinen poika; mutta irstailijain  seuratoveri saattaa isänsä häpeään.</verse>
        <verse osisID='Prov.28.8'>Joka kartuttaa varojaan korolla ja voitolla, kokoaa niitä sille, joka  vaivaisia armahtaa.</verse>
        <verse osisID='Prov.28.9'>Joka korvansa kääntää kuulemasta lakia, sen rukouskin on kauhistus.</verse>
        <verse osisID='Prov.28.10'>Joka eksyttää oikeamielisiä pahalle tielle, se lankeaa omaan  kuoppaansa; mutta nuhteettomat perivät onnen.</verse>
        <verse osisID='Prov.28.11'>Rikas mies on omissa silmissään viisas, mutta ymmärtäväinen köyhä  ottaa hänestä selvän.</verse>
        <verse osisID='Prov.28.12'>Kun vanhurskaat riemuitsevat, on ihanuus suuri; mutta kun  jumalattomat nousevat, saa ihmisiä hakea.</verse>
        <verse osisID='Prov.28.13'>Joka rikkomuksensa salaa, se ei menesty; mutta joka ne tunnustaa ja  hylkää, se saa armon.</verse>
        <verse osisID='Prov.28.14'>Onnellinen se ihminen, joka aina on aralla tunnolla; mutta joka  sydämensä paaduttaa, se onnettomuuteen lankeaa.</verse>
        <verse osisID='Prov.28.15'>Kuin muriseva leijona ja ahnas karhu on kurjan kansan jumalaton  hallitsija.</verse>
        <verse osisID='Prov.28.16'>Vähätaitoinen ruhtinas runsaasti kiskoo, mutta väärän voiton vihaaja  saa elää kauan.</verse>
        <verse osisID='Prov.28.17'>Ihmisen, jota verivelka painaa, on pakoiltava hamaan hautaan asti;  älköön häntä suojeltako.</verse>
        <verse osisID='Prov.28.18'>Nuhteettomasti vaeltavainen saa avun, mutta kahdella tiellä  mutkittelija kerralla kaatuu.</verse>
        <verse osisID='Prov.28.19'>Joka peltonsa viljelee, saa leipää kyllin, mutta tyhjän tavoittelija  saa köyhyyttä kyllin.</verse>
        <verse osisID='Prov.28.20'>Luotettava mies saa runsaan siunauksen, mutta jolla on kiihko  rikastua, se ei rankaisematta jää.</verse>
        <verse osisID='Prov.28.21'>Ei ole hyvä henkilöön katsoa, mutta leipäpalankin tähden rikkomus  tehdään.</verse>
        <verse osisID='Prov.28.22'>Pahansuova haluaa kiihkeästi varallisuutta eikä tiedä, että hänet  tapaa puute.</verse>
        <verse osisID='Prov.28.23'>Joka toista nuhtelee, niinkuin minä neuvon, saa suosiota enemmän  kuin se, joka kielellänsä liehakoitsee.</verse>
        <verse osisID='Prov.28.24'>Joka isältään ja äidiltään riistää ja sanoo: "Ei tämä ole rikos", se  on tuhontekijän toveri.</verse>
        <verse osisID='Prov.28.25'>Tavaranahne nostaa riidan, mutta Herraan luottavainen tulee  ravituksi.</verse>
        <verse osisID='Prov.28.26'>Omaan sydämeensä luottavainen on tyhmä, mutta viisaudessa vaeltava  pelastuu.</verse>
        <verse osisID='Prov.28.27'>Joka köyhälle antaa, se ei puutteeseen joudu; mutta joka silmänsä  häneltä sulkee, saa kirouksia paljon.</verse>
        <verse osisID='Prov.28.28'>Kun jumalattomat nousevat, piileksivät ihmiset; mutta kun he  hukkuvat, niin hurskaat enentyvät.</verse>
      </chapter>
      <chapter osisID='Prov.29'>
        <verse osisID='Prov.29.1'>Kuritusta saanut mies, joka niskurina pysyy, rusennetaan äkisti, eikä  apua ole.</verse>
        <verse osisID='Prov.29.2'>Hurskaitten enentyessä kansa iloitsee, mutta jumalattoman hallitessa  kansa huokaa.</verse>
        <verse osisID='Prov.29.3'>Viisautta rakastavainen on isällensä iloksi, mutta porttojen  seuratoveri hävittää varansa.</verse>
        <verse osisID='Prov.29.4'>Oikeudella kuningas pitää maan pystyssä, mutta verojen kiskoja sen  hävittää.</verse>
        <verse osisID='Prov.29.5'>Mies, joka lähimmäistään liehakoitsee, virittää verkon hänen  askeleilleen.</verse>
        <verse osisID='Prov.29.6'>Pahalle miehelle on oma rikos paulaksi, mutta vanhurskas saa riemuita  ja iloita.</verse>
        <verse osisID='Prov.29.7'>Vanhurskas tuntee vaivaisten asian, mutta jumalaton ei siitä mitään  ymmärrä.</verse>
        <verse osisID='Prov.29.8'>Pilkkaajat kaupungin villitsevät, mutta viisaat hillitsevät vihan.</verse>
        <verse osisID='Prov.29.9'>Viisas mies kun käräjöi hullun miehen kanssa, niin tämä reutoo ja  nauraa eikä asetu.</verse>
        <verse osisID='Prov.29.10'>Murhamiehet vihaavat nuhteetonta, oikeamielisten henkeä he väijyvät.</verse>
        <verse osisID='Prov.29.11'>Tyhmä purkaa kaiken sisunsa, mutta viisas sen viimein tyynnyttää.</verse>
        <verse osisID='Prov.29.12'>Hallitsija, joka kuuntelee valhepuheita, saa palvelijoikseen pelkkiä  jumalattomia.</verse>
        <verse osisID='Prov.29.13'>Köyhä ja sortaja kohtaavat toisensa; kumpaisenkin silmille Herra  antaa valon.</verse>
        <verse osisID='Prov.29.14'>Kuninkaalla, joka tuomitsee vaivaisia oikein, on valtaistuin iäti  vahva.</verse>
        <verse osisID='Prov.29.15'>Vitsa ja nuhde antavat viisautta, mutta kuriton poika on äitinsä  häpeä.</verse>
        <verse osisID='Prov.29.16'>Kun jumalattomat lisääntyvät, lisääntyy rikos, mutta vanhurskaat  saavat nähdä, kuinka he kukistuvat.</verse>
        <verse osisID='Prov.29.17'>Kurita poikaasi, niin hän sinua virvoittaa ja sielullesi herkkuja  tarjoaa.</verse>
        <verse osisID='Prov.29.18'>Missä ilmoitus puuttuu, siinä kansa käy kurittomaksi; autuas se,  joka noudattaa lakia.</verse>
        <verse osisID='Prov.29.19'>Ei ota palvelija sanoista ojentuakseen: hän kyllä ymmärtää, mutta ei  tottele.</verse>
        <verse osisID='Prov.29.20'>Näet miehen, kärkkään puhumaan - enemmän on toivoa tyhmästä kuin  hänestä.</verse>
        <verse osisID='Prov.29.21'>Jos palvelijaansa nuoresta pitäen hemmottelee, tulee hänestä lopulta  kiittämätön.</verse>
        <verse osisID='Prov.29.22'>Pikavihainen mies nostaa riidan, ja kiukkuinen tulee rikkoneeksi  paljon.</verse>
        <verse osisID='Prov.29.23'>Ihmisen alentaa hänen oma ylpeytensä, mutta alavamielinen saa  kunnian.</verse>
        <verse osisID='Prov.29.24'>Joka käy osille varkaan kanssa, se sieluansa vihaa; hän kuulee  vannotuksen, mutta ei ilmaise mitään.</verse>
        <verse osisID='Prov.29.25'>Ihmispelko panee paulan, mutta Herraan luottavainen on turvattu.</verse>
        <verse osisID='Prov.29.26'>Hallitsijan suosiota etsivät monet, mutta Herralta tulee miehelle  oikeus.</verse>
        <verse osisID='Prov.29.27'>Vääryyden mies on vanhurskaille kauhistus, ja oikean tien kulkija on  kauhistus jumalattomalle.</verse>
      </chapter>
      <chapter osisID='Prov.30'>
        <verse osisID='Prov.30.1'>Aagurin, Jaaken pojan, sanat; lauselma. Näin puhuu se mies: Minä olen  väsyttänyt itseni, Jumala; olen väsyttänyt itseni, Jumala, ja menehdyn.</verse>
        <verse osisID='Prov.30.2'>Sillä järjetön olen minä mieheksi, ei ole minulla ihmisymmärrystä;</verse>
        <verse osisID='Prov.30.3'>enkä ole oppinut viisautta, tullakseni tuntemaan Pyhintä.</verse>
        <verse osisID='Prov.30.4'>Kuka on noussut taivaaseen ja astunut sieltä alas? Kuka on koonnut  kouriinsa tuulen? Kuka on sitonut vedet vaipan sisään?  Kuka on  kohdalleen asettanut maan ääret kaikki? Mikä on hänen nimensä ja mikä  hänen poikansa nimi, jos sen tiedät?</verse>
        <verse osisID='Prov.30.5'>Jokainen Jumalan sana on taattu; hän on niiden kilpi, jotka häneen  turvaavat.</verse>
        <verse osisID='Prov.30.6'>Älä lisää hänen sanoihinsa mitään, ettei hän vaatisi sinua tilille ja  ettet valhettelijaksi joutuisi.</verse>
        <verse osisID='Prov.30.7'>Kahta minä sinulta pyydän, älä niitä minulta koskaan kiellä,  kuolemaani saakka:</verse>
        <verse osisID='Prov.30.8'>Vilppi ja valhepuhe pidä minusta kaukana. Älä köyhyyttä, älä  rikkautta minulle anna; anna minulle ravinnoksi määräosani leipää,</verse>
        <verse osisID='Prov.30.9'>etten kylläisenä tulisi kieltäjäksi ja sanoisi: "Kuka on Herra?" ja  etten köyhtyneenä varastaisi ja rikkoisi Jumalani nimeä vastaan.</verse>
        <verse osisID='Prov.30.10'>Älä kieli palvelijasta hänen herrallensa; muutoin hän sinut kiroaa,  ja sinä saat siitä kärsiä.</verse>
        <verse osisID='Prov.30.11'>Voi sukua, joka isäänsä kiroaa eikä siunaa äitiänsä;</verse>
        <verse osisID='Prov.30.12'>sukua, joka on omissa silmissään puhdas, vaikka ei ole pesty  liastansa!</verse>
        <verse osisID='Prov.30.13'>Voi sukua - kuinka ylpeät ovatkaan sen silmät ja kuinka korskea  silmänluonti -</verse>
        <verse osisID='Prov.30.14'>sukua, jonka hampaat ovat miekkoja ja leukaluut veitsiä syödäksensä  kurjat maasta pois ja köyhät ihmisten joukosta!</verse>
        <verse osisID='Prov.30.15'>Verenimijällä on kaksi tytärtä: Anna vielä! Anna vielä! Kolme on,  jotka eivät kylläänsä saa, neljä, jotka eivät sano: "Jo riittää":</verse>
        <verse osisID='Prov.30.16'>tuonela, hedelmätön kohtu, maa, joka ei saa kylläänsä vedestä, ja  tuli, joka ei sano: "Jo riittää".</verse>
        <verse osisID='Prov.30.17'>Joka isäänsä pilkkaa ja pitää halpana totella äitiänsä, häneltä  korpit puron luona hakkaavat silmän, ja kotkan poikaset syövät sen.</verse>
        <verse osisID='Prov.30.18'>Kolme on minusta ylen ihmeellistä, ja neljä on, joita en käsitä:</verse>
        <verse osisID='Prov.30.19'>kotkan jäljet taivaalla, käärmeen jäljet kalliolla, laivan jäljet  keskellä merta ja miehen jäljet nuoren naisen tykönä.</verse>
        <verse osisID='Prov.30.20'>Samoin ovat avionrikkoja-vaimon jäljet: hän syö, pyyhkii suunsa ja  sanoo: "En ole pahaa tehnyt".</verse>
        <verse osisID='Prov.30.21'>Kolmen alla järkkyy maa, ja neljän alla ei se jaksa kestää:</verse>
        <verse osisID='Prov.30.22'>orjan alla, kun hän kuninkaaksi pääsee, houkan, kun hän saa kyllälti  leipää,</verse>
        <verse osisID='Prov.30.23'>hyljityn alla, kun hän miehen saa, ja palvelijattaren, kun hän  emäntänsä syrjäyttää.</verse>
        <verse osisID='Prov.30.24'>Neljä on maassa vähäisintä, mutta viisaan viisasta silti:</verse>
        <verse osisID='Prov.30.25'>Muurahaiset ovat voimaton kansa, mutta he hankkivat leipänsä  kesällä;</verse>
        <verse osisID='Prov.30.26'>tamaanit ovat heikko kansa, mutta he laittavat majansa kallioihin;</verse>
        <verse osisID='Prov.30.27'>heinäsirkoilla ei ole kuningasta, mutta koko lauma lähtee  järjestyksessä liikkeelle;</verse>
        <verse osisID='Prov.30.28'>sisiliskoon voi tarttua käsin, mutta kuitenkin se oleskelee  kuninkaan linnoissa.</verse>
        <verse osisID='Prov.30.29'>Kolmella on komea astunta, ja neljä komeasti kulkee:</verse>
        <verse osisID='Prov.30.30'>leijona, sankari eläinten joukossa, joka ei vääjää ketään,</verse>
        <verse osisID='Prov.30.31'>hevonen, solakkakylki, tai kauris, ja kuningas joukkonsa johdossa.</verse>
        <verse osisID='Prov.30.32'>Jos ylpeilit - olipa se houkkamaisuutta tai harkittua - niin laske  käsi suullesi.</verse>
        <verse osisID='Prov.30.33'>Sillä maitoa pusertamalla saa voin, nenää pusertamalla saa veren, ja  vihoja pusertamalla saa riidan.</verse>
      </chapter>
      <chapter osisID='Prov.31'>
        <verse osisID='Prov.31.1'>Lemuelin, Massan kuninkaan, sanat, joilla hänen äitinsä kasvatti  häntä.</verse>
        <verse osisID='Prov.31.2'>Mitä, poikani; mitä, kohtuni poika; mitä, lupausteni poika?</verse>
        <verse osisID='Prov.31.3'>Älä anna voimaasi naisille, vaellustasi kuningasten turmelijatarten  valtaan.</verse>
        <verse osisID='Prov.31.4'>Ei sovi kuningasten, Lemuel, ei sovi kuningasten viiniä juoda eikä  ruhtinasten kysellä: "Missä väkijuomaa?"</verse>
        <verse osisID='Prov.31.5'>Muutoin hän juodessaan unhottaa, mitä saädetty on, ja vääntelee  kaikkien kurjuuden lasten oikeuden.</verse>
        <verse osisID='Prov.31.6'>Antakaa väkevää juomaa menehtyvälle ja viiniä murhemielisille.</verse>
        <verse osisID='Prov.31.7'>Sellainen juokoon ja unhottakoon köyhyytensä älköönkä enää vaivaansa  muistelko.</verse>
        <verse osisID='Prov.31.8'>Avaa suusi mykän hyväksi, oikeuden hankkimiseksi kaikille sortuville.</verse>
        <verse osisID='Prov.31.9'>Avaa suusi, tuomitse oikein, hanki kurjalle ja köyhälle oikeus.</verse>
        <verse osisID='Prov.31.10'>Kelpo vaimon kuka löytää? Sellaisen arvo on helmiä paljon kalliimpi.</verse>
        <verse osisID='Prov.31.11'>Hänen miehensä sydän häneen luottaa, eikä siltä mieheltä riistaa  puutu.</verse>
        <verse osisID='Prov.31.12'>Hän tekee miehellensä hyvää, ei pahaa, kaikkina elinpäivinänsä.</verse>
        <verse osisID='Prov.31.13'>Hän puuhaa villat ja pellavat ja halullisin käsin askartelee.</verse>
        <verse osisID='Prov.31.14'>Hän on kauppiaan laivojen kaltainen: leipänsä hän noutaa kaukaa.</verse>
        <verse osisID='Prov.31.15'>Kun yö vielä on, hän nousee ja antaa ravinnon perheellensä,  piioilleen heidän osansa.</verse>
        <verse osisID='Prov.31.16'>Hän haluaa peltoa ja hankkii sen, istuttaa viinitarhan kättensä  hedelmällä.</verse>
        <verse osisID='Prov.31.17'>Hän voimalla vyöttää kupeensa ja käsivartensa vahvistaa.</verse>
        <verse osisID='Prov.31.18'>Hankkeensa hän huomaa käyvän hyvin, ei sammu hänen lamppunsa yöllä.</verse>
        <verse osisID='Prov.31.19'>Hän ojentaa kätensä kehrävarteen ja käyttelee värttinää  kämmenissään.</verse>
        <verse osisID='Prov.31.20'>Hän avaa kätensä kurjalle, ojentaa köyhälle molemmat kätensä.</verse>
        <verse osisID='Prov.31.21'>Ei pelkää hän perheensä puolesta lunta, sillä koko hänen perheensä  on puettu purppuravillaan.</verse>
        <verse osisID='Prov.31.22'>Hän valmistaa itsellensä peitteitä; hienoa pellavaa ja punapurppuraa  on hänen pukunsa.</verse>
        <verse osisID='Prov.31.23'>Hänen miehensä on tunnettu porteissa, maanvanhinten seassa  istuessansa.</verse>
        <verse osisID='Prov.31.24'>Hän aivinapaitoja tekee ja myy, vöitä hän kauppiaalle toimittaa.</verse>
        <verse osisID='Prov.31.25'>Vallalla ja kunnialla hän on vaatetettu, ja hän nauraa tulevalle  päivälle.</verse>
        <verse osisID='Prov.31.26'>Suunsa hän avaa viisauden sanoihin, hänen kielellään on lempeä  opetus.</verse>
        <verse osisID='Prov.31.27'>Hän tarkkaa talonsa menoa, eikä hän laiskan leipää syö.</verse>
        <verse osisID='Prov.31.28'>Hänen poikansa nousevat ja kiittävät hänen onneansa; hänen miehensä  nousee ja ylistää häntä:</verse>
        <verse osisID='Prov.31.29'>"Paljon on naisia, toimellisia menoissaan, mutta yli niitten  kaikkien kohoat sinä".</verse>
        <verse osisID='Prov.31.30'>Pettävä on sulous, kauneus katoavainen; ylistetty se vaimo, joka  Herraa pelkää!</verse>
      </chapter>
    </div></osisText>
</osis>