<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='fin' xml:lang='fi'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='fin'>
        <title>Finish Version</title>
        <contributor>
  		The Unbound Bible
  		Biola University: Administrative Computing
  		13800 Biola Ave.
  		La Mirada, CA 90639
  		United States of America
  		562-903-4722 
  	</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>
  		Finnish Bible
  		PYHŽ RAAMATTU
  		(C) 1933, 1938
  		Vanha Testamentti XI 1933 Uusi Testamentti XII 1938
  	</description>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>fin</identifier>
        <source>ftp://unboundftp.biola.edu/pub/finnish1938_utf8.zip</source>
        <language type='IETF'>fi</language>
        <relation/>
        <coverage>provide the bible to the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Zech'>
      <chapter osisID='Zech.1'>
        <verse osisID='Zech.1.1'>Kahdeksannessa kuussa Daarejaveksen toisena vuotena tuli profeetta  Sakarjalle, Berekjan pojalle, joka oli Iddon poika, tämä Herran sana:</verse>
        <verse osisID='Zech.1.2'>"Herra on tuimasti vihastunut teidän isiinne.</verse>
        <verse osisID='Zech.1.3'>Sano heille: Näin sanoo Herra Sebaot: Kääntykää minun tyköni, sanoo  Herra Sebaot, niin minä käännyn teidän tykönne, sanoo Herra Sebaot.</verse>
        <verse osisID='Zech.1.4'>Älkää olko isienne kaltaiset, joille entiset profeetat ovat  saarnanneet sanoen: Näin sanoo Herra Sebaot: Kääntykää pois pahoilta  teiltänne ja pahoista teoistanne; mutta he eivät kuulleet, eivät  kuunnelleet minua.</verse>
        <verse osisID='Zech.1.5'>Teidän isänne - missä he ovat? Ja profeetat - ovatko he eläneet iäti?</verse>
        <verse osisID='Zech.1.6'>Mutta minun sanani ja käskyni, jotka minä olen säätänyt  palvelijoilleni profeetoille - eivätkö ne ole kohdanneet teidän isiänne:  ja niin he kääntyivät ja sanoivat: 'Niinkuin Herra Sebaot aikoi meille  tehdä, meidän vaelluksemme ja tekojemme mukaan, niin hän on meille  tehnyt'."</verse>
        <verse osisID='Zech.1.7'>Kahdentenakymmenentenä neljäntenä päivänä yhdennessätoista kuussa,  joka on sebat-kuu, Daarejaveksen toisena vuotena, tuli profeetta  Sakarjalle, Berekjan pojalle, joka oli Iddon poika, tämä Herran sana:</verse>
        <verse osisID='Zech.1.8'>Minä näin yöllä, katso, mies ratsasti punaisenruskealla hevosella, ja  hän seisahtui myrttien keskelle laaksoon, ja hänen jäljessänsä oli  punaisenruskeita ja punaisia ja valkeita hevosia.</verse>
        <verse osisID='Zech.1.9'>Niin minä kysyin: "Mitä nämä ovat, Herra?" Enkeli, joka puhutteli  minua, vastasi minulle: "Minä näytän sinulle, mitä ne ovat".</verse>
        <verse osisID='Zech.1.10'>Ja mies, joka seisoi myrttien keskellä, lausui ja sanoi: "Nämä ovat  ne, jotka Herra on lähettänyt maata kuljeksimaan".</verse>
        <verse osisID='Zech.1.11'>Niin ne vastasivat Herran enkelille, joka seisoi myrttien keskellä,  ja sanoivat: "Me olemme kuljeksineet maata, ja katso, koko maa on  alallansa ja rauhassa".</verse>
        <verse osisID='Zech.1.12'>Ja Herran enkeli lausui ja sanoi: "Herra Sebaot, kuinka kauan sinä  viivyt etkä armahda Jerusalemia ja Juudan kaupunkeja, joille olet ollut  vihainen nämä seitsemänkymmentä vuotta?"</verse>
        <verse osisID='Zech.1.13'>Niin Herra vastasi enkelille, joka puhutteli minua, ja lausui hyviä,  lohdullisia sanoja.</verse>
        <verse osisID='Zech.1.14'>Ja enkeli, joka puhutteli minua, sanoi minulle: "Saarnaa ja sano:  Näin sanoo Herra Sebaot: Minä kiivailen Jerusalemin ja Siionin puolesta  suurella kiivaudella.</verse>
        <verse osisID='Zech.1.15'>Suurella vihalla minä olen vihastunut suruttomiin pakanoihin, jotka,  kun minä vähän vihastuin, auttoivat onnettomuutta tapahtumaan.</verse>
        <verse osisID='Zech.1.16'>Sentähden sanoo Herra näin: Minä käännyn Jerusalemin puoleen  armahtavaisuudessa. Minun temppelini siellä rakennetaan, sanoo Herra  Sebaot, ja mittanuora jännitetään Jerusalemin ylitse.</verse>
        <verse osisID='Zech.1.17'>Saarnaa vielä ja sano: Näin sanoo Herra Sebaot: Vielä minun  kaupunkini ovat hyvyydestä ylitsevuotavaiset, ja vielä Herra lohduttaa  Siionin ja valitsee vielä Jerusalemin."</verse>
        <verse osisID='Zech.1.18'>Ja minä nostin silmäni ja katsoin. Ja katso: neljä sarvea.</verse>
        <verse osisID='Zech.1.19'>Ja minä sanoin enkelille, joka puhutteli minua: "Mitä nämä ovat?"  Niin hän sanoi minulle: "Nämä ovat ne sarvet, jotka ovat hajottaneet  Juudan ja Israelin ja Jerusalemin".</verse>
        <verse osisID='Zech.1.20'>Sitten Herra näytti minulle neljä seppää.</verse>
        <verse osisID='Zech.1.21'>Minä sanoin: "Mitä nämä ovat tulleet tekemään?" Ja hän vastasi näin:  "Nuo sarvet ovat ne, jotka ovat hajottaneet Juudan, niin ettei yksikään  mies voi päätänsä nostaa; ja nämä ovat tulleet saattamaan ne pelkoon ja  heittämään maahan niiden pakanakansain sarvet, jotka ovat nostaneet  sarven Juudan maata vastaan hajottaaksensa sen".</verse>
      </chapter>
      <chapter osisID='Zech.2'>
        <verse osisID='Zech.2.1'>Ja minä nostin silmäni ja katsoin. Ja katso, oli mies ja hänen  kädessänsä mittanuora.</verse>
        <verse osisID='Zech.2.2'>Minä sanoin hänelle: "Mihin sinä olet menossa?" Ja hän vastasi  minulle: "Mittaamaan Jerusalemia, nähdäkseni, kuinka leveä ja kuinka  pitkä se on oleva".</verse>
        <verse osisID='Zech.2.3'>Ja katso, enkeli, joka puhutteli minua, lähti liikkeelle, ja toinen  enkeli lähti häntä vastaan.</verse>
        <verse osisID='Zech.2.4'>Ja hän sanoi tälle: "Juokse, puhu tälle nuorukaiselle ja sano:  Jerusalem on oleva muuriton paikkakunta, sillä niin paljon siinä on  ihmisiä ja eläimiä.</verse>
        <verse osisID='Zech.2.5'>Mutta minä olen oleva, sanoo Herra, tulimuuri sen ympärillä ja kunnia  sen keskellä.</verse>
        <verse osisID='Zech.2.6'>Voi, voi, paetkaa pohjoisesta maasta, sanoo Herra! Sillä minä olen  hajottanut teidät neljään taivaan tuuleen, sanoo Herra.</verse>
        <verse osisID='Zech.2.7'>Voi, Siion, pelastaudu, sinä, joka asut tytär Baabelin luona!</verse>
        <verse osisID='Zech.2.8'>Sillä näin sanoo Herra Sebaot: Kunniaksensa hän on lähettänyt minut  pakanakansojen luokse, jotka ovat teitä saalistaneet.  Sillä joka teihin  koskee, se koskee hänen silmäteräänsä.</verse>
        <verse osisID='Zech.2.9'>Sillä katso, minä heilutan kättäni heitä vastaan, ja he joutuvat  orjiensa saaliiksi. Ja te tulette tietämään, että Herra Sebaot on  lähettänyt minut.</verse>
        <verse osisID='Zech.2.10'>Riemuitse ja iloitse, tytär Siion! Sillä minä tulen ja asun sinun  keskelläsi, sanoo Herra.</verse>
        <verse osisID='Zech.2.11'>Sinä päivänä liittyy paljon pakanakansoja Herraan, ja he tulevat  hänen kansaksensa, ja minä asun sinun keskelläsi, ja sinä tulet  tietämään, että Herra Sebaot on lähettänyt minut sinun tykösi.</verse>
        <verse osisID='Zech.2.12'>Ja Herra ottaa Juudan perintöosaksensa pyhässä maassa ja valitsee  vielä Jerusalemin.</verse>
        <verse osisID='Zech.2.13'>Vaiti Herran edessä, kaikki liha! Sillä hän on noussut pyhästä  asuinsijastansa."</verse>
      </chapter>
      <chapter osisID='Zech.3'>
        <verse osisID='Zech.3.1'>Ja hän näytti minulle ylimmäisen papin Joosuan seisomassa Herran  enkelin edessä ja saatanan seisomassa hänen oikealla puolellaan, häntä  syyttämässä.</verse>
        <verse osisID='Zech.3.2'>Ja Herra sanoi saatanalle: "Herra nuhdelkoon sinua, saatana.  Nuhdelkoon sinua Herra, joka on valinnut Jerusalemin. Eikö tämä ole  kekäle, joka on tulesta temmattu?"</verse>
        <verse osisID='Zech.3.3'>Ja Joosua oli puettu saastaisiin vaatteisiin, ja hän seisoi enkelin  edessä.</verse>
        <verse osisID='Zech.3.4'>Niin tämä lausui ja sanoi näin niille, jotka seisoivat hänen  edessänsä: "Riisukaa pois saastaiset vaatteet hänen yltänsä". Ja hän  sanoi hänelle: "Katso, minä olen ottanut sinulta pois pahat tekosi, ja  minä puetan sinut juhlavaatteisiin".</verse>
        <verse osisID='Zech.3.5'>Minä sanoin: "Pantakoon puhdas käärelakki hänen päähänsä".  Niin he  panivat puhtaan käärelakin hänen päähänsä ja pukivat hänet vaatteisiin.  Ja Herran enkeli seisoi siinä.</verse>
        <verse osisID='Zech.3.6'>Ja Herran enkeli todisti Joosualle sanoen:</verse>
        <verse osisID='Zech.3.7'>"Näin sanoo Herra Sebaot: Jos sinä vaellat minun teilläni ja hoidat  minun säätämäni tehtävät, saat sinä myös tuomita minun huonettani ja  vartioida minun esikartanoitani, ja minä annan sinulle pääsyn näiden  joukkoon, jotka tässä seisovat.</verse>
        <verse osisID='Zech.3.8'>Kuule, Joosua, ylimmäinen pappi, sinä ja sinun ystäväsi, jotka  edessäsi istuvat. Sillä ennusmerkin miehiä he ovat; sillä katso, minä  annan tulla palvelijani, Vesan.</verse>
        <verse osisID='Zech.3.9'>Sillä katso: kivi, jonka minä olen asettanut Joosuan eteen - siihen  yhteen kiveen päin on seitsemän silmää! Katso, minä kaiverran  kaiverrukset siihen, sanoo Herra Sebaot, ja otan pois tämän maan pahat  teot yhtenä päivänä.</verse>
        <verse osisID='Zech.3.10'>Sinä päivänä te kutsutte, kukin ystävänsä, viinipuun ja viikunapuun  alle."</verse>
      </chapter>
      <chapter osisID='Zech.4'>
        <verse osisID='Zech.4.1'>Ja Herran enkeli, joka puhutteli minua, palasi ja herätti minut,  niinkuin joku herätetään unestansa.</verse>
        <verse osisID='Zech.4.2'>Ja hän sanoi minulle: "Mitä sinä näet?" Minä vastasin: "Minä näen,  katso: lampunjalka, kokonansa kultaa, ja sen yläpuolella sen öljyastia,  ja lampunjalassa sen seitsemän lamppua, ja seitsemän öljyputkea  lamppuihin, jotka ovat siinä ylimpänä.</verse>
        <verse osisID='Zech.4.3'>Ja kaksi öljypuuta sen ääressä, toinen öljyastian oikealla, toinen  vasemmalla puolella."</verse>
        <verse osisID='Zech.4.4'>Minä lausuin ja sanoin näin enkelille, joka puhutteli minua: "Mitä  nämä ovat, Herra?"</verse>
        <verse osisID='Zech.4.5'>Niin enkeli, joka puhutteli minua, vastasi ja sanoi minulle: "Etkö  tiedä, mitä ne ovat?" Minä sanoin: "En, Herra".</verse>
        <verse osisID='Zech.4.6'>Ja hän lausui ja sanoi minulle näin: "Tämä on Herran sana  Serubbaabelille, näin kuuluva: Ei sotaväellä eikä voimalla, vaan minun  Hengelläni, sanoo Herra Sebaot.</verse>
        <verse osisID='Zech.4.7'>Mikä olet sinä, suuri vuori, Serubbaabelin edessä? Lakeudeksi sinä!  Hän on paneva paikoillensa huippukiven huutojen kaikuessa: "Suosio,  suosio sille!"</verse>
        <verse osisID='Zech.4.8'>Ja minulle tuli tämä Herran sana:</verse>
        <verse osisID='Zech.4.9'>"Serubbaabelin kädet ovat tämän temppelin perustaneet, ja hänen  kätensä sen valmiiksi saattavat. Ja sinä tulet tietämään, että Herra  Sebaot on lähettänyt minut teidän luoksenne.</verse>
        <verse osisID='Zech.4.10'>Sillä kuka pitää halpana pienten alkujen päivän, kun nuo seitsemän  Herran silmää, jotka tarkastavat koko maata, iloitsevat nähdessään  luotilangan Serubbaabelin kädessä?"</verse>
        <verse osisID='Zech.4.11'>Ja minä lausuin ja sanoin hänelle: "Mitä ovat nämä kaksi öljypuuta  lampunjalan oikealla ja vasemmalla puolella?"</verse>
        <verse osisID='Zech.4.12'>Sitten minä toistamiseen lausuin ja sanoin hänelle: "Mitä ovat nuo  kaksi öljypuun terttua kahden kultaisen putken kohdalla, jotka  vuodattavat sisästänsä öljynkultaa?"</verse>
        <verse osisID='Zech.4.13'>Niin hän sanoi minulle näin: "Etkö tiedä, mitä ne ovat?"  Minä  vastasin: "En, Herra".</verse>
        <verse osisID='Zech.4.14'>Hän sanoi: "Nämä ovat ne molemmat öljyllä voidellut, jotka seisovat  kaiken maan Herran edessä".</verse>
      </chapter>
      <chapter osisID='Zech.5'>
        <verse osisID='Zech.5.1'>Minä nostin jälleen silmäni, ja katso: oli lentävä kirjakäärö.</verse>
        <verse osisID='Zech.5.2'>Ja hän sanoi minulle: "Mitä sinä näet?" Minä vastasin: "Minä näen  lentävän kirjakäärön, kahtakymmentä kyynärää pitkän ja kymmentä kyynärää  leveän".</verse>
        <verse osisID='Zech.5.3'>Hän sanoi minulle: "Tämä on kirous, joka käy yli kaiken maan.  Sillä  tämän kirouksen mukaisesti siitä puhdistetaan pois jokainen varas, ja  jokainen vannoskelija puhdistetaan siitä pois.</verse>
        <verse osisID='Zech.5.4'>Minä lasken sen irti, sanoo Herra Sebaot, ja se menee varkaan kotiin  ja sen kotiin, joka vannoo väärin minun nimeeni. Se jää sisälle hänen  kotiinsa ja kalvaa sen loppuun asti, sekä sen puut että sen kivet."</verse>
        <verse osisID='Zech.5.5'>Sitten enkeli, joka puhutteli minua, lähti liikkeelle ja sanoi  minulle: "Nosta silmäsi ja katso: mikä tuo on, joka lähtee liikkeelle?"</verse>
        <verse osisID='Zech.5.6'>Minä sanoin: "Mikä se sitten on?" Ja hän vastasi: "Tämä on  eefa-mitta, joka lähtee liikkeelle". Ja hän sanoi: "Tämän näköisiä ne  ovat koko maan päällä";</verse>
        <verse osisID='Zech.5.7'>ja katso, lyijykansi kohosi, ja siinä istui eräs nainen eefa-mitan  sisällä.</verse>
        <verse osisID='Zech.5.8'>Ja hän sanoi: "Tämä on jumalattomuus". Ja hän paiskasi hänet sisälle  eefa-mittaan ja paiskasi lyijypainon sen suulle.</verse>
        <verse osisID='Zech.5.9'>Ja kun minä nostin silmäni, näin minä, katso, kaksi naista lähtevän  liikkeelle, ja niillä oli tuulta siivissään, ja niiden siivet olivat  kuin haikaran siivet; ja ne kantoivat eefa-mittaa taivaan ja maan  välitse.</verse>
        <verse osisID='Zech.5.10'>Niin minä sanoin enkelille, joka puhutteli minua: "Mihin ne  kuljettavat eefa-mittaa?"</verse>
        <verse osisID='Zech.5.11'>Ja hän vastasi minulle: "Ne menevät rakentamaan hänelle huonetta  Sinearin maahan. Ja kun se on valmis, lasketaan hänet sinne  paikoillensa."</verse>
      </chapter>
      <chapter osisID='Zech.6'>
        <verse osisID='Zech.6.1'>Minä nostin jälleen silmäni ja näin, katso, neljät vaunut, jotka  lähtivät liikkeelle kahden vuoren välistä; ja ne vuoret olivat  vaskivuoria.</verse>
        <verse osisID='Zech.6.2'>Ensimmäisten vaunujen edessä oli punaisenruskeat hevoset, toisten  vaunujen edessä oli mustat hevoset,</verse>
        <verse osisID='Zech.6.3'>kolmansien vaunujen edessä oli valkeat hevoset, ja neljänsien  vaunujen edessä oli täplikkäät, väkevät hevoset.</verse>
        <verse osisID='Zech.6.4'>Minä lausuin ja sanoin enkelille, joka puhutteli minua: "Mitä nämä  ovat, Herra?"</verse>
        <verse osisID='Zech.6.5'>Enkeli vastasi ja sanoi minulle: "Ne ovat neljä taivaan tuulta, jotka  lähtevät liikkeelle seisottuansa kaiken maan Herran edessä.</verse>
        <verse osisID='Zech.6.6'>Ne, joitten edessä on mustat hevoset, lähtevät pohjoiseen maahan, ja  valkeat lähtevät niiden jäljessä. Täplikkäät lähtevät eteläiseen maahan.</verse>
        <verse osisID='Zech.6.7'>Ne väkevät lähtevät, ja menevät halusta, kuljeksimaan maata."  Ja hän  sanoi: "Menkää, kuljeksikaa maata". Ja ne kuljeksivat maata.</verse>
        <verse osisID='Zech.6.8'>Sitten hän huusi minut ja sanoi minulle näin: "Katso, ne, jotka  lähtivät pohjoiseen maahan, saattavat minun Henkeni lepäämään  pohjoisessa maassa".</verse>
        <verse osisID='Zech.6.9'>Minulle tuli tämä Herran sana:</verse>
        <verse osisID='Zech.6.10'>"Ota vastaan siirtolaisuudessa eläviltä Heldailta, Tobialta ja  Jedajalta - mene tänä päivänä, mene Joosian, Sefanjan pojan, taloon,  johon he ovat tulleet Baabelista, -</verse>
        <verse osisID='Zech.6.11'>ja ota vastaan hopea ja kulta, tee kruunu ja pane se ylimmäisen  papin Joosuan, Joosadakin pojan, päähän</verse>
        <verse osisID='Zech.6.12'>ja sano hänelle näin: "Näin sanoo Herra Sebaot: Katso, mies nimeltä  Vesa! Omalta pohjaltansa hän on kasvava, ja hän on rakentava Herran  temppelin.</verse>
        <verse osisID='Zech.6.13'>Herran temppelin hän on rakentava, ja valtasuuruutta hän on kantava,  ja hän on istuva ja hallitseva valtaistuimellansa; hän on oleva pappi  valtaistuimellansa, ja rauhan neuvo on vallitseva niitten molempien  välillä.</verse>
        <verse osisID='Zech.6.14'>Ja kruunu on oleva muistona Herran temppelissä Helemistä ja Tobiasta  ja Jedajasta ja Sefanjan pojan suosiollisuudesta.</verse>
        <verse osisID='Zech.6.15'>Ja kaukana asuvaiset tulevat ja rakentavat Herran temppeliä.  Ja te  tulette tietämään, että Herra Sebaot on lähettänyt minut teidän tykönne.  Näin on tapahtuva, jos te hartaasti kuulette Herran, teidän Jumalanne,  ääntä."</verse>
      </chapter>
      <chapter osisID='Zech.7'>
        <verse osisID='Zech.7.1'>Kuningas Daarejaveksen neljäntenä vuotena tuli Herran sana  Sakarjalle, neljäntenä päivänä yhdeksännessä kuussa, kislev-kuussa.</verse>
        <verse osisID='Zech.7.2'>Beetel oli lähettänyt Sareserin ja Regem-Melekin miehinensä etsimään  Herran mielisuosiota</verse>
        <verse osisID='Zech.7.3'>ja kysymään Herran Sebaotin temppelin papeilta ynnä profeetoilta  näin: "Onko minun viidennessä kuussa itkettävä ja noudatettava  pidättyväisyyttä, niin kuin minä olen tehnyt jo kuinka monina vuosina?"</verse>
        <verse osisID='Zech.7.4'>Niin minulle tuli tämä Herran Sebaotin sana:</verse>
        <verse osisID='Zech.7.5'>"Sano kaikelle maan kansalle ja papeille näin: Kun te olette  paastonneet ja valittaneet viidennessä ja seitsemännessä kuussa, ja jo  seitsemänäkymmenenä vuotena, niin minulleko te olette paastonne  paastonneet?</verse>
        <verse osisID='Zech.7.6'>Ja kun olette syöneet ja juoneet, niin ettekö te ole itsellenne  syöneet ja juoneet?</verse>
        <verse osisID='Zech.7.7'>Eikö niin: pitäkää ne sanat, jotka Herra on julistanut entisten  profeettain kautta, kun Jerusalem vielä oli asuttuna ja levossa,  ympärillään alaisensa kaupungit, ja Etelämaa ja Alankomaa olivat  asutut?"</verse>
        <verse osisID='Zech.7.8'>Ja Sakarjalle tuli tämä Herran sana:</verse>
        <verse osisID='Zech.7.9'>"Näin sanoo Herra Sebaot: Tuomitkaa oikea tuomio, tehkää laupeus ja  olkaa armahtavaiset kukin veljellenne,</verse>
        <verse osisID='Zech.7.10'>leskeä, orpoa, muukalaista ja kurjaa älkää sortako, älkääkä miettikö  mielessänne pahaa, kukin veljeänsä vastaan.</verse>
        <verse osisID='Zech.7.11'>Mutta he eivät tahtoneet ottaa vaaria, vaan käänsivät uppiniskaisina  selkänsä ja kovettivat korvansa, etteivät kuulisi.</verse>
        <verse osisID='Zech.7.12'>Ja he tekivät sydämensä kovaksi kuin timantti, etteivät kuulisi  lakia eikä niitä sanoja, mitkä Herra Sebaot on lähettänyt Henkensä  voimalla entisten profeettain kautta; ja niin on Herralta Sebaotilta  tullut suuri vihastus.</verse>
        <verse osisID='Zech.7.13'>Samoin kuin hän huusi, mutta he eivät kuulleet, samoin he huutavat,  mutta minä en kuule, sanoo Herra Sebaot.</verse>
        <verse osisID='Zech.7.14'>Ja minä myrskynä karkoitan heidät kaikkien pakanakansojen sekaan,  joita he eivät tunne, ja maa jää heidän jälkeensä autioksi menijöistä ja  tulijoista. Ihanan maan he tekevät autioksi."</verse>
      </chapter>
      <chapter osisID='Zech.8'>
        <verse osisID='Zech.8.1'>Sitten tuli tämä Herran Sebaotin sana:</verse>
        <verse osisID='Zech.8.2'>"Näin sanoo Herra Sebaot: Minä kiivailen Siionin puolesta suurella  kiivaudella, suurella vihalla minä sen puolesta kiivailen.</verse>
        <verse osisID='Zech.8.3'>Näin sanoo Herra: Minä käännyn jälleen Siionin puoleen ja tulen  asumaan Jerusalemin keskelle, ja Jerusalemia kutsutaan Uskolliseksi  Kaupungiksi ja Herran Sebaotin vuorta Pyhäksi Vuoreksi.</verse>
        <verse osisID='Zech.8.4'>Näin sanoo Herra Sebaot: Vielä on Jerusalemin toreilla istuva  vanhuksia ja vanhoja vaimoja, sauvansa kädessään kullakin päivien  paljouden vuoksi.</verse>
        <verse osisID='Zech.8.5'>Ja kaupungin torit tulevat olemaan täynnä poikasia ja tyttösiä, jotka  leikkivät sen toreilla.</verse>
        <verse osisID='Zech.8.6'>Näin sanoo Herra Sebaot: Jos tämä onkin ihmeellistä tämän kansan  jäännöksen silmissä niinä päivinä, pitäisikö sen olla ihmeellistä myös  minun silmissäni, sanoo Herra Sebaot?</verse>
        <verse osisID='Zech.8.7'>Näin sanoo Herra Sebaot: Katso, minä olen vapauttava kansani auringon  nousun maasta ja laskun maasta.</verse>
        <verse osisID='Zech.8.8'>Ja minä tuon heidät asumaan Jerusalemin keskelle. Ja he ovat minun  kansani, ja minä olen heidän Jumalansa, uskollinen ja vanhurskas.</verse>
        <verse osisID='Zech.8.9'>Näin sanoo Herra Sebaot: Olkoot lujat teidän kätenne, teidän, jotka  tähän aikaan olette kuulleet nämä sanat profeettain suusta, sinä  päivänä, jona laskettiin Herran Sebaotin huoneen, rakennettavan  temppelin, perustus.</verse>
        <verse osisID='Zech.8.10'>Sillä ennen sitä aikaa ei saatu palkkaa ihmisen työstä, ei palkkaa  juhdan työstä, eikä ollut menijällä, ei tulijalla rauhaa ahdistajalta,  ja minä laskin irti kaikki ihmiset, toisen toisensa kimppuun.</verse>
        <verse osisID='Zech.8.11'>Mutta nyt minä en ole tämän kansan jäännökselle samanlainen, kuin  olin entisinä päivinä, sanoo Herra Sebaot.</verse>
        <verse osisID='Zech.8.12'>Sillä rauhan kylvö kylvetään, viiniköynnös antaa hedelmänsä, maa  antaa satonsa, taivas antaa kasteensa, ja tämän kansan jäännökselle minä  annan perintöosaksi kaiken tämän.</verse>
        <verse osisID='Zech.8.13'>Ja niinkuin te olette olleet kirouksena pakanakansain seassa, te  Juudan heimo ja Israelin heimo, niin te, kun minä teidät vapahdan,  tulette olemaan siunauksena. Älkää peljätkö, olkoot teidän kätenne  lujat.</verse>
        <verse osisID='Zech.8.14'>Sillä näin sanoo Herra Sebaot: Niinkuin minulla oli mielessä tehdä  teille pahaa, kun teidän isänne vihoittivat minut, sanoo Herra Sebaot,  enkä minä sitä katunut,</verse>
        <verse osisID='Zech.8.15'>niin on taas tähän aikaan minulla mielessä tehdä hyvää Jerusalemille  ja Juudan heimolle. Älkää peljätkö.</verse>
        <verse osisID='Zech.8.16'>Näitä te tehkää: Puhukaa totta toinen toisellenne. Tuomitkaa  porteissanne oikein, tuomitkaa rauhan tuomio.</verse>
        <verse osisID='Zech.8.17'>Älkää hautoko mielessänne pahaa toinen toisellenne, älkääkä  rakastako väärää valaa. Sillä kaikkia näitä minä vihaan, sanoo Herra."</verse>
        <verse osisID='Zech.8.18'>Ja minulle tuli tämä Herran Sebaotin sana:</verse>
        <verse osisID='Zech.8.19'>"Näin sanoo Herra Sebaot: Neljännen kuun paasto ja viidennen paasto  ja seitsemännen paasto ja kymmenennen paasto on oleva Juudan heimolle  ilo ja riemu ja mieluinen juhla. Mutta rakastakaa totuutta ja rauhaa.</verse>
        <verse osisID='Zech.8.20'>Näin sanoo Herra Sebaot: Vielä tulee kansoja, monien kaupunkien  asukkaita,</verse>
        <verse osisID='Zech.8.21'>ja toisen asukkaat menevät toiseen ja sanovat: 'Lähtekäämme,  käykäämme etsimään Herran mielisuosiota, etsimään Herraa Sebaotia'. -  'Minäkin lähden.'</verse>
        <verse osisID='Zech.8.22'>Ja monet kansat, väkevät pakanakansat, tulevat Jerusalemiin etsimään  Herraa Sebaotia, etsimään Herran mielisuosiota.</verse>
        <verse osisID='Zech.8.23'>Näin sanoo Herra Sebaot: Niinä päivinä tarttuu kymmenen miestä  kaikista pakanakansain kielistä, tarttuu Juudan miestä liepeeseen  sanoen: 'Me tahdomme käydä teidän kanssanne, sillä me olemme kuulleet,  että Jumala on teidän kanssanne'."</verse>
      </chapter>
      <chapter osisID='Zech.9'>
        <verse osisID='Zech.9.1'>Ennustus, Herran sana, Hadrakin maata vastaan, ja Damaskoon se  laskeutuu. Sillä Herran silmä katsoo ihmisiä, kaikkia Israelin  sukukuntia</verse>
        <verse osisID='Zech.9.2'>ja myös Hamatia, joka on sen kanssa rajatusten, sekä Tyyroa ja  Siidonia, sillä ne ovat sangen viisaat.</verse>
        <verse osisID='Zech.9.3'>Tyyro on rakentanut itsellensä linnoituksia ja kasannut kokoon  hopeata kuin tomua ja kultaa kuin katujen lokaa.</verse>
        <verse osisID='Zech.9.4'>Katso, Herra köyhdyttää sen ja syöksee mereen sen voiman, ja se itse  poltetaan tulella.</verse>
        <verse osisID='Zech.9.5'>Sen näkee Askelon ja peljästyy, ja Gassa, ja vapisee kovin, ja Ekron,  sillä sen toivo joutuu häpeään. Ja Gassasta hukkuu kuningas, eikä  Askelonissa enää asuta.</verse>
        <verse osisID='Zech.9.6'>Asdodissa asuu sekasikiöitä, ja minä hävitän filistealaisten  ylpeyden.</verse>
        <verse osisID='Zech.9.7'>Mutta minä poistan veret hänen suustansa ja heidän iljetyksensä hänen  hampaittensa välistä, ja hänestäkin jää jäännös meidän Jumalallemme; hän  on oleva niinkuin sukuruhtinas Juudassa, ja Ekron on oleva niinkuin  jebusilainen.</verse>
        <verse osisID='Zech.9.8'>Minä teen leirini temppelini suojaksi sotajoukoilta, jotka tulevat ja  menevät, eikä tule käskijä enää heidän kimppuunsa, sillä nyt olen minä  sen omin silmin nähnyt.</verse>
        <verse osisID='Zech.9.9'>Iloitse suuresti, tytär Siion, riemuitse, tytär Jerusalem, sillä  sinun kuninkaasi tulee sinulle! Vanhurskas ja auttaja hän on, on nöyrä  ja ratsastaa aasilla, aasintamman varsalla.</verse>
        <verse osisID='Zech.9.10'>Ja minä hävitän vaunut Efraimista ja hevoset Jerusalemista.  Sodan  jousi hävitetään, ja hän julistaa rauhan kansoille. Ja hänen  hallituksensa ulottuu merestä mereen, Eufrat-virrasta hamaan maan  ääriin.</verse>
        <verse osisID='Zech.9.11'>Ja myös sinun vankisi minä sinun liittosi veren tähden päästän pois  vedettömästä kuopasta.</verse>
        <verse osisID='Zech.9.12'>Tulkaa takaisin varustukseen, te vangit, joilla on toivo; myös tänä  päivänä minä julistan: kaksin verroin minä sinulle korvaan.</verse>
        <verse osisID='Zech.9.13'>Sillä minä jännitän Juudan jousekseni, panen siihen nuoleksi  Efraimin ja nostan sinun poikasi, Siion, sinun poikiasi vastaan, Jaavan,  ja teen sinut sankarin miekan kaltaiseksi.</verse>
        <verse osisID='Zech.9.14'>Herra on näkyvä heidän yllänsä, ja hänen nuolensa lähtee kuin  salama. Herra, Herra puhaltaa pasunaan ja kulkee etelän myrskytuulissa.</verse>
        <verse osisID='Zech.9.15'>Herra Sebaot on suojaava heitä, ja he syövät, ja he tallaavat  linkokiviä, he juovat ja pauhaavat niinkuin viinistä ja ovat täynnä,  niinkuin uhrimaljat, niinkuin alttarin kulmat.</verse>
        <verse osisID='Zech.9.16'>Ja Herra, heidän Jumalansa, on sinä päivänä auttava heitä,  kansaansa, joka on kuin hänen lammaslaumansa; sillä he ovat kruunuun  kiinnitettyjä kiviä, jotka kohoavat yli hänen maansa.</verse>
        <verse osisID='Zech.9.17'>Sillä kuinka suuri onkaan oleva heidän onnensa, heidän ihanuutensa:  vilja saa kasvamaan nuorukaiset ja rypälemehu neitsyet!</verse>
      </chapter>
      <chapter osisID='Zech.10'>
        <verse osisID='Zech.10.1'>Rukoilkaa Herralta sadetta kevätsateen aikana: Herra tekee  ukkospilvet ja antaa heille sadekuurot, antaa kasvit joka miehen  pellolle.</verse>
        <verse osisID='Zech.10.2'>Sillä kotijumalat puhuvat tyhjiä, ja tietäjät näkevät petosnäkyjä,  puhuvat valheunia, lohduttelevat turhilla.  Sentähden he saavat lähteä  matkaan kuin lammaslauma ja kärsivät vaivaa, kun ei ole paimenta.</verse>
        <verse osisID='Zech.10.3'>Paimenia kohtaan syttyy minun vihani, ja johtomiehiä minä rankaisen;  sillä Herra Sebaot pitää huolen laumastansa, Juudan heimosta, ja asettaa  sen ikäänkuin kunniaratsuksensa sodassa.</verse>
        <verse osisID='Zech.10.4'>Siitä on lähtevä kulmakivi, siitä kiinnityspaalu, siitä sotajousi,  siitä lähtevät käskijät kaikki.</verse>
        <verse osisID='Zech.10.5'>Ja he ovat niinkuin sankarit, jotka polkevat katujen lokaa sodassa.  He sotivat, sillä Herra on heidän kanssansa; ja häpeään joutuvat  hevosilla-ratsastajat.</verse>
        <verse osisID='Zech.10.6'>Minä teen väkeväksi Juudan heimon ja autan Joosefin heimoa.  Minä  saatan heidät kotiin, sillä minä armahdan heitä, ja he tulevat olemaan,  niinkuin en minä olisi heitä hyljännytkään.  Sillä minä olen Herra,  heidän Jumalansa, ja kuulen heidän rukouksensa.</verse>
        <verse osisID='Zech.10.7'>Efraim on oleva niinkuin sankari, ja heidän sydämensä on iloitseva  niinkuin viinistä. Heidän lapsensa näkevät sen ja iloitsevat; heidän  sydämensä riemuitsee Herrassa.</verse>
        <verse osisID='Zech.10.8'>Minä olen viheltävä heille ja kokoava heidät, sillä minä lunastan  heidät, ja he lisääntyvät, niinkuin lisääntyivät ennen.</verse>
        <verse osisID='Zech.10.9'>Kun minä sirotan heidät kansojen sekaan, muistavat he minua  kaukaisissa maissa; ja he lastensa kanssa saavat elää ja palata  takaisin.</verse>
        <verse osisID='Zech.10.10'>Minä tuon heidät takaisin Egyptin maasta ja kokoan heidät Assurista;  minä vien heidät Gileadin maahan ja Libanonille, eikä heille ole  riittävästi tilaa.</verse>
        <verse osisID='Zech.10.11'>Hän käy ahdistuksen meren lävitse, hän lyö meren aaltoja, ja kaikki  Niilivirran syvyydet kuivuvat, Assurin ylpeys painuu alas, ja Egyptin  valtikka väistyy pois.</verse>
        <verse osisID='Zech.10.12'>Mutta heidät minä teen väkeviksi Herrassa, ja hänen nimensä on  heidän kerskauksensa, sanoo Herra.</verse>
      </chapter>
      <chapter osisID='Zech.11'>
        <verse osisID='Zech.11.1'>Avaa ovesi, Libanon! Tuli on kuluttava sinun setrisi.</verse>
        <verse osisID='Zech.11.2'>Valittakoon kypressi, sillä setri on kaatunut, hävitetyt ovat nuo  mahtavat. Valittakaa, te Baasanin tammet, sillä sankka metsä on  sortunut.</verse>
        <verse osisID='Zech.11.3'>Kuule paimenten valitusta, kun on hävitetty nuo heidän mahtavansa.  Kuule nuorten leijonain ärjyntää, kun on hävitetty Jordanin  rantatiheikkö.</verse>
        <verse osisID='Zech.11.4'>Näin sanoi Herra, minun Jumalani:</verse>
        <verse osisID='Zech.11.5'>"Kaitse teuraslampaita, joita niiden ostajat teurastavat tuntematta  syynalaisuutta, ja joista niiden myyjät sanovat: 'Kiitetty olkoon Herra,  minä olen rikastunut', ja joita niiden paimenet eivät sääli.</verse>
        <verse osisID='Zech.11.6'>Sillä minä en enää sääli maan asukkaita, sanoo Herra. Katso, minä  annan ihmisten joutua toistensa käsiin ja kuninkaansa käsiin, ja he  hävittävät maan, enkä minä pelasta ketään heidän käsistänsä."</verse>
        <verse osisID='Zech.11.7'>Niin minä siis kaitsin teuraslampaita, lampaista kurjimpia.  Ja minä  otin itselleni kaksi sauvaa; minä nimitin toisen "Suloudeksi", toisen  minä nimitin "Yhteydeksi", ja niin minä kaitsin lampaita.</verse>
        <verse osisID='Zech.11.8'>Ja minä hävitin kolme paimenta yhtenä kuukautena, mutta minä kävin  kärsimättömäksi lampaille, ja hekin kyllästyivät minuun.</verse>
        <verse osisID='Zech.11.9'>Niin minä sanoin: "Minä en tahdo enää teitä kaita. Kuolkoon, joka  kuolee; hävitköön, joka häviää; ja jäljellejäävät syökööt kukin toisensa  lihaa."</verse>
        <verse osisID='Zech.11.10'>Ja minä otin sauvani Sulouden ja katkaisin sen purkaakseni liittoni,  jonka olin tehnyt kaikkien kansojen kanssa.</verse>
        <verse osisID='Zech.11.11'>Ja sinä päivänä se purkautui, ja niin lampaista kurjimmat, jotka  ottivat minusta vaarin, tulivat tietämään, että se oli Herran sana.</verse>
        <verse osisID='Zech.11.12'>Sitten minä sanoin heille: "Jos teille hyväksi näkyy, niin antakaa  minulle palkkani; jollei, niin olkaa antamatta". Niin he punnitsivat  minun palkakseni kolmekymmentä hopearahaa.</verse>
        <verse osisID='Zech.11.13'>Ja Herra sanoi minulle: "Viskaa se savenvalajalle, tuo kallis hinta,  jonka arvoiseksi he ovat minut arvioineet". Niin minä otin ne  kolmekymmentä hopearahaa ja viskasin ne Herran huoneeseen  savenvalajalle.</verse>
        <verse osisID='Zech.11.14'>Sitten minä katkaisin toisen sauvani, Yhteyden, purkaakseni  veljeyden Juudan ja Israelin väliltä.</verse>
        <verse osisID='Zech.11.15'>Sitten Herra sanoi minulle: "Ota vielä itsellesi hullun paimenen  kapineet.</verse>
        <verse osisID='Zech.11.16'>Sillä katso, minä olen herättävä maahan paimenen: hukkaantuneista  hän ei pidä huolta, hajaantunutta hän ei etsi, ruhjoutunutta hän ei  paranna, pystyssäpysyvää hän ei tue; mutta hän syö lihavien lihaa ja  halkaisee niiden sorkat.</verse>
        <verse osisID='Zech.11.17'>Voi hullua paimenta, joka lampaat hylkää! Käyköön miekka hänen  käsivarteensa ja oikeaan silmäänsä. Hänen käsivartensa kuivettukoon, ja  hänen oikea silmänsä soetkoon."</verse>
      </chapter>
      <chapter osisID='Zech.12'>
        <verse osisID='Zech.12.1'>Ennustus, Herran sana Israelista. Näin sanoo Herra, joka on  jännittänyt taivaan ja perustanut maan ja joka on luonut ihmisen hengen  hänen sisimpäänsä:</verse>
        <verse osisID='Zech.12.2'>Katso, minä teen Jerusalemin juovuttavaksi maljaksi kaikille  kansoille yltympäri, ja myös Juudan kohdalle se on tuleva Jerusalemia  piiritettäessä.</verse>
        <verse osisID='Zech.12.3'>Ja sinä päivänä minä teen Jerusalemin väkikiveksi kaikille kansoille:  kaikki, jotka sitä nostavat, repivät pahoin itsensä; ja kaikki maan  kansakunnat kokoontuvat sitä vastaan.</verse>
        <verse osisID='Zech.12.4'>Sinä päivänä, sanoo Herra, minä lyön kaikki hevoset vauhkoudella ja  niiden ratsastajat hulluudella. Mutta Juudan heimoa kohti minä avaan  silmäni, ja kaikki kansojen hevoset minä lyön sokeudella.</verse>
        <verse osisID='Zech.12.5'>Silloin Juudan sukuruhtinaat sanovat sydämessään: "Minun väkevyyteni  ovat Jerusalemin asukkaat Herrassa Sebaotissa, heidän Jumalassansa".</verse>
        <verse osisID='Zech.12.6'>Sinä päivänä minä teen Juudan sukuruhtinaat ikäänkuin tulipannuksi  puitten sekaan ja ikäänkuin tulisoihduksi lyhteitten sekaan, ja he  kuluttavat oikealta ja vasemmalta, kuluttavat kaikki kansat yltympäri.  Ja Jerusalem saa yhäti asua paikoillansa - Jerusalemissa.</verse>
        <verse osisID='Zech.12.7'>Ja Herra on ensiksi vapauttava Juudan majat, ettei Daavidin suvun  kunnia ja Jerusalemin asukasten kunnia ylvästelisi Juudaa vastaan.</verse>
        <verse osisID='Zech.12.8'>Sinä päivänä on Herra suojaava Jerusalemin asukkaita; ja  kompastuvainen heidän seassansa on sinä päivänä oleva niinkuin Daavid,  ja Daavidin suku on oleva niinkuin jumal'olento, niinkuin Herran enkeli  heidän edessänsä.</verse>
        <verse osisID='Zech.12.9'>Mutta sinä päivänä minä tahdon hävittää kaikki pakanakansat, jotka  hyökkäävät Jerusalemia vastaan.</verse>
        <verse osisID='Zech.12.10'>Ja minä vuodatan Daavidin suvun päälle ja Jerusalemin asukasten  päälle armon ja rukouksen hengen. He katsovat minuun, jonka he ovat  lävistäneet. Ja he valittavat häntä, niinkuin valitetaan ainokaista,  murehtivat häntä katkerasti, niinkuin murehditaan katkerasti esikoista.</verse>
        <verse osisID='Zech.12.11'>Sinä päivänä pidetään Jerusalemissa suuret valittajaiset, niinkuin  olivat Hadadrimmonin valittajaiset Megiddon laaksossa.</verse>
        <verse osisID='Zech.12.12'>Ja maa pitää valittajaisia, kukin sukukunta erikseen: Daavidin  huoneen sukukunta erikseen ja heidän naisensa erikseen, Naatanin huoneen  sukukunta erikseen ja heidän naisensa erikseen,</verse>
        <verse osisID='Zech.12.13'>Leevin huoneen sukukunta erikseen ja heidän naisensa erikseen,  siimeiläisten sukukunta erikseen ja heidän naisensa erikseen. Kaikki  muut sukukunnat, kukin sukukunta erikseen ja heidän naisensa erikseen.</verse>
      </chapter>
      <chapter osisID='Zech.13'>
        <verse osisID='Zech.13.1'>Sinä päivänä on Daavidin suvulla ja Jerusalemin asukkailla oleva  avoin lähde syntiä ja saastaisuutta vastaan.</verse>
        <verse osisID='Zech.13.2'>Ja sinä päivänä, sanoo Herra Sebaot, minä hävitän epäjumalain nimet  maasta, eikä niitä enää muisteta. Myöskin profeetat ja saastaisuuden  hengen minä ajan maasta pois.</verse>
        <verse osisID='Zech.13.3'>Ja jos joku vielä ennustaa, sanovat hänen isänsä ja äitinsä, hänen  vanhempansa, hänelle: "Sinä et saa elää, koska olet puhunut valhetta  Herran nimeen". Ja hänen isänsä ja äitinsä, hänen vanhempansa,  lävistävät hänet hänen ennustamisensa tähden.</verse>
        <verse osisID='Zech.13.4'>Sinä päivänä häpeävät profeetat itsekukin näkyään, kun he ennustavat,  eivätkä he valhetellakseen pue yllensä karvaista vaippaa.</verse>
        <verse osisID='Zech.13.5'>Hän sanoo: "En ole profeetta, vaan peltomies, sillä eräs mies on  ostanut minut orjaksi jo nuoruudessani".</verse>
        <verse osisID='Zech.13.6'>Ja jos häneltä kysytään: "Mitä ovat nuo haavat sinun rinnassasi?"  vastaa hän: "Ne lyötiin minun ystäväini huoneessa".</verse>
        <verse osisID='Zech.13.7'>Heräjä, miekka, minun paimentani vastaan ja minun lähintä miestäni  vastaan, sanoo Herra Sebaot. Lyö paimenta, ja joutukoot lampaat  hajallensa; mutta minä käännän jälleen käteni pienimpiä kohden.</verse>
        <verse osisID='Zech.13.8'>Ja näin on käyvä koko maassa, sanoo Herra: kaksi osaa siitä  hävitetään ja saa surmansa, mutta kolmas osa siitä jää jäljelle.</verse>
        <verse osisID='Zech.13.9'>Ja sen kolmannen osan minä vien tuleen; minä sulatan heidät, niinkuin  hopea sulatetaan, ja koettelen heitä, niinkuin kulta koetellaan. He  huutavat avuksi minun nimeäni, ja minä vastaan heille. Minä sanon: "Se  on minun kansani", ja se sanoo: "Herra, minun Jumalani".</verse>
      </chapter>
      <chapter osisID='Zech.14'>
        <verse osisID='Zech.14.1'>Katso, Herran päivä on tuleva, ja sinun saaliisi jaetaan sinun  keskelläsi.</verse>
        <verse osisID='Zech.14.2'>Minä kokoan kaikki pakanat sotaan Jerusalemia vastaan.  Kaupunki  valloitetaan, talot ryöstetään, naiset raiskataan, ja puoli kaupunkia  lähtee pakkosiirtolaisuuteen, mutta jäljelle jäävää kansaa ei hävitetä  kaupungista.</verse>
        <verse osisID='Zech.14.3'>Ja Herra on lähtevä liikkeelle ja sotiva näitä pakanoita vastaan,  niinkuin sotimispäivänänsä, taistelun päivänä.</verse>
        <verse osisID='Zech.14.4'>Hänen jalkansa seisovat sinä päivänä Öljymäellä, joka on Jerusalemin  edustalla itää kohti. Ja Öljymäki halkeaa kahtia idästä länteen hyvin  suureksi laaksoksi: toinen puoli mäkeä siirtyy pohjoiseen ja toinen  puoli etelään päin.</verse>
        <verse osisID='Zech.14.5'>Ja te pakenette minun mäkieni väliseen laaksoon, sillä mäkien välinen  laakso on ulottuva Asaliin asti. Te pakenette, niinkuin pakenitte  maanjäristystä Ussian, Juudan kuninkaan, päivinä. Ja Herra, minun  Jumalani, tulee; kaikki pyhät sinun kanssasi.</verse>
        <verse osisID='Zech.14.6'>Sinä päivänä ei ole valoa: loistavat tähdet sammuvat.</verse>
        <verse osisID='Zech.14.7'>Se on oleva yhtämittaista päivää - Herralle on se tunnettu   - ei vaihdu päivä ja yö; ja ehtoolla on oleva valoisata.</verse>
        <verse osisID='Zech.14.8'>Sinä päivänä elävät vedet virtaavat Jerusalemista: toiset puolet  niistä Idänmerta kohti, toiset puolet Länsimerta kohti.  Niin on  tapahtuva kesät ja talvet.</verse>
        <verse osisID='Zech.14.9'>Herra on oleva koko maan kuningas. Sinä päivänä on Herra oleva yksi  ja hänen nimensä yksi.</verse>
        <verse osisID='Zech.14.10'>Koko maa muuttuu tasaiseksi kuin Aromaa Gebasta Rimmoniin asti,  Jerusalemin eteläpuolelle. Ja tämä on oleva korkea ja oleva asuttu,  paikallansa, Benjaminin portista entisen portin sijaan asti,  Kulmaporttiin ja Hananelin-torniin asti, kuninkaan viinikuurniin asti.</verse>
        <verse osisID='Zech.14.11'>He asuvat siellä, eikä vihitä sitä enää tuhon omaksi, ja Jerusalem  on oleva asuttu, oleva turvassa.</verse>
        <verse osisID='Zech.14.12'>Ja tämä on oleva vitsaus, jolla Herra rankaisee niitä kansoja, jotka  sotivat Jerusalemia vastaan: hän mädättää siltä kansalta lihan, kun se  vielä seisoo jaloillaan, sen silmät mätänevät kuopissansa, ja sen kieli  mätänee sen suussa.</verse>
        <verse osisID='Zech.14.13'>Sinä päivänä on tuleva Herralta suuri hämminki heidän sekaansa, niin  että he käyvät kiinni toinen toisensa käteen ja toisen käsi kohoaa  toisen kättä vastaan.</verse>
        <verse osisID='Zech.14.14'>Myös Juuda on sotiva Jerusalemissa, ja kaikkien pakanakansojen  rikkaudet kootaan joka taholta: kullat ja hopeat ja ylen paljon  vaatteita.</verse>
        <verse osisID='Zech.14.15'>Samoin on vitsaus kohtaava hevosia ja muuleja ja kameleja ja aaseja  ja kaikkea karjaa, mitä niissä leireissä on - samankaltainen vitsaus.</verse>
        <verse osisID='Zech.14.16'>Mutta kaikki niiden pakanakansain tähteet, jotka ovat hyökänneet  Jerusalemia vastaan, käyvät vuosi vuodelta sinne ylös kumartaen  rukoilemaan kuningasta, Herraa Sebaotia, ja viettämään lehtimajanjuhlaa.</verse>
        <verse osisID='Zech.14.17'>Ja mitkä maan sukukunnista eivät käy ylös Jerusalemiin kumartaen  rukoilemaan kuningasta, Herraa Sebaotia, niille ei tule sadetta.</verse>
        <verse osisID='Zech.14.18'>Ja jos egyptiläisten sukukunta ei käy eikä tule sinne ylös, ei tule  sitä heillekään; vaan heitä on kohtaava se vitsaus, millä Herra  rankaisee niitä pakanakansoja, jotka eivät tule sinne ylös viettämään  lehtimajanjuhlaa.</verse>
        <verse osisID='Zech.14.19'>Tämä on oleva egyptiläisten synnin palkka ja kaikkien niiden  pakanakansojen synnin palkka, jotka eivät käy sinne ylös viettämään  lehtimajanjuhlaa.</verse>
        <verse osisID='Zech.14.20'>Sinä päivänä on oleva hevosten kulkusissa kirjoitus: "Pyhitetty  Herralle". Ja padat Herran temppelissä ovat uhrimaljain vertaisia, jotka  ovat alttarin edessä.</verse>
      </chapter>
    </div></osisText>
</osis>