<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='fin' xml:lang='fi'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='fin'>
        <title>Finish Version</title>
        <contributor>
  		The Unbound Bible
  		Biola University: Administrative Computing
  		13800 Biola Ave.
  		La Mirada, CA 90639
  		United States of America
  		562-903-4722 
  	</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>
  		Finnish Bible
  		PYHŽ RAAMATTU
  		(C) 1933, 1938
  		Vanha Testamentti XI 1933 Uusi Testamentti XII 1938
  	</description>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>fin</identifier>
        <source>ftp://unboundftp.biola.edu/pub/finnish1938_utf8.zip</source>
        <language type='IETF'>fi</language>
        <relation/>
        <coverage>provide the bible to the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Luke'>
      <chapter osisID='Luke.1'>
        <verse osisID='Luke.1.1'>Koska monet ovat ryhtyneet tekemään kertomusta meidän keskuudessamme tosiksi tunnetuista tapahtumista,</verse>
        <verse osisID='Luke.1.2'>sen mukaisesti kuin meille ovat kertoneet ne, jotka alusta asti ovat omin silmin ne nähneet ja olleet sanan palvelijoita,</verse>
        <verse osisID='Luke.1.3'>niin olen minäkin, tarkkaan tutkittuani alusta alkaen kaikki, päättänyt kirjoittaa ne järjestyksessään sinulle, korkea-arvoinen Teofilus,</verse>
        <verse osisID='Luke.1.4'>että oppisit tuntemaan, kuinka varmat ne asiat ovat, jotka sinulle on opetettu.</verse>
        <verse osisID='Luke.1.5'>Herodeksen, Juudean kuninkaan, aikana oli pappi, nimeltä Sakarias, Abian osastoa. Ja hänen vaimonsa oli Aaronin tyttäriä, ja tämän nimi oli Elisabet.</verse>
        <verse osisID='Luke.1.6'>He olivat molemmat hurskaita Jumalan edessä, vaeltaen kaikissa Herran käskyissä ja säädöksissä nuhteettomina.</verse>
        <verse osisID='Luke.1.7'>Mutta heillä ei ollut lasta, sillä Elisabet oli hedelmätön; ja he olivat molemmat tulleet iällisiksi.</verse>
        <verse osisID='Luke.1.8'>Niin tapahtui, kun hänen osastonsa palvelusvuoro tuli ja hän toimitti papillisia tehtäviä Jumalan edessä,</verse>
        <verse osisID='Luke.1.9'>että hän tavanmukaisessa pappistehtävien arpomisessa sai osaksensa mennä Herran temppeliin suitsuttamaan.</verse>
        <verse osisID='Luke.1.10'>Ja kaikki kansa oli suitsuttamisen aikana ulkopuolella rukoilemassa.</verse>
        <verse osisID='Luke.1.11'>Silloin ilmestyi hänelle Herran enkeli seisoen suitsutusalttarin oikealla puolella.</verse>
        <verse osisID='Luke.1.12'>Ja hänet nähdessään Sakarias hämmästyi, ja hänet valtasi pelko.</verse>
        <verse osisID='Luke.1.13'>Mutta enkeli sanoi hänelle: "Älä pelkää, Sakarias; sillä sinun rukouksesi on kuultu, ja vaimosi Elisabet on synnyttävä sinulle pojan, ja sinun on annettava hänelle nimi Johannes.</verse>
        <verse osisID='Luke.1.14'>Ja hän on oleva sinulle iloksi ja riemuksi, ja monet iloitsevat hänen syntymisestään.</verse>
        <verse osisID='Luke.1.15'>Sillä hän on oleva suuri Herran edessä; viiniä ja väkijuomaa hän ei juo, ja hän on oleva täytetty Pyhällä Hengellä hamasta äitinsä kohdusta.</verse>
        <verse osisID='Luke.1.16'>Ja hän kääntää monta Israelin lapsista Herran, heidän Jumalansa, tykö.</verse>
        <verse osisID='Luke.1.17'>Ja hän käy hänen edellään Eliaan hengessä ja voimassa, kääntääksensä isien sydämet lasten puoleen ja tottelemattomat vanhurskasten mielenlaatuun, näin Herralle toimittaaksensa valmistetun kansan."</verse>
        <verse osisID='Luke.1.18'>Niin Sakarias sanoi enkelille: "Kuinka minä tämän käsittäisin? Sillä minä olen vanha, ja minun vaimoni on iälliseksi tullut."</verse>
        <verse osisID='Luke.1.19'>Enkeli vastasi ja sanoi hänelle: "Minä olen Gabriel, joka seison Jumalan edessä, ja minä olen lähetetty puhumaan sinulle ja julistamaan sinulle tämän ilosanoman.</verse>
        <verse osisID='Luke.1.20'>Ja katso, sinä tulet mykäksi etkä kykene mitään puhumaan siihen päivään saakka, jona tämä tapahtuu, sentähden ettet uskonut minun sanojani, jotka käyvät aikanansa toteen."</verse>
        <verse osisID='Luke.1.21'>Ja kansa oli odottamassa Sakariasta, ja he ihmettelivät, että hän niin kauan viipyi temppelissä.</verse>
        <verse osisID='Luke.1.22'>Mutta ulos tullessaan hän ei kyennyt puhumaan heille; silloin he ymmärsivät, että hän oli nähnyt näyn temppelissä. Ja hän viittoi heille ja jäi mykäksi.</verse>
        <verse osisID='Luke.1.23'>Ja kun hänen virkatoimensa päivät olivat päättyneet, meni hän kotiinsa.</verse>
        <verse osisID='Luke.1.24'>Ja niiden päiväin perästä Elisabet, hänen vaimonsa, tuli raskaaksi ja pysytteli salassa viisi kuukautta, sanoen:</verse>
        <verse osisID='Luke.1.25'>"Näin on Herra tehnyt minulle niinä päivinä, jolloin hän katsoi minun puoleeni poistaaksensa minusta ihmisten ylenkatseen".</verse>
        <verse osisID='Luke.1.26'>Kuudentena kuukautena sen jälkeen Jumala lähetti enkeli Gabrielin Galilean kaupunkiin, jonka nimi on Nasaret,</verse>
        <verse osisID='Luke.1.27'>neitsyen tykö, joka oli kihlattu Joosef nimiselle miehelle Daavidin suvusta; ja neitsyen nimi oli Maria.</verse>
        <verse osisID='Luke.1.28'>Ja tullessaan sisälle hänen tykönsä enkeli sanoi: "Terve, armoitettu! Herra olkoon sinun kanssasi."</verse>
        <verse osisID='Luke.1.29'>Mutta hän hämmästyi suuresti siitä puheesta ja mietti, mitä tämä tervehdys mahtoi tarkoittaa.</verse>
        <verse osisID='Luke.1.30'>Niin enkeli sanoi hänelle: "Älä pelkää, Maria; sillä sinä olet saanut armon Jumalan edessä.</verse>
        <verse osisID='Luke.1.31'>Ja katso, sinä tulet raskaaksi ja synnytät pojan, ja sinun on annettava hänelle nimi Jeesus.</verse>
        <verse osisID='Luke.1.32'>Hän on oleva suuri, ja hänet pitää kutsuttaman Korkeimman Pojaksi, ja Herra Jumala antaa hänelle Daavidin, hänen isänsä, valtaistuimen,</verse>
        <verse osisID='Luke.1.33'>ja hän on oleva Jaakobin huoneen kuningas iankaikkisesti, ja hänen valtakunnallansa ei pidä loppua oleman."</verse>
        <verse osisID='Luke.1.34'>Niin Maria sanoi enkelille: "Kuinka tämä voi tapahtua, kun minä en miehestä mitään tiedä?"</verse>
        <verse osisID='Luke.1.35'>Enkeli vastasi ja sanoi hänelle: "Pyhä Henki tulee sinun päällesi, ja Korkeimman voima varjoaa sinut; sentähden myös se pyhä, mikä syntyy, pitää kutsuttaman Jumalan Pojaksi.</verse>
        <verse osisID='Luke.1.36'>Ja katso, sinun sukulaisesi Elisabet, hänkin kantaa kohdussaan poikaa vanhalla iällään, ja tämä on kuudes kuukausi hänellä, jota sanottiin hedelmättömäksi;</verse>
        <verse osisID='Luke.1.37'>sillä Jumalalle ei mikään ole mahdotonta."</verse>
        <verse osisID='Luke.1.38'>Silloin Maria sanoi: "Katso, minä olen Herran palvelijatar; tapahtukoon minulle sinun sanasi mukaan". Ja enkeli lähti hänen tyköänsä.</verse>
        <verse osisID='Luke.1.39'>Niinä päivinä Maria nousi ja kulki kiiruusti vuorimaahan erääseen Juudan kaupunkiin</verse>
        <verse osisID='Luke.1.40'>ja meni Sakariaan kotiin ja tervehti Elisabetia.</verse>
        <verse osisID='Luke.1.41'>Ja kun Elisabet kuuli Marian tervehdyksen, hypähti lapsi hänen kohdussansa; ja Elisabet täytettiin Pyhällä Hengellä.</verse>
        <verse osisID='Luke.1.42'>Ja hän puhkesi puhumaan suurella äänellä ja sanoi: "Siunattu sinä vaimojen joukossa, ja siunattu sinun kohtusi hedelmä!</verse>
        <verse osisID='Luke.1.43'>Ja kuinka minulle tapahtuu tämä, että minun Herrani äiti tulee minun tyköni?</verse>
        <verse osisID='Luke.1.44'>Sillä katso, kun sinun tervehdyksesi ääni tuli minun korviini, hypähti lapsi ilosta minun kohdussani.</verse>
        <verse osisID='Luke.1.45'>Ja autuas se, joka uskoi, sillä se sana on täyttyvä, mikä hänelle on tullut Herralta!"</verse>
        <verse osisID='Luke.1.46'>Ja Maria sanoi: "Minun sieluni suuresti ylistää Herraa,</verse>
        <verse osisID='Luke.1.47'>ja minun henkeni riemuitsee Jumalasta, vapahtajastani;</verse>
        <verse osisID='Luke.1.48'>sillä hän on katsonut palvelijattarensa alhaisuuteen. Katso, tästedes kaikki sukupolvet ylistävät minua autuaaksi.</verse>
        <verse osisID='Luke.1.49'>Sillä Voimallinen on tehnyt minulle suuria, ja hänen nimensä on pyhä,</verse>
        <verse osisID='Luke.1.50'>ja hänen laupeutensa pysyy polvesta polveen niille, jotka häntä pelkäävät.</verse>
        <verse osisID='Luke.1.51'>Hän on osoittanut voimansa käsivarrellaan; hän on hajottanut ne, joilla oli ylpeät ajatukset sydämessään.</verse>
        <verse osisID='Luke.1.52'>Hän on kukistanut valtiaat valtaistuimilta ja korottanut alhaiset.</verse>
        <verse osisID='Luke.1.53'>Nälkäiset hän on täyttänyt hyvyyksillä, ja rikkaat hän on lähettänyt tyhjinä pois.</verse>
        <verse osisID='Luke.1.54'>Hän on ottanut huomaansa palvelijansa Israelin, muistaaksensa laupeuttaan</verse>
        <verse osisID='Luke.1.55'>Aabrahamia ja hänen siementänsä kohtaan iankaikkisesti, niinkuin hän on meidän isillemme puhunut."</verse>
        <verse osisID='Luke.1.56'>Ja Maria oli hänen tykönänsä noin kolme kuukautta ja palasi jälleen kotiinsa.</verse>
        <verse osisID='Luke.1.57'>Mutta Elisabetin synnyttämisen aika tuli; ja hän synnytti pojan.</verse>
        <verse osisID='Luke.1.58'>Ja kun hänen naapurinsa ja sukulaisensa kuulivat, että Herra oli tehnyt hänelle suuren laupeuden, iloitsivat he hänen kanssansa.</verse>
        <verse osisID='Luke.1.59'>Ja kahdeksantena päivänä he tulivat ympärileikkaamaan lasta ja tahtoivat antaa hänelle hänen isänsä mukaan nimen Sakarias.</verse>
        <verse osisID='Luke.1.60'>Mutta hänen äitinsä vastasi ja sanoi: "Ei suinkaan, vaan hänen nimensä on oleva Johannes".</verse>
        <verse osisID='Luke.1.61'>Niin he sanoivat hänelle: "Eihän sinun suvussasi ole ketään, jolla on se nimi".</verse>
        <verse osisID='Luke.1.62'>Ja he kysyivät viittomalla lapsen isältä, minkä nimen hän tahtoi hänelle annettavaksi.</verse>
        <verse osisID='Luke.1.63'>Niin hän pyysi taulun ja kirjoitti siihen nämä sanat: "Johannes on hänen nimensä". Ja kaikki ihmettelivät.</verse>
        <verse osisID='Luke.1.64'>Ja kohta hänen suunsa aukeni, ja hänen kielensä vapautui, ja hän puhui kiittäen Jumalaa.</verse>
        <verse osisID='Luke.1.65'>Ja tuli pelko kaikille heidän ympärillään asuvaisille, ja koko Juudean vuorimaassa puhuttiin kaikista näistä tapahtumista;</verse>
        <verse osisID='Luke.1.66'>ja kaikki, jotka niistä kuulivat, panivat ne mieleensä ja sanoivat: "Mikähän tästä lapsesta tulee?" Sillä Herran käsi oli hänen kanssansa.</verse>
        <verse osisID='Luke.1.67'>Ja Sakarias, hänen isänsä, täytettiin Pyhällä Hengellä, ja hän ennusti sanoen:</verse>
        <verse osisID='Luke.1.68'>"Kiitetty olkoon Herra, Israelin Jumala, sillä hän on katsonut kansansa puoleen ja valmistanut sille lunastuksen</verse>
        <verse osisID='Luke.1.69'>ja kohottanut meille pelastuksen sarven palvelijansa Daavidin huoneesta</verse>
        <verse osisID='Luke.1.70'>- niinkuin hän on puhunut hamasta ikiajoista pyhäin profeettainsa suun kautta -</verse>
        <verse osisID='Luke.1.71'>pelastukseksi vihollisistamme ja kaikkien niiden kädestä, jotka meitä vihaavat,</verse>
        <verse osisID='Luke.1.72'>tehdäkseen laupeuden meidän isillemme ja muistaakseen pyhän liittonsa,</verse>
        <verse osisID='Luke.1.73'>sen valan, jonka hän vannoi Aabrahamille, meidän isällemme;</verse>
        <verse osisID='Luke.1.74'>suodakseen meidän, vapahdettuina vihollistemme kädestä, pelkäämättä palvella häntä</verse>
        <verse osisID='Luke.1.75'>pyhyydessä ja vanhurskaudessa hänen edessään kaikkina elinpäivinämme.</verse>
        <verse osisID='Luke.1.76'>Ja sinä, lapsukainen, olet kutsuttava Korkeimman profeetaksi, sillä sinä olet käyvä Herran edellä valmistaaksesi hänen teitään,</verse>
        <verse osisID='Luke.1.77'>antaaksesi hänen kansalleen pelastuksen tuntemisen heidän syntiensä anteeksisaamisessa,</verse>
        <verse osisID='Luke.1.78'>meidän Jumalamme sydämellisen laupeuden tähden, jonka kautta meidän puoleemme katsoo aamun koitto korkeudesta,</verse>
        <verse osisID='Luke.1.79'>loistaen meille, jotka istumme pimeydessä ja kuoleman varjossa, ja ohjaten meidän jalkamme rauhan tielle."</verse>
        <verse osisID='Luke.1.80'>Ja lapsi kasvoi ja vahvistui hengessä. Ja hän oli erämaassa siihen päivään asti, jona hän oli astuva Israelin eteen.</verse>
      </chapter>
      <chapter osisID='Luke.2'>
        <verse osisID='Luke.2.1'>Ja tapahtui niinä päivinä, että keisari Augustukselta kävi käsky, että kaikki maailma oli verolle pantava.</verse>
        <verse osisID='Luke.2.2'>Tämä verollepano oli ensimmäinen ja tapahtui Kyreniuksen ollessa Syyrian maaherrana.</verse>
        <verse osisID='Luke.2.3'>Ja kaikki menivät verolle pantaviksi, kukin omaan kaupunkiinsa.</verse>
        <verse osisID='Luke.2.4'>Niin Joosefkin lähti Galileasta, Nasaretin kaupungista, ylös Juudeaan, Daavidin kaupunkiin, jonka nimi on Beetlehem, hän kun oli Daavidin huonetta ja sukua,</verse>
        <verse osisID='Luke.2.5'>verolle pantavaksi Marian, kihlattunsa, kanssa, joka oli raskaana.</verse>
        <verse osisID='Luke.2.6'>Niin tapahtui heidän siellä ollessaan, että Marian synnyttämisen aika tuli.</verse>
        <verse osisID='Luke.2.7'>Ja hän synnytti pojan, esikoisensa, ja kapaloi hänet ja pani hänet seimeen, koska heille ei ollut sijaa majatalossa.</verse>
        <verse osisID='Luke.2.8'>Ja sillä seudulla oli paimenia kedolla vartioimassa yöllä laumaansa.</verse>
        <verse osisID='Luke.2.9'>Niin heidän edessään seisoi Herran enkeli, ja Herran kirkkaus loisti heidän ympärillään, ja he peljästyivät suuresti.</verse>
        <verse osisID='Luke.2.10'>Mutta enkeli sanoi heille: "Älkää peljätkö; sillä katso, minä ilmoitan teille suuren ilon, joka on tuleva kaikelle kansalle:</verse>
        <verse osisID='Luke.2.11'>teille on tänä päivänä syntynyt Vapahtaja, joka on Kristus, Herra, Daavidin kaupungissa.</verse>
        <verse osisID='Luke.2.12'>Ja tämä on teille merkkinä: te löydätte lapsen kapaloituna ja seimessä makaamassa."</verse>
        <verse osisID='Luke.2.13'>Ja yhtäkkiä oli enkelin kanssa suuri joukko taivaallista sotaväkeä, ja he ylistivät Jumalaa ja sanoivat:</verse>
        <verse osisID='Luke.2.14'>"Kunnia Jumalalle korkeuksissa, ja maassa rauha ihmisten kesken, joita kohtaan hänellä on hyvä tahto!"</verse>
        <verse osisID='Luke.2.15'>Ja kun enkelit olivat menneet paimenten luota taivaaseen, niin nämä puhuivat toisillensa: "Menkäämme nyt Beetlehemiin katsomaan sitä, mikä on tapahtunut ja minkä Herra meille ilmoitti".</verse>
        <verse osisID='Luke.2.16'>Ja he menivät kiiruhtaen ja löysivät Marian ja Joosefin ja lapsen, joka makasi seimessä.</verse>
        <verse osisID='Luke.2.17'>Ja kun he tämän olivat nähneet, ilmoittivat he sen sanan, joka oli puhuttu heille tästä lapsesta.</verse>
        <verse osisID='Luke.2.18'>Ja kaikki, jotka sen kuulivat, ihmettelivät sitä, mitä paimenet heille puhuivat.</verse>
        <verse osisID='Luke.2.19'>Mutta Maria kätki kaikki nämä sanat ja tutkisteli niitä sydämessänsä.</verse>
        <verse osisID='Luke.2.20'>Ja paimenet palasivat kiittäen ja ylistäen Jumalaa kaikesta, minkä olivat kuulleet ja nähneet, sen mukaan kuin heille oli puhuttu.</verse>
        <verse osisID='Luke.2.21'>Kun sitten kahdeksan päivää oli kulunut ja lapsi oli ympärileikattava, annettiin hänelle nimi Jeesus, jonka enkeli oli hänelle antanut, ennenkuin hän sikisi äitinsä kohdussa.</verse>
        <verse osisID='Luke.2.22'>Ja kun heidän puhdistuspäivänsä, Mooseksen lain mukaan, olivat täyttyneet, veivät he hänet ylös Jerusalemiin asettaaksensa hänet Herran eteen</verse>
        <verse osisID='Luke.2.23'>- niinkuin on kirjoitettuna Herran laissa: "Jokainen miehenpuoli, joka avaa äidinkohdun, luettakoon Herralle pyhitetyksi" -</verse>
        <verse osisID='Luke.2.24'>ja uhrataksensa, niinkuin Herran laissa on säädetty, parin metsäkyyhkysiä tai kaksi kyyhkysenpoikaa.</verse>
        <verse osisID='Luke.2.25'>Ja katso, Jerusalemissa oli mies, nimeltä Simeon; hän oli hurskas ja jumalinen mies, joka odotti Israelin lohdutusta, ja Pyhä Henki oli hänen päällänsä.</verse>
        <verse osisID='Luke.2.26'>Ja Pyhä Henki oli hänelle ilmoittanut, ettei hän ollut näkevä kuolemaa, ennenkuin oli nähnyt Herran Voidellun.</verse>
        <verse osisID='Luke.2.27'>Ja hän tuli Hengen vaikutuksesta pyhäkköön. Ja kun vanhemmat toivat Jeesus-lasta sisälle tehdäkseen hänelle, niinkuin tapa oli lain mukaan,</verse>
        <verse osisID='Luke.2.28'>otti hänkin hänet syliinsä ja kiitti Jumalaa ja sanoi:</verse>
        <verse osisID='Luke.2.29'>"Herra, nyt sinä lasket palvelijasi rauhaan menemään, sanasi mukaan;</verse>
        <verse osisID='Luke.2.30'>sillä minun silmäni ovat nähneet sinun autuutesi,</verse>
        <verse osisID='Luke.2.31'>jonka sinä olet valmistanut kaikkien kansojen nähdä,</verse>
        <verse osisID='Luke.2.32'>valkeudeksi, joka on ilmestyvä pakanoille, ja kirkkaudeksi kansallesi Israelille".</verse>
        <verse osisID='Luke.2.33'>Ja hänen isänsä ja äitinsä ihmettelivät sitä, mitä hänestä sanottiin.</verse>
        <verse osisID='Luke.2.34'>Ja Simeon siunasi heitä ja sanoi Marialle, hänen äidilleen: "Katso, tämä on pantu lankeemukseksi ja nousemukseksi monelle Israelissa ja merkiksi, jota vastaan sanotaan</verse>
        <verse osisID='Luke.2.35'>- ja myös sinun sielusi lävitse on miekka käyvä - että monen sydämen ajatukset tulisivat ilmi".</verse>
        <verse osisID='Luke.2.36'>Ja oli naisprofeetta, Hanna, Fanuelin tytär, Asserin sukukuntaa. Hän oli jo tullut iälliseksi. Mentyään neitsyenä naimisiin hän oli elänyt miehensä kanssa seitsemän vuotta,</verse>
        <verse osisID='Luke.2.37'>ja oli nyt leski, kahdeksankymmenen neljän vuoden ikäinen. Hän ei poistunut pyhäköstä, vaan palveli siellä Jumalaa paastoilla ja rukouksilla yötä ja päivää.</verse>
        <verse osisID='Luke.2.38'>Ja juuri sillä hetkellä hän tuli siihen, ylisti Jumalaa ja puhui lapsesta kaikille, jotka odottivat Jerusalemin lunastusta.</verse>
        <verse osisID='Luke.2.39'>Ja täytettyään kaiken, mikä Herran lain mukaan oli tehtävä, he palasivat Galileaan, kaupunkiinsa Nasaretiin.</verse>
        <verse osisID='Luke.2.40'>Ja lapsi kasvoi ja vahvistui ja täyttyi viisaudella, ja Jumalan armo oli hänen päällänsä.</verse>
        <verse osisID='Luke.2.41'>Ja hänen vanhempansa matkustivat joka vuosi Jerusalemiin pääsiäisjuhlille.</verse>
        <verse osisID='Luke.2.42'>Hänen ollessaan kaksitoistavuotias he niinikään vaelsivat ylös sinne juhlan tavan mukaan.</verse>
        <verse osisID='Luke.2.43'>Ja kun ne päivät olivat kuluneet ja he lähtivät kotiin, jäi poikanen Jeesus Jerusalemiin, eivätkä hänen vanhempansa sitä huomanneet.</verse>
        <verse osisID='Luke.2.44'>He luulivat hänen olevan matkaseurueessa ja kulkivat päivänmatkan ja etsivät häntä sukulaisten ja tuttavien joukosta;</verse>
        <verse osisID='Luke.2.45'>mutta kun eivät löytäneet, palasivat he Jerusalemiin etsien häntä.</verse>
        <verse osisID='Luke.2.46'>Ja kolmen päivän kuluttua he löysivät hänet pyhäköstä, jossa hän istui opettajain keskellä kuunnellen heitä ja kysellen heiltä.</verse>
        <verse osisID='Luke.2.47'>Ja kaikki, jotka häntä kuulivat, ihmettelivät hänen ymmärrystänsä ja vastauksiansa.</verse>
        <verse osisID='Luke.2.48'>Ja hänet nähdessään hänen vanhempansa hämmästyivät, ja hänen äitinsä sanoi hänelle: "Poikani, miksi meille näin teit? Katso, sinun isäsi ja minä olemme huolestuneina etsineet sinua."</verse>
        <verse osisID='Luke.2.49'>Niin hän sanoi heille: "Mitä te minua etsitte? Ettekö tienneet, että minun pitää niissä oleman, mitkä minun Isäni ovat?"</verse>
        <verse osisID='Luke.2.50'>Mutta he eivät ymmärtäneet sitä sanaa, jonka hän heille puhui.</verse>
        <verse osisID='Luke.2.51'>Ja hän lähti heidän kanssansa ja tuli Nasaretiin ja oli heille alamainen. Ja hänen äitinsä kätki kaikki nämä sanat sydämeensä.</verse>
        <verse osisID='Luke.2.52'>Ja Jeesus varttui viisaudessa ja iässä ja armossa Jumalan ja ihmisten edessä.</verse>
      </chapter>
      <chapter osisID='Luke.3'>
        <verse osisID='Luke.3.1'>Viidentenätoista keisari Tiberiuksen hallitusvuotena, kun Pontius Pilatus oli Juudean maaherrana ja Herodes Galilean neljännysruhtinaana ja hänen veljensä Filippus Iturean ja Trakonitiinmaan neljännysruhtinaana ja Lysanias Abilenen neljännysruhtinaana,</verse>
        <verse osisID='Luke.3.2'>siihen aikaan kun Hannas oli ylimmäisenä pappina, ynnä myös Kaifas, tuli Jumalan sana Johannekselle, Sakariaan pojalle, erämaassa.</verse>
        <verse osisID='Luke.3.3'>Ja hän vaelsi kaikissa seuduissa Jordanin varrella ja saarnasi parannuksen kastetta syntien anteeksisaamiseksi,</verse>
        <verse osisID='Luke.3.4'>niinkuin on kirjoitettuna profeetta Esaiaan sanojen kirjassa: "Huutavan ääni kuuluu erämaassa: 'Valmistakaa Herralle tie, tehkää polut hänelle tasaisiksi'.</verse>
        <verse osisID='Luke.3.5'>Kaikki laaksot täytettäköön, ja kaikki vuoret ja kukkulat alennettakoon, ja mutkat tulkoot suoriksi ja koleikot tasaisiksi teiksi,</verse>
        <verse osisID='Luke.3.6'>ja kaikki liha on näkevä Jumalan autuuden."</verse>
        <verse osisID='Luke.3.7'>Niin hän sanoi kansalle, joka vaelsi hänen kastettavakseen: "Te kyykäärmeitten sikiöt, kuka on teitä neuvonut pakenemaan tulevaista vihaa?</verse>
        <verse osisID='Luke.3.8'>Tehkää sentähden parannuksen soveliaita hedelmiä, älkääkä ruvetko sanomaan mielessänne: 'Onhan meillä isänä Aabraham', sillä minä sanon teille, että Jumala voi näistä kivistä herättää lapsia Aabrahamille.</verse>
        <verse osisID='Luke.3.9'>Jo on myös kirves pantu puitten juurelle; jokainen puu, joka ei tee hyvää hedelmää, siis hakataan pois ja heitetään tuleen."</verse>
        <verse osisID='Luke.3.10'>Ja kansa kysyi häneltä sanoen: "Mitä meidän siis pitää tekemän?"</verse>
        <verse osisID='Luke.3.11'>Hän vastasi ja sanoi heille: "Jolla on kaksi ihokasta, antakoon toisen sille, joka on ilman; ja jolla on ruokaa, tehköön samoin".</verse>
        <verse osisID='Luke.3.12'>Niin tuli myös publikaaneja kastettaviksi, ja he sanoivat hänelle: "Opettaja, mitä meidän pitää tekemän?"</verse>
        <verse osisID='Luke.3.13'>Hän sanoi heille: "Älkää vaatiko enempää, kuin mikä teille on säädetty".</verse>
        <verse osisID='Luke.3.14'>Myös sotamiehet kysyivät häneltä sanoen: "Mitäs meidän pitää tekemän?" Ja hän sanoi heille: "Älkää kiskoko keneltäkään älkääkä kiristäkö, vaan tyytykää palkkaanne".</verse>
        <verse osisID='Luke.3.15'>Mutta kun kansa yhä odotti ja kaikki ajattelivat sydämessään Johanneksesta, eikö hän itse ehkä ollut Kristus,</verse>
        <verse osisID='Luke.3.16'>niin Johannes vastasi kaikille sanoen: "Minä kastan teidät vedellä, mutta on tuleva minua väkevämpi, jonka kengänpaulaakaan minä en ole kelvollinen päästämään; hän kastaa teidät Pyhällä Hengellä ja tulella.</verse>
        <verse osisID='Luke.3.17'>Hänellä on viskimensä kädessään, ja hän puhdistaa puimatanterensa ja kokoaa nisut aittaansa, mutta ruumenet hän polttaa sammumattomassa tulessa."</verse>
        <verse osisID='Luke.3.18'>Antaen myös monia muita kehoituksia hän julisti kansalle evankeliumia.</verse>
        <verse osisID='Luke.3.19'>Mutta kun Herodes, neljännysruhtinas, sai häneltä nuhteita veljensä vaimon, Herodiaan, tähden ja kaiken sen pahan tähden, mitä hän, Herodes, oli tehnyt,</verse>
        <verse osisID='Luke.3.20'>niin hän kaiken muun lisäksi teki senkin, että sulki Johanneksen vankeuteen.</verse>
        <verse osisID='Luke.3.21'>Kun siis kaikkea kansaa kastettiin ja myöskin Jeesus oli saanut kasteen ja rukoili, niin tapahtui, että taivas aukeni</verse>
        <verse osisID='Luke.3.22'>ja Pyhä Henki laskeutui hänen päällensä ruumiillisessa muodossa, niinkuin kyyhkynen, ja taivaasta tuli ääni: "Sinä olet minun rakas Poikani; sinuun minä olen mielistynyt".</verse>
        <verse osisID='Luke.3.23'>Ja hän, Jeesus, oli alottaessaan vaikutuksensa noin kolmenkymmenen vuoden vanha, ja oli, niinkuin luultiin, Joosefin poika. Joosef oli Eelin poika,</verse>
        <verse osisID='Luke.3.24'>Eeli Mattatin, tämä Leevin, tämä Melkin, tämä Jannain, tämä Joosefin,</verse>
        <verse osisID='Luke.3.25'>tämä Mattatiaan, tämä Aamoksen, tämä Naahumin, tämä Eslin, tämä Naggain,</verse>
        <verse osisID='Luke.3.26'>tämä Maahatin, tämä Mattatiaan, tämä Semeinin, tämä Joosekin, tämä Joodan,</verse>
        <verse osisID='Luke.3.27'>tämä Johananin, tämä Reesan, tämä Serubbaabelin, tämä Sealtielin, tämä Neerin,</verse>
        <verse osisID='Luke.3.28'>tämä Melkin, tämä Addin, tämä Koosamin, tämä Elmadamin, tämä Eerin,</verse>
        <verse osisID='Luke.3.29'>tämä Jeesuksen, tämä Elieserin, tämä Joorimin, tämä Mattatin, tämä Leevin,</verse>
        <verse osisID='Luke.3.30'>tämä Simeonin, tämä Juudan, tämä Joosefin, tämä Joonamin, tämä Eliakimin,</verse>
        <verse osisID='Luke.3.31'>tämä Melean, tämä Mennan, tämä Mattatan, tämä Naatanin, tämä Daavidin,</verse>
        <verse osisID='Luke.3.32'>tämä Iisain, tämä Oobedin, tämä Booaan, tämä Saalan, tämä Nahassonin,</verse>
        <verse osisID='Luke.3.33'>tämä Aminadabin, tämä Adminin, tämä Arnin, tämä Esromin, tämä Faareen, tämä Juudan,</verse>
        <verse osisID='Luke.3.34'>tämä Jaakobin, tämä Iisakin, tämä Aabrahamin, tämä Taaran, tämä Naahorin,</verse>
        <verse osisID='Luke.3.35'>tämä Serukin, tämä Ragaun, tämä Faalekin, tämä Eberin, tämä Saalan,</verse>
        <verse osisID='Luke.3.36'>tämä Kainamin, tämä Arfaksadin, tämä Seemin, tämä Nooan, tämä Laamekin,</verse>
        <verse osisID='Luke.3.37'>tämä Metusalan, tämä Eenokin, tämä Jaaretin, tämä Mahalalelin, tämä Keenanin,</verse>
        <verse osisID='Luke.3.38'>tämä Enoksen, tämä Seetin, tämä Aadamin, tämä Jumalan.</verse>
      </chapter>
      <chapter osisID='Luke.4'>
        <verse osisID='Luke.4.1'>Sitten Jeesus täynnä Pyhää Henkeä palasi Jordanilta; ja Henki kuljetti häntä erämaassa,</verse>
        <verse osisID='Luke.4.2'>ja perkele kiusasi häntä neljäkymmentä päivää. Eikä hän syönyt mitään niinä päivinä, mutta kun ne olivat päättyneet, tuli hänen nälkä.</verse>
        <verse osisID='Luke.4.3'>Niin perkele sanoi hänelle: "Jos sinä olet Jumalan Poika, niin sano tälle kivelle, että se muuttuu leiväksi".</verse>
        <verse osisID='Luke.4.4'>Jeesus vastasi hänelle: "Kirjoitettu on: 'Ei ihminen elä ainoastaan leivästä'."</verse>
        <verse osisID='Luke.4.5'>Ja perkele vei hänet korkealle vuorelle ja näytti hänelle yhdessä tuokiossa kaikki maailman valtakunnat</verse>
        <verse osisID='Luke.4.6'>ja sanoi hänelle: "Sinulle minä annan kaiken tämän valtapiirin ja sen loiston, sillä minun haltuuni se on annettu, ja minä annan sen, kenelle tahdon.</verse>
        <verse osisID='Luke.4.7'>Jos sinä siis kumarrut minun eteeni, niin tämä kaikki on oleva sinun."</verse>
        <verse osisID='Luke.4.8'>Jeesus vastasi ja sanoi hänelle: "Kirjoitettu on: 'Sinun pitää kumartaman Herraa, sinun Jumalaasi, ja häntä ainoata palveleman'."</verse>
        <verse osisID='Luke.4.9'>Niin hän vei hänet Jerusalemiin ja asetti hänet pyhäkön harjalle ja sanoi hänelle: "Jos sinä olet Jumalan Poika, niin heittäydy tästä alas;</verse>
        <verse osisID='Luke.4.10'>sillä kirjoitettu on: 'Hän antaa enkeleilleen käskyn sinusta, että he varjelevat sinua',</verse>
        <verse osisID='Luke.4.11'>ja: 'He kantavat sinua käsillänsä, ettet jalkaasi kiveen loukkaisi'."</verse>
        <verse osisID='Luke.4.12'>Jeesus vastasi ja sanoi hänelle: "Sanottu on: 'Älä kiusaa Herraa, sinun Jumalaasi'."</verse>
        <verse osisID='Luke.4.13'>Ja kun oli kaiken kiusattavansa kiusannut, poistui perkele hänen luotaan ajaksi.</verse>
        <verse osisID='Luke.4.14'>Ja Jeesus palasi Hengen voimassa Galileaan; ja sanoma hänestä levisi kaikkiin ympärillä oleviin seutuihin.</verse>
        <verse osisID='Luke.4.15'>Ja hän opetti heidän synagoogissaan, ja kaikki ylistivät häntä.</verse>
        <verse osisID='Luke.4.16'>Ja hän saapui Nasaretiin, jossa hänet oli kasvatettu, ja meni tapansa mukaan sapatinpäivänä synagoogaan ja nousi lukemaan.</verse>
        <verse osisID='Luke.4.17'>Niin hänelle annettiin profeetta Esaiaan kirja, ja kun hän avasi kirjan, löysi hän sen paikan, jossa oli kirjoitettuna:</verse>
        <verse osisID='Luke.4.18'>"Herran Henki on minun päälläni, sillä hän on voidellut minut julistamaan evankeliumia köyhille; hän on lähettänyt minut saarnaamaan vangituille vapautusta ja sokeille näkönsä saamista, päästämään sorretut vapauteen,</verse>
        <verse osisID='Luke.4.19'>saarnaamaan Herran otollista vuotta".</verse>
        <verse osisID='Luke.4.20'>Ja käärittyään kirjan kokoon hän antoi sen palvelijalle ja istuutui; ja kaikkien synagoogassa olevien silmät olivat häneen kiinnitetyt.</verse>
        <verse osisID='Luke.4.21'>Niin hän rupesi puhumaan heille: "Tänä päivänä tämä kirjoitus on käynyt toteen teidän korvainne kuullen".</verse>
        <verse osisID='Luke.4.22'>Ja kaikki lausuivat hänestä hyvän todistuksen ja ihmettelivät niitä armon sanoja, jotka hänen suustansa lähtivät; ja he sanoivat: "Eikö tämä ole Joosefin poika?"</verse>
        <verse osisID='Luke.4.23'>Niin hän sanoi heille: "Kaiketi aiotte sanoa minulle tämän sananlaskun: 'Parantaja, paranna itsesi'; 'tee täälläkin, kotikaupungissasi, niitä suuria tekoja, joita olemme kuulleet tapahtuneen Kapernaumissa'."</verse>
        <verse osisID='Luke.4.24'>Ja hän sanoi: "Totisesti minä sanon teille: ei kukaan profeetta ole otollinen kotikaupungissaan.</verse>
        <verse osisID='Luke.4.25'>Minä sanon teille totuudessa: monta leskeä oli Eliaan aikana Israelissa, kun taivas oli suljettuna kolme vuotta ja kuusi kuukautta ja suuri nälkä tuli kaikkeen maahan,</verse>
        <verse osisID='Luke.4.26'>eikä Eliasta lähetetty kenenkään tykö heistä, vaan ainoastaan leskivaimon tykö Siidonin-maan Sareptaan.</verse>
        <verse osisID='Luke.4.27'>Ja monta pitalista miestä oli Israelissa profeetta Elisan aikana, eikä kukaan heistä tullut puhdistetuksi, vaan ainoastaan Naiman, syyrialainen."</verse>
        <verse osisID='Luke.4.28'>Tämän kuullessaan kaikki, jotka olivat synagoogassa, tulivat kiukkua täyteen</verse>
        <verse osisID='Luke.4.29'>ja nousivat ja ajoivat hänet ulos kaupungista ja veivät hänet sen vuoren jyrkänteelle asti, jolle heidän kaupunkinsa oli rakennettu, syöstäkseen hänet alas.</verse>
        <verse osisID='Luke.4.30'>Mutta hän lähti pois käyden heidän keskitsensä.</verse>
        <verse osisID='Luke.4.31'>Ja hän meni alas Kapernaumiin, Galilean kaupunkiin, ja opetti kansaa sapattina.</verse>
        <verse osisID='Luke.4.32'>Ja he olivat hämmästyksissään hänen opetuksestansa, sillä hänen puheessansa oli voima.</verse>
        <verse osisID='Luke.4.33'>Ja synagoogassa oli mies, jossa oli saastaisen riivaajan henki. Tämä huusi suurella äänellä:</verse>
        <verse osisID='Luke.4.34'>"Voi, mitä sinulla on meidän kanssamme tekemistä, Jeesus Nasaretilainen? Oletko tullut meitä tuhoamaan? Minä tunnen sinut, kuka olet, sinä Jumalan Pyhä."</verse>
        <verse osisID='Luke.4.35'>Niin Jeesus nuhteli häntä sanoen: "Vaikene ja lähde hänestä". Ja riivaaja viskasi hänet maahan heidän keskelleen ja lähti hänestä, häntä ollenkaan vahingoittamatta.</verse>
        <verse osisID='Luke.4.36'>Ja heidät kaikki valtasi hämmästys, ja he puhuivat keskenään sanoen: "Mitä tämä puhe on, sillä hän käskee vallalla ja voimalla saastaisia henkiä, ja ne lähtevät ulos?"</verse>
        <verse osisID='Luke.4.37'>Ja maine hänestä levisi kaikkialle ympäristön seutuihin.</verse>
        <verse osisID='Luke.4.38'>Niin hän nousi ja meni synagoogasta Simonin kotiin. Ja Simonin anoppi sairasti kovaa kuumetta, ja he rukoilivat Jeesusta hänen puolestansa.</verse>
        <verse osisID='Luke.4.39'>Niin hän meni ja kumartui hänen ylitsensä ja nuhteli kuumetta, ja se lähti hänestä; ja heti vaimo nousi ja palveli heitä.</verse>
        <verse osisID='Luke.4.40'>Auringon laskiessa kaikki, joilla oli sairaita, mikä missäkin taudissa, veivät ne hänen tykönsä. Ja hän pani kätensä heidän itsekunkin päälle ja paransi heidät.</verse>
        <verse osisID='Luke.4.41'>Myös lähtivät riivaajat ulos monesta, huutaen ja sanoen: "Sinä olet Jumalan Poika!" Mutta hän nuhteli niitä eikä sallinut niiden puhua, koska ne tiesivät hänen olevan Kristuksen.</verse>
        <verse osisID='Luke.4.42'>Ja päivän tultua hän lähti pois ja meni autioon paikkaan; mutta kansa etsi häntä, ja saavuttuaan hänen luokseen he pidättelivät häntä lähtemästä heidän luotansa.</verse>
        <verse osisID='Luke.4.43'>Mutta hän sanoi heille: "Minun tulee muillekin kaupungeille julistaa Jumalan valtakunnan evankeliumia, sillä sitä varten minä olen lähetetty".</verse>
        <verse osisID='Luke.4.44'>Ja hän saarnasi Galilean synagoogissa.</verse>
      </chapter>
      <chapter osisID='Luke.5'>
        <verse osisID='Luke.5.1'>Kun kansa tunkeutui hänen ympärilleen kuulemaan Jumalan sanaa ja hän seisoi Gennesaretin järven rannalla,</verse>
        <verse osisID='Luke.5.2'>niin hän näki järven rannassa kaksi venhettä; mutta kalastajat olivat niistä lähteneet ja huuhtoivat verkkojaan.</verse>
        <verse osisID='Luke.5.3'>Ja hän astui toiseen niistä, joka oli Simonin, ja pyysi häntä viemään sen vähän matkaa maasta; ja hän istui ja opetti kansaa venheestä.</verse>
        <verse osisID='Luke.5.4'>Mutta puhumasta lakattuaan hän sanoi Simonille: "Vie venhe syvälle ja heittäkää verkkonne apajalle".</verse>
        <verse osisID='Luke.5.5'>Niin Simon vastasi ja sanoi hänelle: "Mestari, koko yön me olemme tehneet työtä emmekä ole mitään saaneet; mutta sinun käskystäsi minä heitän verkot".</verse>
        <verse osisID='Luke.5.6'>Ja sen tehtyään he saivat kierretyksi suuren joukon kaloja, ja heidän verkkonsa repeilivät.</verse>
        <verse osisID='Luke.5.7'>Niin he viittasivat toisessa venheessä oleville tovereilleen, että nämä tulisivat auttamaan heitä; ja he tulivat. Ja he täyttivät molemmat venheet, niin että ne olivat uppoamaisillaan.</verse>
        <verse osisID='Luke.5.8'>Kun Simon Pietari sen näki, lankesi hän Jeesuksen polvien eteen ja sanoi: "Mene pois minun tyköäni, Herra, sillä minä olen syntinen ihminen".</verse>
        <verse osisID='Luke.5.9'>Sillä kalansaaliin tähden, jonka he olivat saaneet, oli hämmästys vallannut hänet ja kaikki ne, jotka olivat hänen kanssaan,</verse>
        <verse osisID='Luke.5.10'>ja samoin myös Simonin kalastuskumppanit, Jaakobin ja Johanneksen, Sebedeuksen pojat. Mutta Jeesus sanoi Simonille: "Älä pelkää, tästedes sinä saat saaliiksi ihmisiä".</verse>
        <verse osisID='Luke.5.11'>Ja he veivät venheet maihin, jättivät kaikki ja seurasivat häntä.</verse>
        <verse osisID='Luke.5.12'>Ja kun hän oli eräässä kaupungissa, niin katso, siellä oli mies, yltänsä pitalissa. Ja nähdessään Jeesuksen hän lankesi kasvoilleen ja rukoili häntä sanoen: "Herra, jos tahdot, niin sinä voit minut puhdistaa".</verse>
        <verse osisID='Luke.5.13'>Niin hän ojensi kätensä, kosketti häntä ja sanoi: "Minä tahdon; puhdistu". Ja kohta pitali lähti hänestä.</verse>
        <verse osisID='Luke.5.14'>Ja hän kielsi häntä siitä kenellekään puhumasta ja sanoi: "Mene, näytä itsesi papille, ja uhraa puhdistumisestasi, niinkuin Mooses on säätänyt, todistukseksi heille".</verse>
        <verse osisID='Luke.5.15'>Mutta sanoma hänestä levisi vielä enemmän; ja paljon kansaa kokoontui kuulemaan häntä ja parantuakseen vaivoistansa.</verse>
        <verse osisID='Luke.5.16'>Mutta hän vetäytyi pois ja oleskeli erämaassa ja rukoili.</verse>
        <verse osisID='Luke.5.17'>Ja eräänä päivänä, kun hän opetti, istui siinä fariseuksia ja lainopettajia, joita oli tullut kaikista Galilean ja Juudean kylistä ja Jerusalemista; ja Herran voima vaikutti, niin että hän paransi sairaat.</verse>
        <verse osisID='Luke.5.18'>Ja katso, muutamat miehet kantoivat vuoteella miestä, joka oli halvattu; ja he koettivat viedä hänet sisään ja asettaa Jeesuksen eteen.</verse>
        <verse osisID='Luke.5.19'>Ja kun he väentungokselta eivät saaneet viedyksi häntä sisään muuta tietä, nousivat he katolle ja laskivat hänet vuoteineen tiilikaton läpi heidän keskellensä Jeesuksen eteen.</verse>
        <verse osisID='Luke.5.20'>Ja nähdessään heidän uskonsa hän sanoi: "Ihminen, sinun syntisi ovat sinulle anteeksi annetut".</verse>
        <verse osisID='Luke.5.21'>Niin kirjanoppineet ja fariseukset rupesivat ajattelemaan ja sanomaan: "Kuka tämä on, joka puhuu Jumalan pilkkaa? Kuka voi antaa syntejä anteeksi, paitsi Jumala yksin?"</verse>
        <verse osisID='Luke.5.22'>Mutta kun Jeesus tiesi heidän ajatuksensa, vastasi hän ja sanoi heille: "Mitä te ajattelette sydämessänne?</verse>
        <verse osisID='Luke.5.23'>Kumpi on helpompaa, sanoako: 'Sinun syntisi ovat sinulle anteeksi annetut', vai sanoa: 'Nouse ja käy'?</verse>
        <verse osisID='Luke.5.24'>Mutta tietääksenne, että Ihmisen Pojalla on valta maan päällä antaa syntejä anteeksi," - hän sanoi halvatulle - "minä sanon sinulle: nouse, ota vuoteesi ja mene kotiisi."</verse>
        <verse osisID='Luke.5.25'>Ja kohta hän nousi heidän nähtensä, otti vuoteen, jolla oli maannut, ja lähti kotiinsa ylistäen Jumalaa.</verse>
        <verse osisID='Luke.5.26'>Ja heidät kaikki valtasi hämmästys, ja he ylistivät Jumalaa; ja pelkoa täynnä he sanoivat: "Me olemme tänään nähneet ihmeellisiä".</verse>
        <verse osisID='Luke.5.27'>Ja sen jälkeen hän lähti sieltä ja näki tulliasemalla istumassa publikaanin, jonka nimi oli Leevi, ja sanoi hänelle: "Seuraa minua".</verse>
        <verse osisID='Luke.5.28'>Niin tämä jätti kaikki, nousi ja seurasi häntä.</verse>
        <verse osisID='Luke.5.29'>Ja Leevi valmisti hänelle suuret pidot kodissaan; ja siellä oli suuri joukko publikaaneja ja muita aterioimassa heidän kanssaan.</verse>
        <verse osisID='Luke.5.30'>Niin fariseukset ja heidän kirjanoppineensa napisivat hänen opetuslapsiansa vastaan ja sanoivat: "Miksi te syötte ja juotte publikaanien ja syntisten kanssa?"</verse>
        <verse osisID='Luke.5.31'>Jeesus vastasi ja sanoi heille: "Eivät terveet tarvitse parantajaa, vaan sairaat.</verse>
        <verse osisID='Luke.5.32'>En minä ole tullut kutsumaan vanhurskaita, vaan syntisiä parannukseen."</verse>
        <verse osisID='Luke.5.33'>Niin he sanoivat hänelle: "Johanneksen opetuslapset paastoavat usein ja pitävät rukouksia, samoin fariseustenkin, mutta sinun opetuslapsesi syövät ja juovat".</verse>
        <verse osisID='Luke.5.34'>Jeesus sanoi heille: "Ettehän voi vaatia häävieraita paastoamaan silloin, kun ylkä on heidän kanssaan?</verse>
        <verse osisID='Luke.5.35'>Mutta päivät tulevat, jolloin ylkä otetaan heiltä pois, ja silloin, niinä päivinä, he paastoavat."</verse>
        <verse osisID='Luke.5.36'>Ja hän sanoi heille myös vertauksen: "Ei kukaan leikkaa uudesta vaipasta paikkaa ja pane vanhaan vaippaan; muutoin hän rikkoo uuden vaipan, eikä uudesta vaipasta otettu paikka vanhaan sovi.</verse>
        <verse osisID='Luke.5.37'>Eikä kukaan laske nuorta viiniä vanhoihin nahkaleileihin; muutoin nuori viini pakahuttaa leilit, ja viini juoksee maahan, ja leilit turmeltuvat.</verse>
        <verse osisID='Luke.5.38'>Vaan nuori viini on laskettava uusiin leileihin.</verse>
        <verse osisID='Luke.5.39'>Eikä kukaan, joka juo vanhaa viiniä, halua nuorta, sillä hän sanoo: 'Vanha on hyvää'."</verse>
      </chapter>
      <chapter osisID='Luke.6'>
        <verse osisID='Luke.6.1'>Niin tapahtui eräänä sapattina, että hän kulki viljavainioiden halki, ja hänen opetuslapsensa katkoivat tähkäpäitä, hiersivät niitä käsissään ja söivät.</verse>
        <verse osisID='Luke.6.2'>Silloin muutamat fariseuksista sanoivat: "Miksi teette, mitä ei ole lupa tehdä sapattina?"</verse>
        <verse osisID='Luke.6.3'>Mutta Jeesus vastasi heille ja sanoi: "Ettekö ole lukeneet, mitä Daavid teki, kun hänen ja hänen seuralaistensa oli nälkä,</verse>
        <verse osisID='Luke.6.4'>kuinka hän meni Jumalan huoneeseen, otti näkyleivät ja söi ja antoi seuralaisilleenkin, vaikkei niitä ollut lupa syödä muiden kuin ainoastaan pappien?"</verse>
        <verse osisID='Luke.6.5'>Ja hän sanoi heille: "Ihmisen Poika on sapatin herra".</verse>
        <verse osisID='Luke.6.6'>Ja toisena sapattina hän meni synagoogaan ja opetti; ja siellä oli mies, jonka oikea käsi oli kuivettunut.</verse>
        <verse osisID='Luke.6.7'>Ja keksiäkseen jotakin, mistä häntä syyttäisivät, kirjanoppineet ja fariseukset pitivät häntä silmällä, parantaisiko hän sapattina.</verse>
        <verse osisID='Luke.6.8'>Mutta hän tiesi heidän ajatuksensa ja sanoi miehelle, jonka käsi oli kuivettunut: "Nouse ja astu esille". Ja hän nousi ja astui esille.</verse>
        <verse osisID='Luke.6.9'>Niin Jeesus sanoi heille: "Minä kysyn teiltä: kumpi on luvallista sapattina: hyvääkö tehdä, vai tehdä pahaa, pelastaako henki, vai hukuttaa?"</verse>
        <verse osisID='Luke.6.10'>Ja hän katsoi ympärilleen heihin kaikkiin ja sanoi miehelle: "Ojenna kätesi". Mies teki niin, ja hänen kätensä tuli jälleen terveeksi.</verse>
        <verse osisID='Luke.6.11'>Mutta he vimmastuivat kovin ja puhelivat keskenään, mitä heidän olisi tehtävä Jeesukselle.</verse>
        <verse osisID='Luke.6.12'>Niin tapahtui niinä päivinä, että hän lähti vuorelle rukoilemaan; ja hän oli siellä kaiken yötä rukoillen Jumalaa.</verse>
        <verse osisID='Luke.6.13'>Ja päivän tultua hän kutsui tykönsä opetuslapsensa ja valitsi heistä kaksitoista, joille hän myös antoi apostolin nimen:</verse>
        <verse osisID='Luke.6.14'>Simonin, jolle hän myös antoi nimen Pietari, ja Andreaan, hänen veljensä, ja Jaakobin ja Johanneksen, ja Filippuksen ja Bartolomeuksen,</verse>
        <verse osisID='Luke.6.15'>ja Matteuksen ja Tuomaan, ja Jaakobin, Alfeuksen pojan, ja Simonin, jota kutsuttiin Kiivailijaksi,</verse>
        <verse osisID='Luke.6.16'>ja Juudaan, Jaakobin pojan, sekä Juudas Iskariotin, josta tuli kavaltaja.</verse>
        <verse osisID='Luke.6.17'>Ja hän astui alas heidän kanssaan ja seisahtui lakealle paikalle; ja siellä oli suuri joukko hänen opetuslapsiaan ja paljon kansaa kaikesta Juudeasta ja Jerusalemista ja Tyyron ja Siidonin rantamaasta. Nämä olivat saapuneet kuulemaan häntä ja parantuakseen taudeistansa.</verse>
        <verse osisID='Luke.6.18'>Ja myös ne, jotka olivat saastaisten henkien vaivaamia, tulivat terveiksi.</verse>
        <verse osisID='Luke.6.19'>Ja kaikki kansa tahtoi päästä koskettamaan häntä, koska hänestä lähti voima, joka paransi kaikki.</verse>
        <verse osisID='Luke.6.20'>Ja hän nosti silmänsä opetuslastensa puoleen ja sanoi: "Autuaita olette te, köyhät, sillä teidän on Jumalan valtakunta.</verse>
        <verse osisID='Luke.6.21'>Autuaita te, jotka nyt isoatte, sillä teidät ravitaan! Autuaita te, jotka nyt itkette, sillä te saatte nauraa!</verse>
        <verse osisID='Luke.6.22'>Autuaita olette te, kun ihmiset vihaavat teitä ja erottavat teidät yhteydestään ja herjaavat teitä ja pyyhkivät pois teidän nimenne ikäänkuin jonkin pahan - Ihmisen Pojan tähden.</verse>
        <verse osisID='Luke.6.23'>Iloitkaa sinä päivänä, riemuun ratketkaa; sillä katso, teidän palkkanne on suuri taivaassa; sillä näin tekivät heidän isänsä profeetoille.</verse>
        <verse osisID='Luke.6.24'>Mutta voi teitä, te rikkaat, sillä te olette jo saaneet lohdutuksenne!</verse>
        <verse osisID='Luke.6.25'>Voi teitä, jotka nyt olette kylläiset, sillä teidän on oleva nälkä! Voi teitä, jotka nyt nauratte, sillä te saatte murehtia ja itkeä!</verse>
        <verse osisID='Luke.6.26'>Voi teitä, kun kaikki ihmiset puhuvat teistä hyvää! Sillä niin tekivät heidän isänsä väärille profeetoille.</verse>
        <verse osisID='Luke.6.27'>Mutta teille, jotka kuulette, minä sanon: rakastakaa vihollisianne, tehkää hyvää niille, jotka teitä vihaavat,</verse>
        <verse osisID='Luke.6.28'>siunatkaa niitä, jotka teitä kiroavat, rukoilkaa niiden edestä, jotka teitä parjaavat.</verse>
        <verse osisID='Luke.6.29'>Jos joku lyö sinua poskelle, tarjoa hänelle toinenkin, ja jos joku ottaa sinulta vaipan, älä häneltä kiellä ihokastasikaan.</verse>
        <verse osisID='Luke.6.30'>Anna jokaiselle, joka sinulta anoo, äläkä vaadi takaisin siltä, joka sinun omaasi ottaa.</verse>
        <verse osisID='Luke.6.31'>Ja niinkuin te tahdotte ihmisten teille tekevän, niin tehkää tekin heille.</verse>
        <verse osisID='Luke.6.32'>Ja jos te rakastatte niitä, jotka teitä rakastavat, mitä kiitosta teille siitä tulee? Rakastavathan syntisetkin niitä, jotka heitä rakastavat.</verse>
        <verse osisID='Luke.6.33'>Ja jos teette hyvää niille, jotka teille hyvää tekevät, mitä kiitosta teille siitä tulee? Niinhän syntisetkin tekevät.</verse>
        <verse osisID='Luke.6.34'>Ja jos te lainaatte niille, joilta toivotte saavanne takaisin, mitä kiitosta teille siitä tulee? Syntisetkin lainaavat syntisille saadakseen saman verran takaisin.</verse>
        <verse osisID='Luke.6.35'>Vaan rakastakaa vihollisianne ja tehkää hyvää ja lainatkaa, toivomatta saavanne mitään takaisin; niin teidän palkkanne on oleva suuri, ja te tulette Korkeimman lapsiksi, sillä hän on hyvä kiittämättömille ja pahoille.</verse>
        <verse osisID='Luke.6.36'>Olkaa armahtavaiset, niinkuin teidän Isänne on armahtavainen.</verse>
        <verse osisID='Luke.6.37'>Älkääkä tuomiko, niin ei teitäkään tuomita; älkää kadotustuomiota lausuko, niin ei teillekään kadotustuomiota lausuta. Antakaa anteeksi, niin teillekin anteeksi annetaan.</verse>
        <verse osisID='Luke.6.38'>Antakaa, niin teille annetaan. Hyvä mitta, sullottu, pudistettu ja kukkurainen, annetaan teidän helmaanne; sillä millä mitalla te mittaatte, sillä mitataan teille takaisin."</verse>
        <verse osisID='Luke.6.39'>Hän sanoi heille myös vertauksen: "Eihän sokea voi sokeaa taluttaa? Eivätkö molemmat lankea kuoppaan?</verse>
        <verse osisID='Luke.6.40'>Ei ole opetuslapsi opettajaansa parempi; täysin oppineena jokainen on oleva niinkuin hänen opettajansa.</verse>
        <verse osisID='Luke.6.41'>Kuinka näet rikan, joka on veljesi silmässä, mutta et huomaa malkaa omassa silmässäsi?</verse>
        <verse osisID='Luke.6.42'>Kuinka saatat sanoa veljellesi: 'Veljeni, annas, minä otan pois rikan, joka on silmässäsi', sinä, joka et näe malkaa omassa silmässäsi? Sinä ulkokullattu, ota ensin malka omasta silmästäsi, sitten sinä näet ottaa pois rikan, joka on veljesi silmässä.</verse>
        <verse osisID='Luke.6.43'>Sillä ei ole hyvää puuta, joka tekee huonon hedelmän, eikä taas huonoa puuta, joka tekee hyvän hedelmän;</verse>
        <verse osisID='Luke.6.44'>sillä jokainen puu tunnetaan hedelmästään. Eihän viikunoita koota orjantappuroista, eikä viinirypäleitä korjata orjanruusupensaasta.</verse>
        <verse osisID='Luke.6.45'>Hyvä ihminen tuo sydämensä hyvän runsaudesta esiin hyvää, ja paha tuo pahastansa esiin pahaa; sillä sydämen kyllyydestä suu puhuu.</verse>
        <verse osisID='Luke.6.46'>Miksi te huudatte minulle: 'Herra, Herra!' ettekä tee, mitä minä sanon?</verse>
        <verse osisID='Luke.6.47'>Jokainen, joka tulee minun tyköni ja kuulee minun sanani ja tekee niiden mukaan - minä osoitan teille, kenen kaltainen hän on.</verse>
        <verse osisID='Luke.6.48'>Hän on miehen kaltainen, joka huonetta rakentaessaan kaivoi syvään ja laski perustuksen kalliolle; kun sitten tulva tuli, syöksähti virta sitä huonetta vastaan, mutta ei voinut sitä horjuttaa, sillä se oli hyvästi rakennettu.</verse>
        <verse osisID='Luke.6.49'>Mutta joka kuulee eikä tee, se on miehen kaltainen, joka perustusta panematta rakensi huoneensa maan pinnalle; ja virta syöksähti sitä vastaan, ja heti se sortui, ja sen huoneen kukistuminen oli suuri."</verse>
      </chapter>
      <chapter osisID='Luke.7'>
        <verse osisID='Luke.7.1'>Kun hän oli kansan kuullen kaikki nämä puheensa puhunut, meni hän Kapernaumiin.</verse>
        <verse osisID='Luke.7.2'>Ja eräällä sadanpäämiehellä oli palvelija, joka sairasti ja oli kuolemaisillaan ja jota hän piti suuressa arvossa.</verse>
        <verse osisID='Luke.7.3'>Ja kuultuaan Jeesuksesta hän lähetti juutalaisten vanhimpia hänen tykönsä ja pyysi, että hän tulisi parantamaan hänen palvelijansa.</verse>
        <verse osisID='Luke.7.4'>Kun nämä saapuivat Jeesuksen tykö, pyysivät he häntä hartaasti ja sanoivat: "Hän ansaitsee, että teet hänelle tämän;</verse>
        <verse osisID='Luke.7.5'>sillä hän rakastaa meidän kansaamme, ja hän on rakentanut meille synagoogan".</verse>
        <verse osisID='Luke.7.6'>Niin Jeesus lähti heidän kanssansa. Mutta kun hän ei enää ollut kaukana talosta, lähetti sadanpäämies ystäviänsä sanomaan hänelle: "Herra, älä vaivaa itseäsi, sillä en minä ole sen arvoinen, että tulisit minun kattoni alle;</verse>
        <verse osisID='Luke.7.7'>sentähden en katsonutkaan itseäni arvolliseksi tulemaan sinun luoksesi; vaan sano sana, niin minun palvelijani paranee.</verse>
        <verse osisID='Luke.7.8'>Sillä minä itsekin olen toisen vallan alaiseksi asetettu, ja minulla on sotamiehiä käskettävinäni, ja minä sanon tälle: 'Mene', ja hän menee, ja toiselle: 'Tule', ja hän tulee, ja palvelijalleni: 'Tee tämä', ja hän tekee."</verse>
        <verse osisID='Luke.7.9'>Tämän kuultuaan Jeesus ihmetteli häntä, kääntyi ja sanoi kansalle, joka häntä seurasi: "Minä sanon teille: en ole Israelissakaan löytänyt näin suurta uskoa."</verse>
        <verse osisID='Luke.7.10'>Ja taloon palatessaan lähettiläät tapasivat palvelijan terveenä.</verse>
        <verse osisID='Luke.7.11'>Sen jälkeen hän vaelsi Nain nimiseen kaupunkiin, ja hänen kanssaan vaelsivat hänen opetuslapsensa ynnä suuri kansanjoukko.</verse>
        <verse osisID='Luke.7.12'>Kun hän nyt lähestyi kaupungin porttia, katso, silloin kannettiin ulos kuollutta, äitinsä ainokaista poikaa. Ja äiti oli leski, ja hänen kanssaan kulki paljon kaupungin kansaa.</verse>
        <verse osisID='Luke.7.13'>Ja hänet nähdessään Herra armahti häntä ja sanoi hänelle: "Älä itke".</verse>
        <verse osisID='Luke.7.14'>Ja hän meni ja kosketti paareja; niin kantajat seisahtuivat. Ja hän sanoi: "Nuorukainen, minä sanon sinulle: nouse."</verse>
        <verse osisID='Luke.7.15'>Niin kuollut nousi istualleen ja rupesi puhumaan. Ja hän antoi hänet hänen äidillensä.</verse>
        <verse osisID='Luke.7.16'>Ja heidät kaikki valtasi pelko, ja he ylistivät Jumalaa sanoen: "Suuri profeetta on noussut meidän keskellemme", ja: "Jumala on katsonut kansansa puoleen".</verse>
        <verse osisID='Luke.7.17'>Ja tämä puhe hänestä levisi koko Juudeaan ja kaikkiin ympärillä oleviin seutuihin.</verse>
        <verse osisID='Luke.7.18'>Ja Johannekselle kertoivat hänen opetuslapsensa tästä kaikesta.</verse>
        <verse osisID='Luke.7.19'>Niin Johannes kutsui luoksensa opetuslapsistaan kaksi ja lähetti heidät Herran tykö kysymään: "Oletko sinä se tuleva, vai pitääkö meidän toista odottaman?"</verse>
        <verse osisID='Luke.7.20'>Miehet saapuivat hänen tykönsä ja sanoivat: "Johannes Kastaja on lähettänyt meidät sinun tykösi ja kysyy: 'Oletko sinä se tuleva, vai pitääkö meidän toista odottaman?'"</verse>
        <verse osisID='Luke.7.21'>Sillä hetkellä hän juuri paransi useita taudeista ja vitsauksista ja pahoista hengistä, ja monelle sokealle hän antoi näön.</verse>
        <verse osisID='Luke.7.22'>Niin hän vastasi ja sanoi heille: "Menkää ja kertokaa Johannekselle, mitä olette nähneet ja kuulleet: sokeat saavat näkönsä, rammat kävelevät, pitaliset puhdistuvat, kuurot kuulevat, kuolleet herätetään, köyhille julistetaan evankeliumia.</verse>
        <verse osisID='Luke.7.23'>Ja autuas on se, joka ei loukkaannu minuun."</verse>
        <verse osisID='Luke.7.24'>Kun Johanneksen lähettiläät olivat menneet, rupesi hän puhumaan kansalle Johanneksesta: "Mitä te lähditte erämaahan katselemaan? Ruokoako, jota tuuli huojuttaa?</verse>
        <verse osisID='Luke.7.25'>Vai mitä lähditte katsomaan? Ihmistäkö, hienoihin vaatteisiin puettua? Katso, ne jotka koreissa vaatteissa käyvät ja herkullisesti elävät, ne ovat kuningasten linnoissa.</verse>
        <verse osisID='Luke.7.26'>Vai mitä lähditte katsomaan? Profeettaako? Totisesti, minä sanon teille: hän on enemmän kuin profeetta.</verse>
        <verse osisID='Luke.7.27'>Tämä on se, josta on kirjoitettu: 'Katso, minä lähetän enkelini sinun edelläsi, ja hän on valmistava tiesi sinun eteesi'.</verse>
        <verse osisID='Luke.7.28'>Minä sanon teille: ei ole vaimoista syntyneitten joukossa yhtäkään suurempaa kuin Johannes; mutta vähäisin Jumalan valtakunnassa on suurempi kuin hän.</verse>
        <verse osisID='Luke.7.29'>Ja kaikki kansa, joka häntä kuuli, publikaanitkin, tunnustivat Jumalan vanhurskaaksi ja antoivat kastaa itsensä Johanneksen kasteella.</verse>
        <verse osisID='Luke.7.30'>Mutta fariseukset ja lainoppineet tekivät turhaksi Jumalan aivoituksen heitä kohtaan eivätkä ottaneet Johannekselta kastetta.</verse>
        <verse osisID='Luke.7.31'>Mihin minä siis vertaan tämän sukupolven ihmiset, ja kenen kaltaisia he ovat?</verse>
        <verse osisID='Luke.7.32'>He ovat lasten kaltaisia, jotka istuvat torilla ja huutavat toisilleen ja sanovat: 'Me soitimme teille huilua, ja te ette karkeloineet; me veisasimme itkuvirsiä, ja te ette itkeneet'.</verse>
        <verse osisID='Luke.7.33'>Sillä Johannes Kastaja on tullut, ei syö leipää eikä juo viiniä, ja te sanotte: 'Hänessä on riivaaja'.</verse>
        <verse osisID='Luke.7.34'>Ihmisen Poika on tullut, syö ja juo, ja te sanotte: 'Katso syömäriä ja viininjuojaa, publikaanien ja syntisten ystävää!'</verse>
        <verse osisID='Luke.7.35'>Ja viisaus on kaikkien lastensa puolelta oikeaksi näytetty."</verse>
        <verse osisID='Luke.7.36'>Niin eräs fariseuksista pyysi häntä ruualle kanssaan; ja hän meni fariseuksen taloon ja asettui aterialle.</verse>
        <verse osisID='Luke.7.37'>Ja katso, siinä kaupungissa oli nainen, joka eli syntisesti; ja kun hän sai tietää, että Jeesus oli aterialla fariseuksen talossa, toi hän alabasteripullon täynnä hajuvoidetta</verse>
        <verse osisID='Luke.7.38'>ja asettui hänen taakseen hänen jalkojensa kohdalle, itki ja rupesi kastelemaan hänen jalkojansa kyynelillään ja kuivasi ne päänsä hiuksilla ja suuteli hänen jalkojaan ja voiteli ne hajuvoiteella.</verse>
        <verse osisID='Luke.7.39'>Mutta kun fariseus, joka oli hänet kutsunut, sen näki, ajatteli hän mielessään näin: "Jos tämä olisi profeetta, tietäisi hän, mikä ja millainen tuo nainen on, joka häneen koskee: että hän on syntinen."</verse>
        <verse osisID='Luke.7.40'>Niin Jeesus vastasi ja sanoi hänelle: "Simon, minulla on jotakin sanomista sinulle". Hän virkkoi: "Opettaja, sano". -</verse>
        <verse osisID='Luke.7.41'>"Lainanantajalla oli kaksi velallista; toinen oli velkaa viisisataa denaria, toinen viisikymmentä.</verse>
        <verse osisID='Luke.7.42'>Kun heillä ei ollut, millä maksaa, antoi hän molemmille velan anteeksi. Kumpi heistä siis rakastaa häntä enemmän?"</verse>
        <verse osisID='Luke.7.43'>Simon vastasi ja sanoi: "Minun mielestäni se, jolle hän antoi enemmän anteeksi". Hän sanoi hänelle: "Oikein sinä ratkaisit".</verse>
        <verse osisID='Luke.7.44'>Ja naiseen kääntyen hän sanoi Simonille: "Näetkö tämän naisen? Minä tulin sinun taloosi; et sinä antanut vettä minun jaloilleni, mutta tämä kasteli kyynelillään minun jalkani ja kuivasi ne hiuksillaan.</verse>
        <verse osisID='Luke.7.45'>Et sinä antanut minulle suudelmaa, mutta tämä ei ole lakannut suutelemasta minun jalkojani siitä asti, kuin tulin sisään.</verse>
        <verse osisID='Luke.7.46'>Et sinä voidellut öljyllä minun päätäni, mutta tämä voiteli hajuvoiteella minun jalkani.</verse>
        <verse osisID='Luke.7.47'>Sentähden minä sanon sinulle: tämän paljot synnit ovat anteeksi annetut: hänhän näet rakasti paljon; mutta jolle vähän anteeksi annetaan, se rakastaa vähän."</verse>
        <verse osisID='Luke.7.48'>Sitten hän sanoi naiselle: "Sinun syntisi ovat anteeksi annetut".</verse>
        <verse osisID='Luke.7.49'>Niin ateriakumppanit rupesivat ajattelemaan mielessänsä: "Kuka tämä on, joka synnitkin anteeksi antaa?"</verse>
        <verse osisID='Luke.7.50'>Mutta hän sanoi naiselle: "Sinun uskosi on sinut pelastanut; mene rauhaan".</verse>
      </chapter>
      <chapter osisID='Luke.8'>
        <verse osisID='Luke.8.1'>Ja sen jälkeen hän vaelsi kaupungista kaupunkiin ja kylästä kylään ja saarnasi ja julisti Jumalan valtakunnan evankeliumia; ja ne kaksitoista olivat hänen kanssansa,</verse>
        <verse osisID='Luke.8.2'>niin myös muutamia naisia, jotka olivat parannetut pahoista hengistä ja taudeista: Maria, Magdaleenaksi kutsuttu, josta seitsemän riivaajaa oli lähtenyt ulos,</verse>
        <verse osisID='Luke.8.3'>ja Johanna, Herodeksen taloudenhoitajan Kuusaan vaimo, ja Susanna ja useita muita, jotka palvelivat heitä varoillansa.</verse>
        <verse osisID='Luke.8.4'>Kun paljon kansaa kokoontui ja ihmisiä kulki joka kaupungista hänen tykönsä, puhui hän vertauksella:</verse>
        <verse osisID='Luke.8.5'>"Kylväjä meni kylvämään siementänsä. Ja hänen kylväessään putosi osa tien oheen ja tallautui, ja taivaan linnut söivät sen.</verse>
        <verse osisID='Luke.8.6'>Ja osa putosi kalliolle, ja oraalle noustuaan se kuivettui, kun sillä ei ollut kosteutta.</verse>
        <verse osisID='Luke.8.7'>Ja osa putosi orjantappurain sekaan, ja orjantappurat kasvoivat mukana ja tukahuttivat sen.</verse>
        <verse osisID='Luke.8.8'>Ja osa putosi hyvään maahan, kasvoi ja teki satakertaisen hedelmän." Tämän sanottuaan hän lausui suurella äänellä: "Jolla on korvat kuulla, se kuulkoon".</verse>
        <verse osisID='Luke.8.9'>Niin hänen opetuslapsensa kysyivät häneltä, mitä tämä vertaus merkitsi.</verse>
        <verse osisID='Luke.8.10'>Hän sanoi: "Teidän on annettu tuntea Jumalan valtakunnan salaisuudet, mutta muille ne esitetään vertauksissa, että he, vaikka näkevät, eivät näkisi, ja vaikka kuulevat, eivät ymmärtäisi.</verse>
        <verse osisID='Luke.8.11'>Vertaus on tämä: siemen on Jumalan sana.</verse>
        <verse osisID='Luke.8.12'>Mitkä tien oheen putosivat, ovat ne, jotka kuulevat, mutta sitten perkele tulee ja ottaa sanan pois heidän sydämestään, etteivät he uskoisi ja pelastuisi.</verse>
        <verse osisID='Luke.8.13'>Ja mitkä kalliolle putosivat, ovat ne, jotka kuullessaan sanan ottavat sen ilolla vastaan, mutta joilla ei ole juurta: ainoastaan ajaksi he uskovat ja kiusauksen hetkellä luopuvat.</verse>
        <verse osisID='Luke.8.14'>Mikä taas orjantappuroihin putosi, ne ovat ne, jotka kuulevat, mutta vaeltaessaan tukehtuvat tämän elämän huoliin, rikkauteen ja hekumoihin, eivätkä tuota kypsää hedelmää.</verse>
        <verse osisID='Luke.8.15'>Mutta mikä hyvään maahan putosi, ne ovat ne, jotka sanan kuultuansa säilyttävät sen vilpittömässä ja hyvässä sydämessä ja tuottavat hedelmän kärsivällisyydessä.</verse>
        <verse osisID='Luke.8.16'>Ei kukaan joka sytyttää lampun, peitä sitä astialla tai pane vuoteen alle, vaan panee sen lampunjalkaan, että sisälletulijat näkisivät valon.</verse>
        <verse osisID='Luke.8.17'>Sillä ei ole mitään salattua, mikä ei tule ilmi, eikä kätkettyä, mikä ei tule tunnetuksi ja joudu päivän valoon.</verse>
        <verse osisID='Luke.8.18'>Katsokaa siis, miten kuulette; sillä sille, jolla on, annetaan, mutta siltä, jolla ei ole, otetaan pois sekin, minkä hän luulee itsellään olevan."</verse>
        <verse osisID='Luke.8.19'>Ja hänen äitinsä ja veljensä tulivat häntä tapaamaan, mutta eivät väentungokselta päässeet hänen tykönsä.</verse>
        <verse osisID='Luke.8.20'>Niin hänelle ilmoitettiin: "Sinun äitisi ja veljesi seisovat ulkona ja tahtovat nähdä sinua".</verse>
        <verse osisID='Luke.8.21'>Mutta hän vastasi ja sanoi heille: "Minun äitini ja veljeni ovat nämä, jotka kuulevat Jumalan sanan ja sen mukaan tekevät".</verse>
        <verse osisID='Luke.8.22'>Niin tapahtui eräänä päivänä, että hän astui opetuslapsinensa venheeseen ja sanoi heille: "Menkäämme järven tuolle puolen". Ja he lähtivät vesille.</verse>
        <verse osisID='Luke.8.23'>Ja heidän purjehtiessaan hän nukkui. Mutta alas järvelle syöksyi myrskytuuli, ja venhe tuli vettä täyteen, ja he olivat vaarassa.</verse>
        <verse osisID='Luke.8.24'>Niin he menivät ja herättivät hänet sanoen: "Mestari, mestari, me hukumme!" Ja herättyään hän nuhteli tuulta ja veden aallokkoa; ja ne asettuivat, ja tuli tyven.</verse>
        <verse osisID='Luke.8.25'>Ja hän sanoi heille: "Missä on teidän uskonne?" Mutta pelko oli vallannut heidät, ja he ihmettelivät, sanoen toisilleen: "Kuka onkaan tämä, kun hän käskee sekä tuulia että vettä, ja ne tottelevat häntä?"</verse>
        <verse osisID='Luke.8.26'>Ja he purjehtivat gerasalaisten alueelle, joka on vastapäätä Galileaa.</verse>
        <verse osisID='Luke.8.27'>Ja kun hän oli noussut maihin, tuli häntä vastaan kaupungista mies, jossa oli riivaajia; ja hän ei ollut pitkään aikaan pukenut vaatteita ylleen eikä asunut huoneessa, vaan haudoissa.</verse>
        <verse osisID='Luke.8.28'>Kun hän näki Jeesuksen, parkaisi hän ja lankesi maahan hänen eteensä ja huusi suurella äänellä: "Mitä sinulla on minun kanssani tekemistä, Jeesus, Jumalan, Korkeimman, Poika? Minä rukoilen sinua: älä minua vaivaa."</verse>
        <verse osisID='Luke.8.29'>Sillä hän oli käskemäisillään saastaista henkeä menemään ulos siitä miehestä. Sillä pitkät ajat se oli temponut häntä mukaansa; hänet oli sidottu kahleisiin ja jalkanuoriin, ja häntä oli vartioitu, mutta hän oli katkaissut siteet ja kulkeutunut riivaajan ajamana erämaihin.</verse>
        <verse osisID='Luke.8.30'>Niin Jeesus kysyi siltä sanoen: "Mikä on nimesi?" Hän vastasi: "Legio"; sillä monta riivaajaa oli mennyt häneen.</verse>
        <verse osisID='Luke.8.31'>Ja ne pyysivät häntä, ettei hän käskisi heidän mennä syvyyteen.</verse>
        <verse osisID='Luke.8.32'>Niin siellä oli vuorella suuri sikalauma laitumella; ja ne pyysivät häntä, että hän antaisi heille luvan mennä sikoihin. Ja hän antoi niille luvan.</verse>
        <verse osisID='Luke.8.33'>Niin riivaajat lähtivät ulos miehestä ja menivät sikoihin. Silloin lauma syöksyi jyrkännettä alas järveen ja hukkui.</verse>
        <verse osisID='Luke.8.34'>Mutta nähtyään, mitä oli tapahtunut, paimentajat pakenivat ja kertoivat siitä kaupungissa ja maataloissa.</verse>
        <verse osisID='Luke.8.35'>Niin kansa lähti katsomaan, mitä oli tapahtunut, ja he tulivat Jeesuksen luo ja tapasivat miehen, josta riivaajat olivat lähteneet, istumassa Jeesuksen jalkojen juuressa puettuna ja täydessä ymmärryksessä; ja he peljästyivät.</verse>
        <verse osisID='Luke.8.36'>Mutta silminnäkijät kertoivat heille, kuinka riivattu oli tullut terveeksi.</verse>
        <verse osisID='Luke.8.37'>Ja koko gerasalaisten seutukunnan kansa pyysi häntä poistumaan heidän luotansa, sillä suuri pelko oli vallannut heidät; niin hän astui venheeseen ja palasi takaisin.</verse>
        <verse osisID='Luke.8.38'>Ja mies, josta riivaajat olivat lähteneet, pyysi häneltä saada olla hänen kanssaan. Mutta Jeesus lähetti hänet luotansa sanoen:</verse>
        <verse osisID='Luke.8.39'>"Palaja kotiisi ja kerro, kuinka suuria töitä Jumala on sinulle tehnyt". Ja hän meni ja julisti kaikkialla kaupungissa, kuinka suuria töitä Jeesus oli hänelle tehnyt.</verse>
        <verse osisID='Luke.8.40'>Kun Jeesus palasi, oli kansa häntä vastassa; sillä kaikki odottivat häntä.</verse>
        <verse osisID='Luke.8.41'>Ja katso, silloin tuli mies, nimeltä Jairus, joka oli synagoogan esimies. Ja hän lankesi Jeesuksen jalkojen juureen ja pyysi häntä tulemaan kotiinsa,</verse>
        <verse osisID='Luke.8.42'>sillä hänellä oli tytär, ainoa lapsi, noin kaksitoistavuotias, ja se oli kuolemaisillaan. Mutta hänen sinne mennessään väentungos ahdisti häntä.</verse>
        <verse osisID='Luke.8.43'>Ja siellä oli nainen, joka kaksitoista vuotta oli sairastanut verenjuoksua ja lääkäreille kuluttanut kaiken omaisuutensa, eikä kukaan ollut voinut häntä parantaa.</verse>
        <verse osisID='Luke.8.44'>Tämä lähestyi takaapäin ja kosketti hänen vaippansa tupsua, ja heti hänen verenjuoksunsa asettui.</verse>
        <verse osisID='Luke.8.45'>Ja Jeesus sanoi: "Kuka minuun koski?" Mutta kun kaikki kielsivät, sanoi Pietari ja ne, jotka olivat hänen kanssaan: "Mestari, väentungos ahdistaa ja pusertaa sinua".</verse>
        <verse osisID='Luke.8.46'>Mutta Jeesus sanoi: "Joku minuun koski; sillä minä tunsin, että voimaa lähti minusta".</verse>
        <verse osisID='Luke.8.47'>Kun nainen näki, ettei hän pysynyt salassa, tuli hän vavisten, lankesi hänen eteensä ja ilmoitti kaiken kansan kuullen, mistä syystä hän oli koskenut häneen ja kuinka hän oli kohta tullut terveeksi.</verse>
        <verse osisID='Luke.8.48'>Niin hän sanoi hänelle: "Tyttäreni, uskosi on sinut pelastanut; mene rauhaan".</verse>
        <verse osisID='Luke.8.49'>Hänen vielä puhuessaan tuli joku synagoogan esimiehen kotoa ja sanoi: "Tyttäresi on kuollut; älä enää opettajaa vaivaa".</verse>
        <verse osisID='Luke.8.50'>Mutta sen kuultuaan Jeesus sanoi hänelle: "Älä pelkää; usko ainoastaan, niin hän paranee".</verse>
        <verse osisID='Luke.8.51'>Ja kun hän tuli taloon, ei hän sallinut kenenkään muun käydä sisälle kanssaan kuin Pietarin ja Johanneksen ja Jaakobin sekä lapsen isän ja äidin.</verse>
        <verse osisID='Luke.8.52'>Ja kaikki itkivät ja vaikeroivat tyttöä. Mutta Jeesus sanoi: "Älkää itkekö, sillä hän ei ole kuollut, vaan nukkuu".</verse>
        <verse osisID='Luke.8.53'>Niin he nauroivat häntä, tietäen tytön kuolleeksi.</verse>
        <verse osisID='Luke.8.54'>Mutta hän tarttui hänen käteensä ja huusi sanoen: "Lapsi, nouse!"</verse>
        <verse osisID='Luke.8.55'>Niin hänen henkensä palasi, ja hän nousi heti ylös; ja Jeesus käski antaa hänelle syötävää.</verse>
        <verse osisID='Luke.8.56'>Ja hänen vanhempansa hämmästyivät; mutta Jeesus kielsi heitä kenellekään sanomasta, mitä oli tapahtunut.</verse>
      </chapter>
      <chapter osisID='Luke.9'>
        <verse osisID='Luke.9.1'>Niin hän kutsui kokoon ne kaksitoista ja antoi heille voiman ja vallan kaikkia riivaajia vastaan ja voiman parantaa tauteja.</verse>
        <verse osisID='Luke.9.2'>Ja hän lähetti heidät julistamaan Jumalan valtakuntaa ja parantamaan sairaita.</verse>
        <verse osisID='Luke.9.3'>Ja hän sanoi heille: "Älkää ottako mitään matkalle, ei sauvaa, ei laukkua, ei leipää, ei rahaa, älköön myös kenelläkään olko kahta ihokasta.</verse>
        <verse osisID='Luke.9.4'>Ja mihin taloon tulette, siihen jääkää, ja siitä lähtekää matkallenne.</verse>
        <verse osisID='Luke.9.5'>Ja missä eivät ota teitä vastaan, siitä kaupungista lähtekää pois, ja pudistakaa tomu jaloistanne, todistukseksi heitä vastaan."</verse>
        <verse osisID='Luke.9.6'>Niin he lähtivät ja kulkivat kylästä kylään julistaen evankeliumia ja parantaen sairaita kaikkialla.</verse>
        <verse osisID='Luke.9.7'>Ja neljännysruhtinas Herodes sai kuulla kaikki, mitä tapahtui, eikä tiennyt, mitä ajatella; sillä muutamat sanoivat: "Johannes on noussut kuolleista",</verse>
        <verse osisID='Luke.9.8'>mutta toiset: "Elias on ilmestynyt", toiset taas: "Joku vanhoista profeetoista on noussut ylös".</verse>
        <verse osisID='Luke.9.9'>Ja Herodes sanoi: "Johanneksen minä olen mestauttanut; mutta kuka tämä on, josta minä tuollaista kuulen?" Ja hän etsi tilaisuutta saadakseen nähdä hänet.</verse>
        <verse osisID='Luke.9.10'>Ja apostolit palasivat ja kertoivat Jeesukselle kaikki, mitä olivat tehneet. Niin hän otti heidät mukaansa ja vetäytyi yksinäisyyteen lähelle Beetsaida nimistä kaupunkia.</verse>
        <verse osisID='Luke.9.11'>Mutta kun kansa sai sen tietää, seurasivat he häntä; ja hän otti heidät vastaan ja puhui heille Jumalan valtakunnasta ja teki terveiksi ne, jotka parantamista tarvitsivat.</verse>
        <verse osisID='Luke.9.12'>Ja päivä alkoi laskea. Niin ne kaksitoista tulivat ja sanoivat hänelle: "Laske kansa luotasi, että he menisivät ympärillä oleviin kyliin ja maataloihin majoittumaan ja saamaan ravintoa, sillä täällä me olemme autiossa paikassa".</verse>
        <verse osisID='Luke.9.13'>Mutta hän sanoi heille: "Antakaa te heille syödä". Niin he sanoivat: "Meillä ei ole enempää kuin viisi leipää ja kaksi kalaa, ellemme lähde ostamaan ruokaa kaikelle tälle kansalle".</verse>
        <verse osisID='Luke.9.14'>Sillä heitä oli noin viisituhatta miestä. Niin hän sanoi opetuslapsilleen: "Asettakaa heidät aterioimaan ruokakunnittain, noin viisikymmentä kuhunkin".</verse>
        <verse osisID='Luke.9.15'>Ja he tekivät niin ja asettivat kaikki aterioimaan.</verse>
        <verse osisID='Luke.9.16'>Niin hän otti ne viisi leipää ja kaksi kalaa, katsoi ylös taivaaseen ja siunasi ne ja mursi ja antoi opetuslapsilleen kansan eteen pantaviksi.</verse>
        <verse osisID='Luke.9.17'>Ja kaikki söivät ja tulivat ravituiksi; ja heiltä jääneet tähteet kerättiin, kaksitoista vakallista palasia.</verse>
        <verse osisID='Luke.9.18'>Ja tapahtui, kun hän oli yksinäisessä paikassa rukoilemassa ja hänen opetuslapsensa olivat hänen kanssaan, että hän kysyi heiltä ja sanoi: "Kenen kansa sanoo minun olevan?"</verse>
        <verse osisID='Luke.9.19'>He vastasivat sanoen: "Johannes Kastajan, mutta toiset Eliaan, toiset taas sanovat, että joku vanhoista profeetoista on noussut ylös".</verse>
        <verse osisID='Luke.9.20'>Niin hän sanoi heille: "Kenenkä te sanotte minun olevan?" Pietari vastasi ja sanoi: "Sinä olet Jumalan Kristus".</verse>
        <verse osisID='Luke.9.21'>Niin hän vakavasti varoittaen kielsi heitä kenellekään tästä puhumasta</verse>
        <verse osisID='Luke.9.22'>ja sanoi: "Ihmisen Pojan pitää kärsimän paljon ja joutuman vanhinten ja ylipappien ja kirjanoppineiden hyljittäväksi ja tuleman tapetuksi ja kolmantena päivänä nouseman ylös".</verse>
        <verse osisID='Luke.9.23'>Ja hän sanoi kaikille: "Jos joku tahtoo minun perässäni kulkea, hän kieltäköön itsensä ja ottakoon joka päivä ristinsä ja seuratkoon minua.</verse>
        <verse osisID='Luke.9.24'>Sillä joka tahtoo pelastaa elämänsä, hän kadottaa sen, mutta joka kadottaa elämänsä minun tähteni, hän pelastaa sen.</verse>
        <verse osisID='Luke.9.25'>Sillä mitä se hyödyttää ihmistä, vaikka hän voittaisi omaksensa koko maailman, mutta saattaisi itsensä kadotukseen tai turmioon?</verse>
        <verse osisID='Luke.9.26'>Sillä joka häpeää minua ja minun sanojani, sitä Ihmisen Poika on häpeävä, kun hän tulee omassa ja Isänsä ja pyhäin enkelien kirkkaudessa.</verse>
        <verse osisID='Luke.9.27'>Totisesti minä sanon teille: tässä seisovien joukossa on muutamia, jotka eivät maista kuolemaa, ennenkuin näkevät Jumalan valtakunnan."</verse>
        <verse osisID='Luke.9.28'>Noin kahdeksan päivää sen jälkeen kuin hän oli tämän puhunut, hän otti mukaansa Pietarin ja Johanneksen ja Jaakobin ja nousi vuorelle rukoilemaan.</verse>
        <verse osisID='Luke.9.29'>Ja hänen rukoillessaan hänen kasvojensa näkö muuttui, ja hänen vaatteensa tulivat säteilevän valkoisiksi.</verse>
        <verse osisID='Luke.9.30'>Ja katso, hänen kanssaan puhui kaksi miestä, ja ne olivat Mooses ja Elias.</verse>
        <verse osisID='Luke.9.31'>He näkyivät kirkkaudessa ja puhuivat hänen poismenostansa, jonka hän oli saattava täytäntöön Jerusalemissa.</verse>
        <verse osisID='Luke.9.32'>Mutta Pietari ja ne, jotka olivat hänen kanssansa, olivat unen raskauttamia; mutta kun he siitä heräsivät, näkivät he hänen kirkkautensa ja ne kaksi miestä, jotka seisoivat hänen luonansa.</verse>
        <verse osisID='Luke.9.33'>Ja kun nämä olivat eroamassa hänestä, sanoi Pietari Jeesukselle: "Mestari, meidän on tässä hyvä olla; tehkäämme kolme majaa, sinulle yksi ja Moosekselle yksi ja Elialle yksi". Mutta hän ei tiennyt, mitä sanoi.</verse>
        <verse osisID='Luke.9.34'>Ja hänen tätä sanoessaan tuli pilvi ja peitti heidät varjoonsa; ja he peljästyivät joutuessaan pilveen.</verse>
        <verse osisID='Luke.9.35'>Ja pilvestä kuului ääni, joka sanoi: "Tämä on minun Poikani, se valittu; kuulkaa häntä".</verse>
        <verse osisID='Luke.9.36'>Ja äänen kuuluessa he huomasivat Jeesuksen olevan yksin. Ja he olivat siitä vaiti eivätkä niinä päivinä ilmoittaneet kenellekään mitään siitä, mitä olivat nähneet.</verse>
        <verse osisID='Luke.9.37'>Kun he seuraavana päivänä menivät alas vuorelta, tuli paljon kansaa häntä vastaan.</verse>
        <verse osisID='Luke.9.38'>Ja katso, kansanjoukosta huusi eräs mies sanoen: "Opettaja, minä rukoilen sinua, katsahda minun poikani puoleen, sillä hän on minun ainokaiseni;</verse>
        <verse osisID='Luke.9.39'>ja katso, hänen kimppuunsa käy henki, ja heti hän parkaisee, ja se kouristaa häntä, niin että vaahto lähtee; ja vaivoin se hänestä poistuu, runnellen häntä.</verse>
        <verse osisID='Luke.9.40'>Ja minä pyysin sinun opetuslapsiasi ajamaan sitä ulos, mutta he eivät voineet."</verse>
        <verse osisID='Luke.9.41'>Jeesus vastasi ja sanoi: "Voi, sinä epäuskoinen ja nurja sukupolvi; kuinka kauan minun täytyy olla teidän luonanne ja kärsiä teitä? Tuo poikasi tänne."</verse>
        <verse osisID='Luke.9.42'>Ja vielä pojan tullessakin riivaaja repi häntä ja kouristi kovin. Mutta Jeesus nuhteli saastaista henkeä ja paransi pojan ja antoi hänet takaisin hänen isällensä.</verse>
        <verse osisID='Luke.9.43'>Ja kaikki hämmästyivät Jumalan valtasuuruutta. Mutta kun kaikki ihmettelivät kaikkea sitä, mitä Jeesus teki, sanoi hän opetuslapsillensa:</verse>
        <verse osisID='Luke.9.44'>"Ottakaa korviinne nämä sanat: Ihmisen Poika annetaan ihmisten käsiin".</verse>
        <verse osisID='Luke.9.45'>Mutta he eivät käsittäneet tätä puhetta, ja se oli heiltä peitetty, niin etteivät he sitä ymmärtäneet, ja he pelkäsivät kysyä häneltä, mitä se puhe oli.</verse>
        <verse osisID='Luke.9.46'>Ja heidän mieleensä tuli ajatus, kuka heistä mahtoi olla suurin.</verse>
        <verse osisID='Luke.9.47'>Mutta kun Jeesus tiesi heidän sydämensä ajatuksen, otti hän lapsen ja asetti sen viereensä</verse>
        <verse osisID='Luke.9.48'>ja sanoi heille: "Joka ottaa tykönsä tämän lapsen minun nimeeni, se ottaa tykönsä minut; ja joka ottaa tykönsä minut, ottaa tykönsä hänet, joka on minut lähettänyt. Sillä joka teistä kaikista on pienin, se on suuri."</verse>
        <verse osisID='Luke.9.49'>Silloin Johannes rupesi puhumaan ja sanoi: "Mestari, me näimme erään miehen sinun nimessäsi ajavan ulos riivaajia, ja me kielsimme häntä, koska hän ei seuraa meidän mukanamme".</verse>
        <verse osisID='Luke.9.50'>Mutta Jeesus sanoi hänelle: "Älkää kieltäkö; sillä joka ei ole teitä vastaan, se on teidän puolellanne".</verse>
        <verse osisID='Luke.9.51'>Ja kun hänen ylösottamisensa aika oli täyttymässä, käänsi hän kasvonsa Jerusalemia kohti, vaeltaaksensa sinne.</verse>
        <verse osisID='Luke.9.52'>Ja hän lähetti edellänsä sanansaattajia; ja he lähtivät matkalle ja menivät erääseen samarialaisten kylään valmistaakseen hänelle majaa.</verse>
        <verse osisID='Luke.9.53'>Mutta siellä ei otettu häntä vastaan, koska hän oli vaeltamassa kohti Jerusalemia.</verse>
        <verse osisID='Luke.9.54'>Kun hänen opetuslapsensa Jaakob ja Johannes sen näkivät, sanoivat he: "Herra, tahdotko, niin sanomme, että tuli taivaasta tulkoon alas ja hävittäköön heidät?"</verse>
        <verse osisID='Luke.9.55'>Mutta hän kääntyi ja nuhteli heitä.</verse>
        <verse osisID='Luke.9.56'>Ja he vaelsivat toiseen kylään.</verse>
        <verse osisID='Luke.9.57'>Ja heidän tietä vaeltaessaan eräs mies sanoi hänelle: "Minä seuraan sinua, mihin ikinä menet".</verse>
        <verse osisID='Luke.9.58'>Niin Jeesus sanoi hänelle: "Ketuilla on luolat ja taivaan linnuilla pesät, mutta Ihmisen Pojalla ei ole, mihin hän päänsä kallistaisi".</verse>
        <verse osisID='Luke.9.59'>Toiselle hän sanoi: "Seuraa minua". Mutta tämä sanoi: "Herra, salli minun ensin käydä hautaamassa isäni".</verse>
        <verse osisID='Luke.9.60'>Mutta Jeesus sanoi hänelle: "Anna kuolleitten haudata kuolleensa, mutta mene sinä ja julista Jumalan valtakuntaa".</verse>
        <verse osisID='Luke.9.61'>Vielä eräs toinen sanoi: "Minä tahdon seurata sinua, Herra; mutta salli minun ensin käydä ottamassa jäähyväiset kotiväeltäni".</verse>
        <verse osisID='Luke.9.62'>Mutta Jeesus sanoi hänelle: "Ei kukaan, joka laskee kätensä auraan ja katsoo taaksensa, ole sovelias Jumalan valtakuntaan".</verse>
      </chapter>
      <chapter osisID='Luke.10'>
        <verse osisID='Luke.10.1'>Sen jälkeen Herra valitsi seitsemänkymmentä muuta ja lähetti heidät kaksittain edellänsä jokaiseen kaupunkiin ja paikkaan, jonne hän itse aikoi mennä.</verse>
        <verse osisID='Luke.10.2'>Ja hän sanoi heille: "Eloa on paljon, mutta työmiehiä vähän. Rukoilkaa siis elon Herraa, että hän lähettäisi työmiehiä elonkorjuuseensa.</verse>
        <verse osisID='Luke.10.3'>Menkää; katso, minä lähetän teidät niinkuin lampaat susien keskelle.</verse>
        <verse osisID='Luke.10.4'>Älkää ottako mukaanne rahakukkaroa, älkää laukkua, älkää kenkiä, älkääkä tervehtikö ketään tiellä.</verse>
        <verse osisID='Luke.10.5'>Kun tulette johonkin taloon, niin sanokaa ensiksi: 'Rauha tälle talolle!'</verse>
        <verse osisID='Luke.10.6'>Ja jos siellä on rauhan lapsi, niin teidän rauhanne on lepäävä hänen päällänsä; mutta jos ei ole, niin se palajaa teille.</verse>
        <verse osisID='Luke.10.7'>Ja olkaa siinä talossa ja syökää ja juokaa, mitä heillä on tarjota, sillä työmies on palkkansa ansainnut. Älkää siirtykö talosta taloon.</verse>
        <verse osisID='Luke.10.8'>Ja mihin kaupunkiin te tulettekin, missä teidät otetaan vastaan, syökää, mitä eteenne pannaan,</verse>
        <verse osisID='Luke.10.9'>ja parantakaa sairaat siellä ja sanokaa heille: 'Jumalan valtakunta on tullut teitä lähelle'.</verse>
        <verse osisID='Luke.10.10'>Mutta kun tulette kaupunkiin, jossa teitä ei oteta vastaan, niin menkää sen kaduille ja sanokaa:</verse>
        <verse osisID='Luke.10.11'>'Tomunkin, joka teidän kaupungistanne on jalkoihimme tarttunut, me pudistamme teille takaisin; mutta se tietäkää, että Jumalan valtakunta on tullut lähelle'.</verse>
        <verse osisID='Luke.10.12'>Minä sanon teille: Sodoman on oleva sinä päivänä helpompi kuin sen kaupungin.</verse>
        <verse osisID='Luke.10.13'>Voi sinua, Korasin! Voi sinua, Beetsaida! Sillä jos ne voimalliset teot, jotka teissä ovat tapahtuneet, olisivat tapahtuneet Tyyrossa ja Siidonissa, niin nämä jo aikaa sitten olisivat säkissä ja tuhassa istuen tehneet parannuksen.</verse>
        <verse osisID='Luke.10.14'>Mutta Tyyron ja Siidonin on oleva tuomiolla helpompi kuin teidän.</verse>
        <verse osisID='Luke.10.15'>Ja sinä, Kapernaum, korotetaankohan sinut hamaan taivaaseen? Hamaan tuonelaan on sinun astuttava alas.</verse>
        <verse osisID='Luke.10.16'>Joka kuulee teitä, se kuulee minua, ja joka hylkää teidät, hylkää minut; mutta joka minut hylkää, hylkää hänet, joka on minut lähettänyt."</verse>
        <verse osisID='Luke.10.17'>Niin ne seitsemänkymmentä palasivat iloiten ja sanoivat: "Herra, riivaajatkin ovat meille alamaiset sinun nimesi tähden".</verse>
        <verse osisID='Luke.10.18'>Silloin hän sanoi heille: "Minä näin saatanan lankeavan taivaasta niinkuin salaman.</verse>
        <verse osisID='Luke.10.19'>Katso, minä olen antanut teille vallan tallata käärmeitä ja skorpioneja ja kaikkea vihollisen voimaa, eikä mikään ole teitä vahingoittava.</verse>
        <verse osisID='Luke.10.20'>Älkää kuitenkaan siitä iloitko, että henget ovat teille alamaiset, vaan iloitkaa siitä, että teidän nimenne ovat kirjoitettuina taivaissa."</verse>
        <verse osisID='Luke.10.21'>Sillä hetkellä hän riemuitsi Pyhässä Hengessä ja sanoi: "Minä ylistän sinua, Isä, taivaan ja maan Herra, että olet salannut nämä viisailta ja ymmärtäväisiltä ja ilmoittanut ne lapsenmielisille. Niin, Isä, sillä näin on sinulle hyväksi näkynyt.</verse>
        <verse osisID='Luke.10.22'>Kaikki on minun Isäni antanut minun haltuuni, eikä kukaan muu tunne, kuka Poika on, kuin Isä; eikä kukaan muu tunne, kuka Isä on, kuin Poika ja se, kenelle Poika tahtoo hänet ilmoittaa."</verse>
        <verse osisID='Luke.10.23'>Ja hän kääntyi opetuslapsiinsa erikseen ja sanoi: "Autuaat ovat ne silmät, jotka näkevät, mitä te näette.</verse>
        <verse osisID='Luke.10.24'>Sillä minä sanon teille: monet profeetat ja kuninkaat ovat tahtoneet nähdä, mitä te näette, eivätkä ole nähneet, ja kuulla, mitä te kuulette, eivätkä ole kuulleet."</verse>
        <verse osisID='Luke.10.25'>Ja katso, eräs lainoppinut nousi ja kysyi kiusaten häntä: "Opettaja, mitä minun pitää tekemän, että minä iankaikkisen elämän perisin?"</verse>
        <verse osisID='Luke.10.26'>Niin hän sanoi hänelle: "Mitä laissa on kirjoitettuna? Kuinkas luet?"</verse>
        <verse osisID='Luke.10.27'>Hän vastasi ja sanoi: "Rakasta Herraa, sinun Jumalaasi, kaikesta sydämestäsi ja kaikesta sielustasi ja kaikesta voimastasi ja kaikesta mielestäsi, ja lähimmäistäsi niinkuin itseäsi".</verse>
        <verse osisID='Luke.10.28'>Hän sanoi hänelle: "Oikein vastasit; tee se, niin sinä saat elää".</verse>
        <verse osisID='Luke.10.29'>Mutta hän tahtoi näyttää olevansa vanhurskas ja sanoi Jeesukselle: "Kuka sitten on minun lähimmäiseni?"</verse>
        <verse osisID='Luke.10.30'>Jeesus vastasi ja sanoi: "Eräs mies vaelsi Jerusalemista alas Jerikoon ja joutui ryövärien käsiin, jotka riisuivat hänet alasti ja löivät haavoille ja menivät pois jättäen hänet puolikuolleeksi.</verse>
        <verse osisID='Luke.10.31'>Niin vaelsi sattumalta eräs pappi sitä tietä ja näki hänet ja meni ohitse.</verse>
        <verse osisID='Luke.10.32'>Samoin leeviläinenkin: kun hän tuli sille paikalle ja näki hänet, meni hän ohitse.</verse>
        <verse osisID='Luke.10.33'>Mutta kun eräs samarialainen, joka matkusti sitä tietä, tuli hänen kohdalleen ja näki hänet, niin hän armahti häntä.</verse>
        <verse osisID='Luke.10.34'>Ja hän meni hänen luokseen ja sitoi hänen haavansa ja vuodatti niihin öljyä ja viiniä, pani hänet juhtansa selkään ja vei hänet majataloon ja hoiti häntä.</verse>
        <verse osisID='Luke.10.35'>Ja seuraavana aamuna hän otti esiin kaksi denaria ja antoi majatalon isännälle ja sanoi: 'Hoida häntä, ja mitä sinulta lisää kuluu, sen minä palatessani sinulle maksan'.</verse>
        <verse osisID='Luke.10.36'>Kuka näistä kolmesta sinun mielestäsi osoitti olevansa sen lähimmäinen, joka oli joutunut ryövärien käsiin?"</verse>
        <verse osisID='Luke.10.37'>Hän sanoi: "Se, joka osoitti hänelle laupeutta". Niin Jeesus sanoi hänelle: "Mene ja tee sinä samoin".</verse>
        <verse osisID='Luke.10.38'>Ja heidän vaeltaessaan hän meni muutamaan kylään. Niin eräs nainen, nimeltä Martta, otti hänet kotiinsa.</verse>
        <verse osisID='Luke.10.39'>Ja hänellä oli sisar, Maria niminen, joka asettui istumaan Herran jalkojen juureen ja kuunteli hänen puhettansa.</verse>
        <verse osisID='Luke.10.40'>Mutta Martta puuhasi monissa palvelustoimissa; ja hän tuli ja sanoi: "Herra, etkö sinä välitä mitään siitä, että sisareni on jättänyt minut yksinäni palvelemaan? Sano siis hänelle, että hän minua auttaisi."</verse>
        <verse osisID='Luke.10.41'>Herra vastasi ja sanoi hänelle: "Martta, Martta, moninaisista sinä huolehdit ja hätäilet,</verse>
        <verse osisID='Luke.10.42'>mutta tarpeellisia on vähän, tahi yksi ainoa. Maria on valinnut hyvän osan, jota ei häneltä oteta pois."</verse>
      </chapter>
      <chapter osisID='Luke.11'>
        <verse osisID='Luke.11.1'>Ja kun hän oli eräässä paikassa rukoilemassa ja oli lakannut, sanoi eräs hänen opetuslapsistansa hänelle: "Herra, opeta meitä rukoilemaan, niinkuin Johanneskin opetti opetuslapsiansa".</verse>
        <verse osisID='Luke.11.2'>Niin hän sanoi heille: "Kun rukoilette, sanokaa: Isä, pyhitetty olkoon sinun nimesi; tulkoon sinun valtakuntasi; (tapahtukoon sinun tahtosi myös maan päällä niinkuin taivaassa;)</verse>
        <verse osisID='Luke.11.3'>anna meille joka päivä meidän jokapäiväinen leipämme;</verse>
        <verse osisID='Luke.11.4'>ja anna meille meidän syntimme anteeksi, sillä mekin annamme anteeksi jokaiselle velallisellemme; äläkä saata meitä kiusaukseen; (vaan päästä meidät pahasta)."</verse>
        <verse osisID='Luke.11.5'>Ja hän sanoi heille: "Jos jollakin teistä on ystävä ja hän menee hänen luoksensa yösydännä ja sanoo hänelle: 'Ystäväni, lainaa minulle kolme leipää,</verse>
        <verse osisID='Luke.11.6'>sillä eräs ystäväni on matkallaan tullut minun luokseni, eikä minulla ole, mitä panna hänen eteensä';</verse>
        <verse osisID='Luke.11.7'>ja toinen sisältä vastaa ja sanoo: 'Älä minua vaivaa; ovi on jo suljettu, ja lapseni ovat minun kanssani vuoteessa; en minä voi nousta antamaan sinulle' -</verse>
        <verse osisID='Luke.11.8'>minä sanon teille: vaikka hän ei nousekaan antamaan hänelle sentähden, että hän on hänen ystävänsä, nousee hän kuitenkin sentähden, että toinen ei hellitä, ja antaa hänelle niin paljon, kuin hän tarvitsee.</verse>
        <verse osisID='Luke.11.9'>Niinpä minäkin sanon teille: anokaa, niin teille annetaan; etsikää, niin te löydätte; kolkuttakaa, niin teille avataan.</verse>
        <verse osisID='Luke.11.10'>Sillä jokainen anova saa, ja etsivä löytää, ja kolkuttavalle avataan.</verse>
        <verse osisID='Luke.11.11'>Ja kuka teistä on se isä, joka poikansa häneltä pyytäessä kalaa antaa hänelle kalan sijasta käärmeen,</verse>
        <verse osisID='Luke.11.12'>taikka joka hänen pyytäessään munaa antaa hänelle skorpionin?</verse>
        <verse osisID='Luke.11.13'>Jos siis te, jotka olette pahoja, osaatte antaa lapsillenne hyviä lahjoja, kuinka paljoa ennemmin taivaallinen Isä antaa Pyhän Hengen niille, jotka sitä häneltä anovat!"</verse>
        <verse osisID='Luke.11.14'>Ja hän ajoi ulos riivaajan, ja se oli mykkä; ja kun riivaaja oli lähtenyt, niin tapahtui, että mykkä mies puhui; ja kansa ihmetteli.</verse>
        <verse osisID='Luke.11.15'>Mutta muutamat heistä sanoivat: "Beelsebulin, riivaajain päämiehen, voimalla hän ajaa ulos riivaajia".</verse>
        <verse osisID='Luke.11.16'>Toiset taas kiusasivat häntä ja pyysivät häneltä merkkiä taivaasta.</verse>
        <verse osisID='Luke.11.17'>Mutta hän tiesi heidän ajatuksensa ja sanoi heille: "Jokainen valtakunta, joka riitautuu itsensä kanssa, joutuu autioksi, ja talo kaatuu talon päälle.</verse>
        <verse osisID='Luke.11.18'>Jos nyt saatanakin on riitautunut itsensä kanssa, kuinka hänen valtakuntansa pysyy pystyssä? Tehän sanotte minun Beelsebulin voimalla ajavan ulos riivaajia.</verse>
        <verse osisID='Luke.11.19'>Mutta jos minä Beelsebulin voimalla ajan ulos riivaajia, kenenkä voimalla sitten teidän lapsenne ajavat niitä ulos? Sentähden he tulevat olemaan teidän tuomarinne.</verse>
        <verse osisID='Luke.11.20'>Mutta jos minä Jumalan sormella ajan ulos riivaajia, niin onhan Jumalan valtakunta tullut teidän tykönne.</verse>
        <verse osisID='Luke.11.21'>Kun väkevä aseellisena vartioitsee kartanoaan, on hänen omaisuutensa turvassa.</verse>
        <verse osisID='Luke.11.22'>Mutta kun häntä väkevämpi karkaa hänen päällensä ja voittaa hänet, ottaa hän häneltä kaikki aseet, joihin hän luotti, ja jakaa häneltä riistämänsä saaliin.</verse>
        <verse osisID='Luke.11.23'>Joka ei ole minun kanssani, se on minua vastaan, ja joka ei minun kanssani kokoa, se hajottaa.</verse>
        <verse osisID='Luke.11.24'>Kun saastainen henki lähtee ihmisestä, kuljeksii se autioita paikkoja ja etsii lepoa; ja kun ei löydä, sanoo se: 'Minä palaan huoneeseeni, josta lähdin'.</verse>
        <verse osisID='Luke.11.25'>Ja kun se tulee, tapaa se sen lakaistuna ja kaunistettuna.</verse>
        <verse osisID='Luke.11.26'>Silloin se menee ja ottaa mukaansa seitsemän muuta henkeä, pahempaa kuin se itse, ja ne tulevat sisään ja asuvat siellä. Ja sen ihmisen viimeiset tulevat pahemmiksi kuin ensimmäiset."</verse>
        <verse osisID='Luke.11.27'>Niin hänen tätä puhuessaan eräs nainen kansanjoukosta korotti äänensä ja sanoi hänelle: "Autuas on se kohtu, joka on kantanut sinut, ja ne rinnat, joita olet imenyt".</verse>
        <verse osisID='Luke.11.28'>Mutta hän sanoi: "Niin, autuaat ovat ne, jotka kuulevat Jumalan sanan ja sitä noudattavat".</verse>
        <verse osisID='Luke.11.29'>Kun kansaa yhä kokoontui, rupesi hän puhumaan: "Tämä sukupolvi on paha sukupolvi: se tavoittelee merkkiä, mutta sille ei anneta muuta merkkiä kuin Joonaan merkki.</verse>
        <verse osisID='Luke.11.30'>Sillä niinkuin Joonas tuli niiniveläisille merkiksi, niin Ihmisen Poikakin on oleva merkkinä tälle sukupolvelle.</verse>
        <verse osisID='Luke.11.31'>Etelän kuningatar on heräjävä tuomiolle yhdessä tämän sukupolven miesten kanssa ja tuleva heille tuomioksi; sillä hän tuli maan ääristä kuulemaan Salomon viisautta, ja katso, tässä on enempi kuin Salomo.</verse>
        <verse osisID='Luke.11.32'>Niiniven miehet nousevat tuomiolle yhdessä tämän sukupolven kanssa ja tulevat sille tuomioksi; sillä he tekivät parannuksen Joonaan saarnan vaikutuksesta, ja katso, tässä on enempi kuin Joonas.</verse>
        <verse osisID='Luke.11.33'>Ei kukaan, joka sytyttää lampun, pane sitä kätköön eikä vakan alle, vaan panee sen lampunjalkaan, että sisälletulijat näkisivät valon.</verse>
        <verse osisID='Luke.11.34'>Sinun silmäsi on ruumiin lamppu. Kun silmäsi on terve, on koko sinun ruumiisi valaistu, mutta kun se on viallinen, on myös sinun ruumiisi pimeä.</verse>
        <verse osisID='Luke.11.35'>Katso siis, ettei valo, joka sinussa on, ole pimeyttä.</verse>
        <verse osisID='Luke.11.36'>Jos siis koko sinun ruumiisi on valoisa eikä miltään osaltaan pimeä, on se oleva kokonaan valoisa, niinkuin lampun valaistessa sinua kirkkaalla loisteellaan."</verse>
        <verse osisID='Luke.11.37'>Hänen näin puhuessaan pyysi eräs fariseus häntä luoksensa aterioimaan; niin hän meni sinne ja asettui aterialle.</verse>
        <verse osisID='Luke.11.38'>Mutta kun fariseus näki, ettei hän peseytynyt ennen ateriaa, ihmetteli hän.</verse>
        <verse osisID='Luke.11.39'>Silloin Herra sanoi hänelle: "Kyllä te, fariseukset, puhdistatte maljan ja vadin ulkopuolen, mutta sisäpuoli teissä on täynnä ryöstöä ja pahuutta.</verse>
        <verse osisID='Luke.11.40'>Te mielettömät, eikö se, joka on tehnyt ulkopuolen, ole tehnyt sisäpuoltakin?</verse>
        <verse osisID='Luke.11.41'>Mutta antakaa almuksi se, mikä sisällä on; katso, silloin kaikki on teille puhdasta.</verse>
        <verse osisID='Luke.11.42'>Mutta voi teitä, te fariseukset, kun te annatte kymmenykset mintuista ja ruuduista ja kaikenlaisista vihanneksista, mutta sivuutatte oikeuden ja Jumalan rakkauden! Näitä olisi tullut noudattaa eikä noitakaan laiminlyödä.</verse>
        <verse osisID='Luke.11.43'>Voi teitä, te fariseukset, kun te rakastatte etumaista istuinta synagoogissa ja tervehdyksiä toreilla!</verse>
        <verse osisID='Luke.11.44'>Voi teitä, kun te olette niinkuin merkittömät haudat, joiden päällitse ihmiset kävelevät niistä tietämättä!"</verse>
        <verse osisID='Luke.11.45'>Silloin eräs lainoppineista rupesi puhumaan ja sanoi hänelle: "Opettaja, kun noin puhut, niin sinä häpäiset myös meitä".</verse>
        <verse osisID='Luke.11.46'>Mutta hän sanoi: "Voi teitäkin, te lainoppineet, kun te sälytätte ihmisten päälle vaikeasti kannettavia taakkoja ettekä itse sormellannekaan koske niihin taakkoihin!</verse>
        <verse osisID='Luke.11.47'>Voi teitä, kun te rakennatte profeettain hautakammioita, ja teidän isänne ovat heidät tappaneet!</verse>
        <verse osisID='Luke.11.48'>Näin te siis olette isäinne tekojen todistajia ja suostutte niihin: sillä he tappoivat profeetat, ja te rakennatte niille hautakammioita.</verse>
        <verse osisID='Luke.11.49'>Sentähden Jumalan viisaus sanookin: 'Minä lähetän heille profeettoja ja apostoleja, ja muutamat niistä he tappavat ja toisia vainoavat,</verse>
        <verse osisID='Luke.11.50'>että tältä sukukunnalta vaadittaisiin kaikkien profeettain veri, mikä on vuodatettu maailman perustamisesta asti,</verse>
        <verse osisID='Luke.11.51'>hamasta Aabelin verestä Sakariaan vereen saakka, hänen, joka surmattiin alttarin ja temppelin välillä'. Niin, minä sanon teille, se pitää tältä sukukunnalta vaadittaman.</verse>
        <verse osisID='Luke.11.52'>Voi teitä, te lainoppineet, kun te olette vieneet tiedon avaimen! Itse te ette ole menneet sisälle, ja sisälle meneviä te olette estäneet."</verse>
        <verse osisID='Luke.11.53'>Ja hänen sieltä lähtiessään kirjanoppineet ja fariseukset rupesivat kovasti ahdistamaan häntä ja urkkimaan häneltä moninaisia,</verse>
        <verse osisID='Luke.11.54'>väijyen, miten saisivat hänet hänen sanoistaan ansaan.</verse>
      </chapter>
      <chapter osisID='Luke.12'>
        <verse osisID='Luke.12.1'>Kun sillä välin kansaa oli kokoontunut tuhatmäärin, niin että he polkivat toisiaan, rupesi hän puhumaan opetuslapsillensa: "Ennen kaikkea kavahtakaa fariseusten hapatusta, se on: ulkokultaisuutta.</verse>
        <verse osisID='Luke.12.2'>Ei ole mitään peitettyä, mikä ei tule paljastetuksi, eikä mitään salattua, mikä ei tule tunnetuksi.</verse>
        <verse osisID='Luke.12.3'>Sentähden, kaikki, mitä te pimeässä sanotte, joutuu päivänvalossa kuultavaksi, ja mitä korvaan puhutte kammioissa, se katoilta julistetaan.</verse>
        <verse osisID='Luke.12.4'>Mutta minä sanon teille, ystävilleni: älkää peljätkö niitä, jotka tappavat ruumiin, eivätkä sen jälkeen voi mitään enempää tehdä.</verse>
        <verse osisID='Luke.12.5'>Vaan minä osoitan teille, ketä teidän on pelkääminen: peljätkää häntä, jolla on valta tapettuansa syöstä helvettiin. Niin, minä sanon teille, häntä te peljätkää.</verse>
        <verse osisID='Luke.12.6'>Eikö viittä varpusta myydä kahteen ropoon? Eikä Jumala ole yhtäkään niistä unhottanut.</verse>
        <verse osisID='Luke.12.7'>Ovatpa teidän päänne hiuksetkin kaikki luetut. Älkää peljätkö; te olette suurempiarvoiset kuin monta varpusta.</verse>
        <verse osisID='Luke.12.8'>Mutta minä sanon teille: jokaisen, joka tunnustaa minut ihmisten edessä, myös Ihmisen Poika tunnustaa Jumalan enkelien edessä.</verse>
        <verse osisID='Luke.12.9'>Mutta joka kieltää minut ihmisten edessä, se kielletään Jumalan enkelien edessä.</verse>
        <verse osisID='Luke.12.10'>Ja jokaiselle, joka sanoo sanan Ihmisen Poikaa vastaan, annetaan anteeksi; mutta sille, joka Pyhää Henkeä pilkkaa, ei anteeksi anneta.</verse>
        <verse osisID='Luke.12.11'>Mutta kun he vievät teitä synagoogain ja hallitusten ja esivaltojen eteen, älkää huolehtiko siitä, miten tai mitä vastaisitte puolestanne tahi mitä sanoisitte;</verse>
        <verse osisID='Luke.12.12'>sillä Pyhä Henki opettaa teille sillä hetkellä, mitä teidän on sanottava."</verse>
        <verse osisID='Luke.12.13'>Niin muuan mies kansanjoukosta sanoi hänelle: "Opettaja, sano minun veljelleni, että hän jakaisi kanssani perinnön".</verse>
        <verse osisID='Luke.12.14'>Mutta hän vastasi hänelle: "Ihminen, kuka on minut asettanut teille tuomariksi tai jakomieheksi?"</verse>
        <verse osisID='Luke.12.15'>Ja hän sanoi heille: "Katsokaa eteenne ja kavahtakaa kaikkea ahneutta, sillä ei ihmisen elämä riipu hänen omaisuudestaan, vaikka sitä ylenpalttisesti olisi".</verse>
        <verse osisID='Luke.12.16'>Ja hän puhui heille vertauksen sanoen: "Rikkaan miehen maa kasvoi hyvin.</verse>
        <verse osisID='Luke.12.17'>Niin hän mietti mielessään ja sanoi: 'Mitä minä teen, kun ei minulla ole, mihin viljani kokoaisin?'</verse>
        <verse osisID='Luke.12.18'>Ja hän sanoi: 'Tämän minä teen: minä revin maahan aittani ja rakennan suuremmat ja kokoan niihin kaiken eloni ja hyvyyteni;</verse>
        <verse osisID='Luke.12.19'>ja sanon sielulleni: sielu, sinulla on paljon hyvää tallessa moneksi vuodeksi; nauti lepoa, syö, juo ja iloitse'.</verse>
        <verse osisID='Luke.12.20'>Mutta Jumala sanoi hänelle: 'Sinä mieletön, tänä yönä sinun sielusi vaaditaan sinulta pois; kenelle sitten joutuu se, minkä sinä olet hankkinut?'</verse>
        <verse osisID='Luke.12.21'>Näin käy sen, joka kokoaa aarteita itselleen, mutta jolla ei ole rikkautta Jumalan tykönä."</verse>
        <verse osisID='Luke.12.22'>Ja hän sanoi opetuslapsillensa: "Sentähden minä sanon teille: älkää murehtiko hengestänne, mitä söisitte, älkääkä ruumiistanne, mitä päällenne pukisitte.</verse>
        <verse osisID='Luke.12.23'>Sillä henki on enemmän kuin ruoka, ja ruumis enemmän kuin vaatteet.</verse>
        <verse osisID='Luke.12.24'>Katselkaa kaarneita: eivät ne kylvä eivätkä leikkaa, eikä niillä ole säilytyshuonetta eikä aittaa; ja Jumala ruokkii ne. Kuinka paljoa suurempiarvoiset te olette kuin linnut!</verse>
        <verse osisID='Luke.12.25'>Ja kuka teistä voi murehtimisellaan lisätä ikäänsä kyynäränkään vertaa?</verse>
        <verse osisID='Luke.12.26'>Jos siis ette voi sitäkään, mikä vähintä on, mitä te murehditte muusta?</verse>
        <verse osisID='Luke.12.27'>Katselkaa kukkia, kuinka ne kasvavat: eivät ne työtä tee eivätkä kehrää. Kuitenkin minä sanon teille: ei Salomo kaikessa loistossansa ollut niin vaatetettu kuin yksi niistä.</verse>
        <verse osisID='Luke.12.28'>Jos siis Jumala näin vaatettaa kedon ruohon, joka tänään kasvaa ja huomenna uuniin heitetään, kuinka paljoa ennemmin teidät, te vähäuskoiset!</verse>
        <verse osisID='Luke.12.29'>Älkää siis tekään etsikö, mitä söisitte ja mitä joisitte, älkääkä korkeita tavoitelko.</verse>
        <verse osisID='Luke.12.30'>Sillä näitä kaikkia maailman pakanakansat tavoittelevat; mutta teidän Isänne kyllä tietää teidän näitä tarvitsevan.</verse>
        <verse osisID='Luke.12.31'>Vaan etsikää Jumalan valtakuntaa, niin myös nämä teille annetaan sen ohessa.</verse>
        <verse osisID='Luke.12.32'>Älä pelkää, sinä piskuinen lauma; sillä teidän Isänne on nähnyt hyväksi antaa teille valtakunnan.</verse>
        <verse osisID='Luke.12.33'>Myykää, mitä teillä on, ja antakaa almuja; hankkikaa itsellenne kulumattomat kukkarot, loppumaton aarre taivaisiin, mihin ei varas ulotu ja missä koi ei turmele.</verse>
        <verse osisID='Luke.12.34'>Sillä missä teidän aarteenne on, siellä on myös teidän sydämenne.</verse>
        <verse osisID='Luke.12.35'>Olkoot teidän kupeenne vyötetyt ja lamppunne palamassa;</verse>
        <verse osisID='Luke.12.36'>ja olkaa te niiden ihmisten kaltaiset, jotka herraansa odottavat, milloin hän palajaa häistä, että he hänen tullessaan ja kolkuttaessaan heti avaisivat hänelle.</verse>
        <verse osisID='Luke.12.37'>Autuaat ne palvelijat, jotka heidän herransa tullessaan tapaa valvomasta! Totisesti minä sanon teille: hän vyöttäytyy ja asettaa heidät aterioimaan ja menee ja palvelee heitä.</verse>
        <verse osisID='Luke.12.38'>Ja jos hän tulee toisella yövartiolla tai kolmannella ja havaitsee heidän näin tekevän, niin autuaat ovat ne palvelijat.</verse>
        <verse osisID='Luke.12.39'>Mutta se tietäkää: jos perheenisäntä tietäisi, millä hetkellä varas tulee, hän ei sallisi taloonsa murtauduttavan.</verse>
        <verse osisID='Luke.12.40'>Niin olkaa tekin valmiit, sillä sinä hetkenä, jona ette luule, Ihmisen Poika tulee."</verse>
        <verse osisID='Luke.12.41'>Niin Pietari sanoi: "Herra, meistäkö sinä sanot tämän vertauksen vai myös kaikista muista?"</verse>
        <verse osisID='Luke.12.42'>Ja Herra sanoi: "Kuka siis on se uskollinen ja ymmärtäväinen huoneenhaltija, jonka hänen herransa asettaa pitämään huolta hänen palvelusväestään, antamaan heille ajallaan heidän ruokaosansa?</verse>
        <verse osisID='Luke.12.43'>Autuas se palvelija, jonka hänen herransa tullessaan havaitsee näin tekevän!</verse>
        <verse osisID='Luke.12.44'>Totisesti minä sanon teille: hän asettaa hänet kaiken omaisuutensa hoitajaksi.</verse>
        <verse osisID='Luke.12.45'>Mutta jos palvelija sanoo sydämessään: 'Herrani tulo viivästyy', ja rupeaa lyömään palvelijoita ja palvelijattaria sekä syömään ja juomaan ja päihdyttämään itseänsä,</verse>
        <verse osisID='Luke.12.46'>niin sen palvelijan herra tulee päivänä, jona hän ei odota, ja hetkenä, jota hän ei arvaa, ja hakkaa hänet kappaleiksi ja määrää hänelle saman osan kuin uskottomille.</verse>
        <verse osisID='Luke.12.47'>Ja sitä palvelijaa, joka tiesi herransa tahdon, mutta ei tehnyt valmistuksia eikä toiminut hänen tahtonsa mukaan, rangaistaan monilla lyönneillä.</verse>
        <verse osisID='Luke.12.48'>Sitä taas, joka ei tiennyt, mutta teki semmoista, mikä lyöntejä ansaitsee, rangaistaan vain muutamilla lyönneillä. Sillä jokaiselta, jolle on paljon annettu, myös paljon vaaditaan; ja jolle on paljon uskottu, siltä sitä enemmän kysytään.</verse>
        <verse osisID='Luke.12.49'>Tulta minä olen tullut heittämään maan päälle; ja kuinka minä tahtoisinkaan, että se jo olisi syttynyt!</verse>
        <verse osisID='Luke.12.50'>Mutta minä olen kasteella kastettava, ja kuinka minä olenkaan ahdistettu, kunnes se on täytetty!</verse>
        <verse osisID='Luke.12.51'>Luuletteko, että minä olen tullut tuomaan maan päälle rauhaa? Ei, sanon minä teille, vaan eripuraisuutta.</verse>
        <verse osisID='Luke.12.52'>Sillä tästedes riitautuu viisi samassa talossa keskenään, kolme joutuu riitaan kahta vastaan ja kaksi kolmea vastaan,</verse>
        <verse osisID='Luke.12.53'>isä poikaansa vastaan ja poika isäänsä vastaan, äiti tytärtänsä vastaan ja tytär äitiänsä vastaan, anoppi miniäänsä vastaan ja miniä anoppiansa vastaan."</verse>
        <verse osisID='Luke.12.54'>Ja hän sanoi myöskin kansalle: "Kun näette pilven nousevan lännestä, sanotte kohta: 'Tulee sade'; ja niin tuleekin.</verse>
        <verse osisID='Luke.12.55'>Ja kun näette etelätuulen puhaltavan, sanotte: 'Tulee helle'; ja niin tuleekin.</verse>
        <verse osisID='Luke.12.56'>Te ulkokullatut, maan ja taivaan muodon te osaatte arvioida; mutta kuinka ette arvioitse tätä aikaa?</verse>
        <verse osisID='Luke.12.57'>Miksi ette jo itsestänne päätä, mikä oikeata on?</verse>
        <verse osisID='Luke.12.58'>Kun kuljet riitapuolesi kanssa hallitusmiehen eteen, niin tee matkalla voitavasi päästäksesi hänestä sovussa eroon, ettei hän raastaisi sinua tuomarin eteen ja tuomari antaisi sinua oikeudenpalvelijalle, ja ettei oikeudenpalvelija heittäisi sinua vankeuteen.</verse>
        <verse osisID='Luke.12.59'>Minä sanon sinulle: sieltä et pääse, ennenkuin maksat viimeisenkin rovon."</verse>
      </chapter>
      <chapter osisID='Luke.13'>
        <verse osisID='Luke.13.1'>Samaan aikaan oli saapuvilla muutamia, jotka kertoivat hänelle niistä galilealaisista, joiden veren Pilatus oli sekoittanut heidän uhriensa vereen.</verse>
        <verse osisID='Luke.13.2'>Niin Jeesus vastasi ja sanoi heille: "Luuletteko, että nämä galilealaiset olivat syntisemmät kuin kaikki muut galilealaiset, koska he saivat kärsiä tämän?</verse>
        <verse osisID='Luke.13.3'>Eivät olleet, sanon minä teille, mutta ellette tee parannusta, niin samoin te kaikki hukutte.</verse>
        <verse osisID='Luke.13.4'>Taikka ne kahdeksantoista, jotka saivat surmansa, kun torni Siloassa kaatui heidän päällensä, luuletteko, että he olivat syyllisemmät kuin kaikki muut ihmiset, jotka Jerusalemissa asuvat?</verse>
        <verse osisID='Luke.13.5'>Eivät olleet, sanon minä teille, mutta ellette tee parannusta, niin samoin te kaikki hukutte."</verse>
        <verse osisID='Luke.13.6'>Ja hän puhui tämän vertauksen: "Eräällä miehellä oli viikunapuu istutettuna viinitarhassaan; ja hän tuli etsimään hedelmää siitä, mutta ei löytänyt.</verse>
        <verse osisID='Luke.13.7'>Niin hän sanoi viinitarhurille: 'Katso, kolmena vuotena minä olen käynyt etsimässä hedelmää tästä viikunapuusta, mutta en ole löytänyt. Hakkaa se pois; mitä varten se vielä maata laihduttaa?'</verse>
        <verse osisID='Luke.13.8'>Mutta tämä vastasi ja sanoi hänelle: 'Herra, anna sen olla vielä tämä vuosi; sillä aikaa minä kuokin ja lannoitan maan sen ympäriltä.</verse>
        <verse osisID='Luke.13.9'>Ehkä se ensi vuonna tekee hedelmää; mutta jos ei, niin hakkaa se pois'."</verse>
        <verse osisID='Luke.13.10'>Ja hän oli opettamassa eräässä synagoogassa sapattina.</verse>
        <verse osisID='Luke.13.11'>Ja katso, siellä oli nainen, jossa oli ollut heikkouden henki kahdeksantoista vuotta, ja hän oli koukistunut ja täydelleen kykenemätön oikaisemaan itseänsä.</verse>
        <verse osisID='Luke.13.12'>Hänet nähdessään Jeesus kutsui hänet luoksensa ja sanoi hänelle: "Nainen, sinä olet päässyt heikkoudestasi",</verse>
        <verse osisID='Luke.13.13'>ja pani kätensä hänen päälleen. Ja heti hän oikaisi itsensä suoraksi ja ylisti Jumalaa.</verse>
        <verse osisID='Luke.13.14'>Mutta synagoogan esimies, joka närkästyi siitä, että Jeesus paransi sapattina, rupesi puhumaan ja sanoi kansalle: "Kuusi päivää on, joina tulee työtä tehdä; tulkaa siis niinä päivinä parannuttamaan itseänne, älkääkä sapatinpäivänä".</verse>
        <verse osisID='Luke.13.15'>Mutta Herra vastasi hänelle ja sanoi: "Te ulkokullatut, eikö jokainen teistä sapattina päästä härkäänsä tai aasiansa seimestä ja vie sitä juomaan?</verse>
        <verse osisID='Luke.13.16'>Ja tätä naista, joka on Aabrahamin tytär ja jota saatana on pitänyt sidottuna, katso, jo kahdeksantoista vuotta, tätäkö ei olisi pitänyt päästää siitä siteestä sapatinpäivänä?"</verse>
        <verse osisID='Luke.13.17'>Ja hänen näin sanoessaan kaikki hänen vastustajansa häpesivät, ja kaikki kansa iloitsi kaikista niistä ihmeellisistä teoista, joita hän teki.</verse>
        <verse osisID='Luke.13.18'>Niin hän sanoi: "Minkä kaltainen on Jumalan valtakunta, ja mihin minä sen vertaisin?</verse>
        <verse osisID='Luke.13.19'>Se on sinapinsiemenen kaltainen, jonka mies otti ja kylvi puutarhaansa; ja se kasvoi, ja siitä tuli puu, ja taivaan linnut tekivät pesänsä sen oksille."</verse>
        <verse osisID='Luke.13.20'>Ja taas hän sanoi: "Mihin minä vertaisin Jumalan valtakunnan?</verse>
        <verse osisID='Luke.13.21'>Se on hapatuksen kaltainen, jonka nainen otti ja sekoitti kolmeen vakalliseen jauhoja, kunnes kaikki happani."</verse>
        <verse osisID='Luke.13.22'>Ja hän vaelsi kaupungista kaupunkiin ja kylästä kylään ja opetti, kulkien Jerusalemia kohti.</verse>
        <verse osisID='Luke.13.23'>Ja joku kysyi häneltä: "Herra, onko niitä vähän, jotka pelastuvat? Niin hän sanoi heille:</verse>
        <verse osisID='Luke.13.24'>"Kilvoitelkaa päästäksenne sisälle ahtaasta ovesta, sillä monet, sanon minä teille, koettavat päästä sisälle, mutta eivät voi.</verse>
        <verse osisID='Luke.13.25'>Sen jälkeen kuin perheenisäntä on noussut ja sulkenut oven ja te rupeatte seisomaan ulkona ja kolkuttamaan ovea sanoen: 'Herra, avaa meille', vastaa hän ja sanoo teille: 'En minä tunne teitä enkä tiedä, mistä te olette'.</verse>
        <verse osisID='Luke.13.26'>Silloin te rupeatte sanomaan: 'Mehän söimme ja joimme sinun seurassasi, ja meidän kaduillamme sinä opetit'.</verse>
        <verse osisID='Luke.13.27'>Mutta hän on lausuva: 'Minä sanon teille: en tiedä, mistä te olette. Menkää pois minun tyköäni, kaikki te vääryyden tekijät.'</verse>
        <verse osisID='Luke.13.28'>Siellä on oleva itku ja hammasten kiristys, kun näette Aabrahamin ja Iisakin ja Jaakobin ja kaikkien profeettain olevan Jumalan valtakunnassa, mutta huomaatte itsenne heitetyiksi ulos.</verse>
        <verse osisID='Luke.13.29'>Ja tulijoita saapuu idästä ja lännestä ja pohjoisesta ja etelästä, ja he aterioitsevat Jumalan valtakunnassa.</verse>
        <verse osisID='Luke.13.30'>Ja katso, on viimeisiä, jotka tulevat ensimmäisiksi, ja on ensimmäisiä, jotka tulevat viimeisiksi."</verse>
        <verse osisID='Luke.13.31'>Samalla hetkellä tuli hänen luoksensa muutamia fariseuksia, ja he sanoivat hänelle: "Lähde ja mene täältä pois, sillä Herodes tahtoo tappaa sinut".</verse>
        <verse osisID='Luke.13.32'>Niin hän sanoi heille: "Menkää ja sanokaa sille ketulle: 'Katso, minä ajan ulos riivaajia ja parannan sairaita tänään ja huomenna, ja kolmantena päivänä minä pääsen määräni päähän'.</verse>
        <verse osisID='Luke.13.33'>Kuitenkin minun pitää vaeltaman tänään ja huomenna ja ylihuomenna, sillä ei sovi, että profeetta saa surmansa muualla kuin Jerusalemissa.</verse>
        <verse osisID='Luke.13.34'>Jerusalem, Jerusalem, sinä, joka tapat profeetat ja kivität ne, jotka ovat sinun tykösi lähetetyt, kuinka usein minä olenkaan tahtonut koota sinun lapsesi, niinkuin kana kokoaa poikansa siipiensä alle! Mutta te ette ole tahtoneet.</verse>
        <verse osisID='Luke.13.35'>Katso, 'teidän huoneenne on jäävä hyljätyksi'. Mutta minä sanon teille: te ette näe minua, ennenkuin se aika tulee, jolloin te sanotte: 'Siunattu olkoon hän, joka tulee Herran nimeen'."</verse>
      </chapter>
      <chapter osisID='Luke.14'>
        <verse osisID='Luke.14.1'>Ja kun hän sapattina tuli erään fariseusten johtomiehen taloon aterialle, pitivät he häntä silmällä.</verse>
        <verse osisID='Luke.14.2'>Ja katso, siellä oli vesitautinen mies hänen edessään.</verse>
        <verse osisID='Luke.14.3'>Niin Jeesus rupesi puhumaan lainoppineille ja fariseuksille ja sanoi: "Onko luvallista parantaa sapattina, vai eikö?" Mutta he olivat vaiti.</verse>
        <verse osisID='Luke.14.4'>Ja hän koski mieheen, paransi hänet ja laski menemään.</verse>
        <verse osisID='Luke.14.5'>Ja hän sanoi heille: "Jos joltakin teistä putoaa poika tai härkä kaivoon, eikö hän heti vedä sitä ylös sapatinpäivänäkin?"</verse>
        <verse osisID='Luke.14.6'>Eivätkä he kyenneet vastaamaan tähän.</verse>
        <verse osisID='Luke.14.7'>Ja huomatessaan, kuinka kutsutut valitsivat itselleen ensimmäisiä sijoja, hän puhui heille vertauksen ja sanoi heille:</verse>
        <verse osisID='Luke.14.8'>"Kun joku on kutsunut sinut häihin, älä asetu aterioimaan ensimmäiselle sijalle; sillä, jos hän on kutsunut jonkun sinua arvollisemman,</verse>
        <verse osisID='Luke.14.9'>niin hän, joka on sinut ja hänet kutsunut, ehkä tulee ja sanoo sinulle: 'Anna tälle sija', ja silloin sinä saat häveten siirtyä viimeiselle paikalle.</verse>
        <verse osisID='Luke.14.10'>Vaan kun olet kutsuttu, mene ja asetu viimeiselle sijalle, ja niin on se, joka on sinut kutsunut, sisään tullessaan sanova sinulle: 'Ystäväni, astu ylemmäksi'. Silloin tulee sinulle kunnia kaikkien pöytäkumppaniesi edessä.</verse>
        <verse osisID='Luke.14.11'>Sillä jokainen, joka itsensä ylentää, alennetaan, ja joka itsensä alentaa, se ylennetään."</verse>
        <verse osisID='Luke.14.12'>Ja hän sanoi myös sille, joka oli hänet kutsunut: "Kun laitat päivälliset tai illalliset, älä kutsu ystäviäsi, älä veljiäsi, älä sukulaisiasi äläkä rikkaita naapureita, etteivät hekin vuorostaan kutsuisi sinua, ja ettet sinä siten saisi maksua.</verse>
        <verse osisID='Luke.14.13'>Vaan kun laitat pidot, kutsu köyhiä, raajarikkoja, rampoja, sokeita;</verse>
        <verse osisID='Luke.14.14'>niin sinä olet oleva autuas, koska he eivät voi maksaa sinulle; sillä sinulle maksetaan vanhurskasten ylösnousemuksessa."</verse>
        <verse osisID='Luke.14.15'>Tämän kuullessaan eräs pöytäkumppaneista sanoi hänelle: "Autuas se, joka saa olla aterialla Jumalan valtakunnassa!"</verse>
        <verse osisID='Luke.14.16'>Niin hän sanoi hänelle: "Eräs mies laittoi suuret illalliset ja kutsui monta.</verse>
        <verse osisID='Luke.14.17'>Ja illallisajan tullessa hän lähetti palvelijansa sanomaan kutsutuille: 'Tulkaa, sillä kaikki on jo valmiina'.</verse>
        <verse osisID='Luke.14.18'>Mutta he rupesivat kaikki järjestään estelemään. Ensimmäinen sanoi hänelle: 'Minä ostin pellon, ja minun täytyy lähteä sitä katsomaan; pyydän sinua, pidä minut estettynä'.</verse>
        <verse osisID='Luke.14.19'>Toinen sanoi: 'Minä ostin viisi paria härkiä ja menen niitä koettelemaan; pyydän sinua, pidä minut estettynä'.</verse>
        <verse osisID='Luke.14.20'>Vielä toinen sanoi: 'Minä otin vaimon, ja sentähden en voi tulla'.</verse>
        <verse osisID='Luke.14.21'>Ja palvelija tuli takaisin ja ilmoitti herralleen tämän. Silloin isäntä vihastui ja sanoi palvelijalleen: 'Mene kiiruusti kaupungin kaduille ja kujille ja tuo köyhät ja raajarikot, sokeat ja rammat tänne sisälle'.</verse>
        <verse osisID='Luke.14.22'>Ja palvelija sanoi: 'Herra, on tehty, minkä käskit, ja vielä on tilaa'.</verse>
        <verse osisID='Luke.14.23'>Niin Herra sanoi palvelijalle: 'Mene teille ja aitovierille ja pakota heitä tulemaan sisälle, että minun taloni täyttyisi;</verse>
        <verse osisID='Luke.14.24'>sillä minä sanon teille, ettei yksikään niistä miehistä, jotka olivat kutsutut, ole maistava minun illallisiani'."</verse>
        <verse osisID='Luke.14.25'>Ja hänen mukanaan kulki paljon kansaa; ja hän kääntyi ja sanoi heille:</verse>
        <verse osisID='Luke.14.26'>"Jos joku tulee minun tyköni eikä vihaa isäänsä ja äitiänsä ja vaimoaan ja lapsiaan ja veljiään ja sisariaan, vieläpä omaa elämäänsäkin, hän ei voi olla minun opetuslapseni.</verse>
        <verse osisID='Luke.14.27'>Ja joka ei kanna ristiänsä ja seuraa minua, se ei voi olla minun opetuslapseni.</verse>
        <verse osisID='Luke.14.28'>Sillä jos joku teistä tahtoo rakentaa tornin, eikö hän ensin istu laskemaan kustannuksia, nähdäkseen, onko hänellä varoja rakentaa se valmiiksi,</verse>
        <verse osisID='Luke.14.29'>etteivät, kun hän on pannut perustuksen, mutta ei kykene saamaan rakennusta valmiiksi, kaikki, jotka sen näkevät, rupeaisi pilkkaamaan häntä</verse>
        <verse osisID='Luke.14.30'>sanoen: 'Tuo mies ryhtyi rakentamaan, mutta ei kyennyt saamaan valmiiksi'?</verse>
        <verse osisID='Luke.14.31'>Tahi jos joku kuningas tahtoo lähteä sotimaan toista kuningasta vastaan, eikö hän ensin istu ja pidä neuvoa, kykeneekö hän kymmenellä tuhannella kohtaamaan sitä, joka tulee häntä vastaan kahdellakymmenellä tuhannella?</verse>
        <verse osisID='Luke.14.32'>Ja ellei kykene, niin hän, toisen vielä ollessa kaukana, lähettää hänen luoksensa lähettiläät hieromaan rauhaa.</verse>
        <verse osisID='Luke.14.33'>Niin ei myös teistä yksikään, joka ei luovu kaikesta, mitä hänellä on, voi olla minun opetuslapseni.</verse>
        <verse osisID='Luke.14.34'>Suola on hyvä; mutta jos suolakin käy mauttomaksi, millä se saadaan suolaiseksi?</verse>
        <verse osisID='Luke.14.35'>Ei se kelpaa maahan eikä lantaan; se heitetään pois. Jolla on korvat kuulla, se kuulkoon!"</verse>
      </chapter>
      <chapter osisID='Luke.15'>
        <verse osisID='Luke.15.1'>Ja kaikki publikaanit ja syntiset tulivat hänen tykönsä kuulemaan häntä.</verse>
        <verse osisID='Luke.15.2'>Mutta fariseukset ja kirjanoppineet nurisivat ja sanoivat: "Tämä ottaa vastaan syntisiä ja syö heidän kanssaan".</verse>
        <verse osisID='Luke.15.3'>Niin hän puhui heille tämän vertauksen sanoen:</verse>
        <verse osisID='Luke.15.4'>"Jos jollakin teistä on sata lammasta ja hän kadottaa yhden niistä, eikö hän jätä niitä yhdeksääkymmentä yhdeksää erämaahan ja mene etsimään kadonnutta, kunnes hän sen löytää?</verse>
        <verse osisID='Luke.15.5'>Ja löydettyään hän panee sen hartioillensa iloiten.</verse>
        <verse osisID='Luke.15.6'>Ja kun hän tulee kotiin, kutsuu hän kokoon ystävänsä ja naapurinsa ja sanoo heille: 'Iloitkaa minun kanssani, sillä minä löysin lampaani, joka oli kadonnut'.</verse>
        <verse osisID='Luke.15.7'>Minä sanon teille: samoin on ilo taivaassa suurempi yhdestä syntisestä, joka tekee parannuksen, kuin yhdeksästäkymmenestä yhdeksästä vanhurskaasta, jotka eivät parannusta tarvitse.</verse>
        <verse osisID='Luke.15.8'>Tahi jos jollakin naisella on kymmenen hopearahaa ja hän kadottaa yhden niistä, eikö hän sytytä lamppua ja lakaise huonetta ja etsi visusti, kunnes hän sen löytää?</verse>
        <verse osisID='Luke.15.9'>Ja löydettyään hän kutsuu kokoon ystävättärensä ja naapurinaiset ja sanoo: 'Iloitkaa minun kanssani, sillä minä löysin rahan, jonka olin kadottanut'.</verse>
        <verse osisID='Luke.15.10'>Niin myös, sanon minä teille, on ilo Jumalan enkeleillä yhdestä syntisestä, joka tekee parannuksen."</verse>
        <verse osisID='Luke.15.11'>Vielä hän sanoi: "Eräällä miehellä oli kaksi poikaa.</verse>
        <verse osisID='Luke.15.12'>Ja nuorempi heistä sanoi isälleen: 'Isä, anna minulle se osa tavaroista, mikä minulle on tuleva'. Niin hän jakoi heille omaisuutensa.</verse>
        <verse osisID='Luke.15.13'>Eikä kulunut montakaan päivää, niin nuorempi poika kokosi kaiken omansa ja matkusti pois kaukaiseen maahan; ja siellä hän hävitti tavaransa eläen irstaasti.</verse>
        <verse osisID='Luke.15.14'>Mutta kun hän oli kaikki tuhlannut, tuli kova nälkä koko siihen maahan, ja hän alkoi kärsiä puutetta.</verse>
        <verse osisID='Luke.15.15'>Ja hän meni ja yhtyi erääseen sen maan kansalaiseen, ja tämä lähetti hänet tiluksilleen kaitsemaan sikoja.</verse>
        <verse osisID='Luke.15.16'>Ja hän halusi täyttää vatsansa niillä palkohedelmillä, joita siat söivät, mutta niitäkään ei kukaan hänelle antanut.</verse>
        <verse osisID='Luke.15.17'>Niin hän meni itseensä ja sanoi: 'Kuinka monella minun isäni palkkalaisella on yltäkyllin leipää, mutta minä kuolen täällä nälkään!</verse>
        <verse osisID='Luke.15.18'>Minä nousen ja menen isäni tykö ja sanon hänelle: Isä, minä olen tehnyt syntiä taivasta vastaan ja sinun edessäsi</verse>
        <verse osisID='Luke.15.19'>enkä enää ansaitse, että minua sinun pojaksesi kutsutaan; tee minut yhdeksi palkkalaisistasi.'</verse>
        <verse osisID='Luke.15.20'>Ja hän nousi ja meni isänsä tykö. Mutta kun hän vielä oli kaukana, näki hänen isänsä hänet ja armahti häntä, juoksi häntä vastaan ja lankesi hänen kaulaansa ja suuteli häntä hellästi.</verse>
        <verse osisID='Luke.15.21'>Mutta poika sanoi hänelle: 'Isä, minä olen tehnyt syntiä taivasta vastaan ja sinun edessäsi enkä enää ansaitse, että minua sinun pojaksesi kutsutaan'.</verse>
        <verse osisID='Luke.15.22'>Silloin isä sanoi palvelijoilleen: 'Tuokaa pian parhaat vaatteet ja pukekaa hänet niihin, ja pankaa sormus hänen sormeensa ja kengät hänen jalkaansa;</verse>
        <verse osisID='Luke.15.23'>ja noutakaa syötetty vasikka ja teurastakaa. Ja syökäämme ja pitäkäämme iloa,</verse>
        <verse osisID='Luke.15.24'>sillä tämä minun poikani oli kuollut ja virkosi eloon, hän oli kadonnut ja on jälleen löytynyt.' Ja he rupesivat iloa pitämään.</verse>
        <verse osisID='Luke.15.25'>Mutta hänen vanhempi poikansa oli pellolla. Ja kun hän tuli ja lähestyi kotia, kuuli hän laulun ja karkelon.</verse>
        <verse osisID='Luke.15.26'>Ja hän kutsui luoksensa yhden palvelijoista ja tiedusteli, mitä se oli.</verse>
        <verse osisID='Luke.15.27'>Tämä sanoi hänelle: 'Sinun veljesi on tullut, ja isäsi teurastutti syötetyn vasikan, kun sai hänet terveenä takaisin'.</verse>
        <verse osisID='Luke.15.28'>Niin hän vihastui eikä tahtonut mennä sisälle; mutta hänen isänsä tuli ulos ja puhutteli häntä leppeästi.</verse>
        <verse osisID='Luke.15.29'>Mutta hän vastasi ja sanoi isälleen: 'Katso, niin monta vuotta minä olen sinua palvellut enkä ole milloinkaan sinun käskyäsi laiminlyönyt, ja kuitenkaan et ole minulle koskaan antanut vohlaakaan, pitääkseni iloa ystävieni kanssa.</verse>
        <verse osisID='Luke.15.30'>Mutta kun tämä sinun poikasi tuli, joka on tuhlannut sinun omaisuutesi porttojen kanssa, niin hänelle sinä teurastit syötetyn vasikan.'</verse>
        <verse osisID='Luke.15.31'>Niin hän sanoi hänelle: 'Poikani, sinä olet aina minun tykönäni, ja kaikki, mikä on minun omaani, on sinun.</verse>
        <verse osisID='Luke.15.32'>Mutta pitihän nyt riemuita ja iloita, sillä tämä sinun veljesi oli kuollut ja virkosi eloon, hän oli kadonnut ja on jälleen löytynyt.'"</verse>
      </chapter>
      <chapter osisID='Luke.16'>
        <verse osisID='Luke.16.1'>Ja hän puhui myös opetuslapsilleen: "Oli rikas mies, jolla oli huoneenhaltija, ja hänelle kanneltiin, että tämä hävitti hänen omaisuuttansa.</verse>
        <verse osisID='Luke.16.2'>Ja hän kutsui hänet eteensä ja sanoi hänelle: 'Mitä minä kuulenkaan sinusta? Tee tili huoneenhallituksestasi; sillä sinä et saa enää minun huonettani hallita.'</verse>
        <verse osisID='Luke.16.3'>Niin huoneenhaltija sanoi mielessään: 'Mitä minä teen, kun isäntäni ottaa minulta pois huoneenhallituksen? Kaivaa minä en jaksa, kerjuuta häpeän.</verse>
        <verse osisID='Luke.16.4'>Minä tiedän, mitä teen, että ottaisivat minut taloihinsa, kun minut pannaan pois huoneenhallituksesta.'</verse>
        <verse osisID='Luke.16.5'>Ja hän kutsui luoksensa jokaisen herransa velallisista ja sanoi ensimmäiselle: 'Paljonko sinä olet velkaa minun herralleni?'</verse>
        <verse osisID='Luke.16.6'>Tämä sanoi: 'Sata astiaa öljyä'. Niin hän sanoi hänelle: 'Tässä on velkakirjasi, istu ja kirjoita pian viisikymmentä'.</verse>
        <verse osisID='Luke.16.7'>Sitten hän sanoi toiselle: 'Entä sinä, paljonko sinä olet velkaa?' Tämä sanoi: 'Sata tynnyriä nisuja'. Hän sanoi hänelle: 'Tässä on velkakirjasi, kirjoita kahdeksankymmentä'.</verse>
        <verse osisID='Luke.16.8'>Ja herra kehui väärää huoneenhaltijaa siitä, että hän oli menetellyt ovelasti. Sillä tämän maailman lapset ovat omaa sukukuntaansa kohtaan ovelampia kuin valkeuden lapset.</verse>
        <verse osisID='Luke.16.9'>Ja minä sanon teille: tehkää itsellenne ystäviä väärällä mammonalla, että he, kun se loppuu, ottaisivat teidät iäisiin majoihin.</verse>
        <verse osisID='Luke.16.10'>Joka vähimmässä on uskollinen, on paljossakin uskollinen, ja joka vähimmässä on väärä, on paljossakin väärä.</verse>
        <verse osisID='Luke.16.11'>Jos siis ette ole olleet uskolliset väärässä mammonassa, kuka teille uskoo sitä, mikä oikeata on?</verse>
        <verse osisID='Luke.16.12'>Ja jos ette ole olleet uskolliset siinä, mikä on toisen omaa, kuka teille antaa sitä, mikä teidän omaanne on?</verse>
        <verse osisID='Luke.16.13'>Ei kukaan palvelija voi palvella kahta herraa; sillä hän on joko tätä vihaava ja toista rakastava, taikka tähän liittyvä ja toista halveksiva. Ette voi palvella Jumalaa ja mammonaa."</verse>
        <verse osisID='Luke.16.14'>Tämän kaiken kuulivat fariseukset, jotka olivat rahanahneita, ja he ivasivat häntä.</verse>
        <verse osisID='Luke.16.15'>Ja hän sanoi heille: "Te juuri olette ne, jotka teette itsenne vanhurskaiksi ihmisten edessä, mutta Jumala tuntee teidän sydämenne; sillä mikä ihmisten kesken on korkeata, se on Jumalan edessä kauhistus.</verse>
        <verse osisID='Luke.16.16'>Laki ja profeetat olivat Johannekseen asti; siitä lähtien julistetaan Jumalan valtakuntaa, ja jokainen tunkeutuu sinne väkisin.</verse>
        <verse osisID='Luke.16.17'>Mutta ennemmin taivas ja maa katoavat, kuin yksikään lain piirto häviää.</verse>
        <verse osisID='Luke.16.18'>Jokainen, joka hylkää vaimonsa ja nai toisen, tekee huorin; ja joka nai miehensä hylkäämän, tekee huorin.</verse>
        <verse osisID='Luke.16.19'>Oli rikas mies, joka pukeutui purppuraan ja hienoihin pellavavaatteisiin ja eli joka päivä ilossa loisteliaasti.</verse>
        <verse osisID='Luke.16.20'>Mutta eräs köyhä, nimeltä Lasarus, makasi hänen ovensa edessä täynnä paiseita</verse>
        <verse osisID='Luke.16.21'>ja halusi ravita itseään niillä muruilla, jotka putosivat rikkaan pöydältä. Ja koiratkin tulivat ja nuolivat hänen paiseitansa.</verse>
        <verse osisID='Luke.16.22'>Niin tapahtui, että köyhä kuoli, ja enkelit veivät hänet Aabrahamin helmaan. Ja rikaskin kuoli, ja hänet haudattiin.</verse>
        <verse osisID='Luke.16.23'>Ja kun hän nosti silmänsä tuonelassa, vaivoissa ollessaan, näki hän kaukana Aabrahamin ja Lasaruksen hänen helmassaan.</verse>
        <verse osisID='Luke.16.24'>Ja hän huusi sanoen: 'Isä Aabraham, armahda minua ja lähetä Lasarus kastamaan sormensa pää veteen ja jäähdyttämään minun kieltäni, sillä minulla on kova tuska tässä liekissä!'</verse>
        <verse osisID='Luke.16.25'>Mutta Aabraham sanoi: 'Poikani, muista, että sinä eläessäsi sait hyväsi, ja Lasarus samoin sai pahaa; mutta nyt hän täällä saa lohdutusta, sinä taas kärsit tuskaa.</verse>
        <verse osisID='Luke.16.26'>Ja kaiken tämän lisäksi on meidän välillemme ja teidän vahvistettu suuri juopa, että ne, jotka tahtovat mennä täältä teidän luoksenne, eivät voisi, eivätkä ne, jotka siellä ovat, pääsisi yli meidän luoksemme.'</verse>
        <verse osisID='Luke.16.27'>Hän sanoi: 'Niin minä siis rukoilen sinua, isä, että lähetät hänet isäni taloon</verse>
        <verse osisID='Luke.16.28'>- sillä minulla on viisi veljeä - todistamaan heille, etteivät hekin joutuisi tähän vaivan paikkaan'.</verse>
        <verse osisID='Luke.16.29'>Mutta Aabraham sanoi: 'Heillä on Mooses ja profeetat; kuulkoot niitä'.</verse>
        <verse osisID='Luke.16.30'>Niin hän sanoi: 'Ei, isä Aabraham; vaan jos joku kuolleista menisi heidän tykönsä, niin he tekisivät parannuksen'.</verse>
        <verse osisID='Luke.16.31'>Mutta Aabraham sanoi hänelle: 'Jos he eivät kuule Moosesta ja profeettoja, niin eivät he usko, vaikka joku kuolleistakin nousisi ylös'."</verse>
      </chapter>
      <chapter osisID='Luke.17'>
        <verse osisID='Luke.17.1'>Ja hän sanoi opetuslapsillensa: "Mahdotonta on, että viettelykset jäisivät tulematta; mutta voi sitä, jonka kautta ne tulevat!</verse>
        <verse osisID='Luke.17.2'>Hänen olisi parempi, että myllynkivi pantaisiin hänen kaulaansa ja hänet heitettäisiin mereen, kuin että hän viettelee yhden näistä pienistä.</verse>
        <verse osisID='Luke.17.3'>Pitäkää itsestänne vaari! Jos sinun veljesi tekee syntiä, niin nuhtele häntä, ja jos hän katuu, anna hänelle anteeksi.</verse>
        <verse osisID='Luke.17.4'>Ja jos hän seitsemän kertaa päivässä tekee syntiä sinua vastaan ja seitsemän kertaa kääntyy sinun puoleesi ja sanoo: 'Minä kadun', niin anna hänelle anteeksi."</verse>
        <verse osisID='Luke.17.5'>Ja apostolit sanoivat Herralle: "Lisää meille uskoa".</verse>
        <verse osisID='Luke.17.6'>Niin Herra sanoi: "Jos teillä olisi uskoa sinapinsiemenenkään verran, niin te voisitte sanoa tälle silkkiäispuulle: 'Nouse juurinesi ja istuta itsesi mereen', ja se tottelisi teitä.</verse>
        <verse osisID='Luke.17.7'>Jos jollakin teistä on palvelija kyntämässä tai paimentamassa, sanooko hän tälle tämän tullessa pellolta: 'Käy heti aterialle'?</verse>
        <verse osisID='Luke.17.8'>Eikö hän pikemminkin sano hänelle: 'Valmista minulle ateria, vyöttäydy ja palvele minua, sillä aikaa kuin minä syön ja juon; ja sitten syö ja juo sinä'?</verse>
        <verse osisID='Luke.17.9'>Ei kaiketi hän kiitä palvelijaa siitä, että tämä teki, mitä oli käsketty?</verse>
        <verse osisID='Luke.17.10'>Niin myös te, kun olette tehneet kaiken, mitä teidän on käsketty tehdä, sanokaa: 'Me olemme ansiottomia palvelijoita; olemme tehneet vain sen, minkä olimme velvolliset tekemään'."</verse>
        <verse osisID='Luke.17.11'>Ja kun hän oli matkalla Jerusalemiin, kulki hän Samarian ja Galilean välistä rajaa.</verse>
        <verse osisID='Luke.17.12'>Ja hänen mennessään erääseen kylään kohtasi häntä kymmenen pitalista miestä, jotka jäivät seisomaan loitommaksi;</verse>
        <verse osisID='Luke.17.13'>ja he korottivat äänensä ja sanoivat: "Jeesus, mestari, armahda meitä!"</verse>
        <verse osisID='Luke.17.14'>Ja heidät nähdessään hän sanoi heille: "Menkää ja näyttäkää itsenne papeille". Ja tapahtui heidän mennessään, että he puhdistuivat.</verse>
        <verse osisID='Luke.17.15'>Mutta yksi heistä, kun näki olevansa parannettu, palasi takaisin ja ylisti Jumalaa suurella äänellä</verse>
        <verse osisID='Luke.17.16'>ja lankesi kasvoilleen hänen jalkojensa juureen ja kiitti häntä; ja se mies oli samarialainen.</verse>
        <verse osisID='Luke.17.17'>Niin Jeesus vastasi ja sanoi: "Eivätkö kaikki kymmenen puhdistuneet? Missä ne yhdeksän ovat?</verse>
        <verse osisID='Luke.17.18'>Eikö ollut muita, jotka olisivat palanneet Jumalaa ylistämään, kuin tämä muukalainen?"</verse>
        <verse osisID='Luke.17.19'>Ja hän sanoi hänelle: "Nouse ja mene; sinun uskosi on sinut pelastanut".</verse>
        <verse osisID='Luke.17.20'>Ja kun fariseukset kysyivät häneltä, milloin Jumalan valtakunta oli tuleva, vastasi hän heille ja sanoi: "Ei Jumalan valtakunta tule nähtävällä tavalla,</verse>
        <verse osisID='Luke.17.21'>eikä voida sanoa: 'Katso, täällä se on', tahi: 'Tuolla'; sillä katso, Jumalan valtakunta on sisällisesti teissä".</verse>
        <verse osisID='Luke.17.22'>Ja hän sanoi opetuslapsillensa: "Tulee aika, jolloin te halajaisitte nähdä edes yhtä Ihmisen Pojan päivää, mutta ette saa nähdä.</verse>
        <verse osisID='Luke.17.23'>Ja teille sanotaan: 'Katso, tuolla hän on!' 'Katso, täällä!' Älkää menkö sinne älkääkä juosko perässä.</verse>
        <verse osisID='Luke.17.24'>Sillä niinkuin salaman leimaus loistaa taivaan äärestä taivaan ääreen, niin on Ihmisen Poika päivänänsä oleva.</verse>
        <verse osisID='Luke.17.25'>Mutta sitä ennen pitää hänen kärsimän paljon ja joutuman tämän sukupolven hyljittäväksi.</verse>
        <verse osisID='Luke.17.26'>Ja niinkuin kävi Nooan päivinä, niin käy myöskin Ihmisen Pojan päivinä:</verse>
        <verse osisID='Luke.17.27'>he söivät, joivat, naivat ja menivät miehelle, aina siihen päivään asti, jona Nooa meni arkkiin; ja vedenpaisumus tuli ja hukutti heidät kaikki.</verse>
        <verse osisID='Luke.17.28'>Niin myös, samoin kuin kävi Lootin päivinä: he söivät, joivat, ostivat, myivät, istuttivat ja rakensivat,</verse>
        <verse osisID='Luke.17.29'>mutta sinä päivänä, jona Loot lähti Sodomasta, satoi tulta ja tulikiveä taivaasta, ja se hukutti heidät kaikki,</verse>
        <verse osisID='Luke.17.30'>samoin käy sinä päivänä, jona Ihmisen Poika ilmestyy.</verse>
        <verse osisID='Luke.17.31'>Sinä päivänä älköön se, joka katolla on ja jolla on tavaransa huoneessa, astuko alas niitä noutamaan; ja älköön myös se, joka pellolla on, palatko takaisin.</verse>
        <verse osisID='Luke.17.32'>Muistakaa Lootin vaimoa!</verse>
        <verse osisID='Luke.17.33'>Joka tahtoo tallettaa elämänsä itselleen, hän kadottaa sen; mutta joka sen kadottaa, pelastaa sen.</verse>
        <verse osisID='Luke.17.34'>Minä sanon teille: sinä yönä on kaksi miestä yhdellä vuoteella; toinen korjataan talteen, ja toinen jätetään.</verse>
        <verse osisID='Luke.17.35'>Kaksi naista jauhaa yhdessä; toinen korjataan talteen, mutta toinen jätetään."</verse>
        <verse osisID='Luke.17.37'>Ja he vastasivat ja sanoivat hänelle: "Missä, Herra?" Niin hän sanoi heille: "Missä raato on, sinne myös kotkat kokoontuvat".</verse>
      </chapter>
      <chapter osisID='Luke.18'>
        <verse osisID='Luke.18.1'>Ja hän puhui heille vertauksen siitä, että heidän tuli aina rukoilla eikä väsyä.</verse>
        <verse osisID='Luke.18.2'>Hän sanoi: "Eräässä kaupungissa oli tuomari, joka ei peljännyt Jumalaa eikä hävennyt ihmisiä.</verse>
        <verse osisID='Luke.18.3'>Ja siinä kaupungissa oli leskivaimo, joka vähän väliä tuli hänen luoksensa ja sanoi: 'Auta minut oikeuteeni riitapuoltani vastaan'.</verse>
        <verse osisID='Luke.18.4'>Mutta pitkään aikaan hän ei tahtonut. Vaan sitten hän sanoi mielessään: 'Vaikka en pelkää Jumalaa enkä häpeä ihmisiä,</verse>
        <verse osisID='Luke.18.5'>niin kuitenkin, koska tämä leski tuottaa minulle vaivaa, minä autan hänet oikeuteensa, ettei hän lopulta tulisi ja kävisi minun silmilleni'."</verse>
        <verse osisID='Luke.18.6'>Niin Herra sanoi: "Kuulkaa, mitä tuo väärä tuomari sanoo!</verse>
        <verse osisID='Luke.18.7'>Eikö sitten Jumala toimittaisi oikeutta valituillensa, jotka häntä yötä päivää avuksi huutavat, ja viivyttäisikö hän heiltä apuansa?</verse>
        <verse osisID='Luke.18.8'>Minä sanon teille: hän toimittaa heille oikeuden pian. Kuitenkin, kun Ihmisen Poika tulee, löytäneekö hän uskoa maan päältä?"</verse>
        <verse osisID='Luke.18.9'>Niin hän puhui vielä muutamille, jotka luottivat itseensä, luullen olevansa vanhurskaita, ja ylenkatsoivat muita, tämän vertauksen:</verse>
        <verse osisID='Luke.18.10'>"Kaksi miestä meni ylös pyhäkköön rukoilemaan, toinen fariseus ja toinen publikaani.</verse>
        <verse osisID='Luke.18.11'>Fariseus seisoi ja rukoili itsekseen näin: 'Jumala, minä kiitän sinua, etten minä ole niinkuin muut ihmiset, riistäjät, väärämieliset, huorintekijät, enkä myöskään niinkuin tuo publikaani.</verse>
        <verse osisID='Luke.18.12'>Minä paastoan kahdesti viikossa; minä annan kymmenykset kaikista tuloistani.'</verse>
        <verse osisID='Luke.18.13'>Mutta publikaani seisoi taampana eikä edes tahtonut nostaa silmiään taivasta kohti, vaan löi rintaansa ja sanoi: 'Jumala, ole minulle syntiselle armollinen'.</verse>
        <verse osisID='Luke.18.14'>Minä sanon teille: tämä meni kotiinsa vanhurskaampana kuin se toinen; sillä jokainen, joka itsensä ylentää, alennetaan, mutta joka itsensä alentaa, se ylennetään."</verse>
        <verse osisID='Luke.18.15'>Ja he toivat hänen tykönsä myös pieniä lapsia, että hän koskisi heihin; mutta sen nähdessään opetuslapset nuhtelivat tuojia.</verse>
        <verse osisID='Luke.18.16'>Mutta Jeesus kutsui lapset tykönsä ja sanoi: "Sallikaa lasten tulla minun tyköni älkääkä estäkö heitä, sillä senkaltaisten on Jumalan valtakunta.</verse>
        <verse osisID='Luke.18.17'>Totisesti minä sanon teille: joka ei ota vastaan Jumalan valtakuntaa niinkuin lapsi, se ei pääse sinne sisälle."</verse>
        <verse osisID='Luke.18.18'>Ja eräs hallitusmies kysyi häneltä sanoen: "Hyvä opettaja, mitä minun pitää tekemän, että minä iankaikkisen elämän perisin?"</verse>
        <verse osisID='Luke.18.19'>Jeesus sanoi hänelle: "Miksi sanot minua hyväksi? Ei kukaan ole hyvä, paitsi Jumala yksin.</verse>
        <verse osisID='Luke.18.20'>Käskyt sinä tiedät: 'Älä tee huorin', 'Älä tapa', 'Älä varasta', 'Älä sano väärää todistusta', 'Kunnioita isääsi ja äitiäsi'."</verse>
        <verse osisID='Luke.18.21'>Mutta hän sanoi: "Tätä kaikkea minä olen noudattanut nuoruudestani asti".</verse>
        <verse osisID='Luke.18.22'>Kun Jeesus sen kuuli, sanoi hän hänelle: "Yksi sinulta vielä puuttuu: myy kaikki, mitä sinulla on, ja jakele köyhille, niin sinulla on oleva aarre taivaissa; ja tule ja seuraa minua".</verse>
        <verse osisID='Luke.18.23'>Mutta tämän kuullessaan hän tuli kovin murheelliseksi, sillä hän oli sangen rikas.</verse>
        <verse osisID='Luke.18.24'>Kun Jeesus näki hänen olevan murheissaan, sanoi hän: "Kuinka vaikea onkaan niiden, joilla on tavaraa, päästä Jumalan valtakuntaan!</verse>
        <verse osisID='Luke.18.25'>Helpompi on kamelin käydä neulansilmän läpi kuin rikkaan päästä Jumalan valtakuntaan."</verse>
        <verse osisID='Luke.18.26'>Niin ne, jotka sen kuulivat, sanoivat: "Kuka sitten voi pelastua?"</verse>
        <verse osisID='Luke.18.27'>Mutta hän sanoi: "Mikä ihmisille on mahdotonta, se on Jumalalle mahdollista".</verse>
        <verse osisID='Luke.18.28'>Silloin Pietari sanoi: "Katso, me olemme luopuneet siitä, mitä meillä oli, ja seuranneet sinua".</verse>
        <verse osisID='Luke.18.29'>Niin hän sanoi heille: "Totisesti minä sanon teille: ei ole ketään, joka Jumalan valtakunnan tähden on luopunut talosta tai vaimosta tai veljistä tai vanhemmista tai lapsista,</verse>
        <verse osisID='Luke.18.30'>ja joka ei saisi monin verroin takaisin tässä ajassa, ja tulevassa maailmassa iankaikkista elämää".</verse>
        <verse osisID='Luke.18.31'>Ja hän otti tykönsä ne kaksitoista ja sanoi heille: "Katso, me menemme ylös Jerusalemiin, ja kaikki on täysin toteutuva, mitä profeettain kautta on kirjoitettu Ihmisen Pojasta.</verse>
        <verse osisID='Luke.18.32'>Sillä hänet annetaan pakanain käsiin, ja häntä pilkataan ja häväistään ja syljetään;</verse>
        <verse osisID='Luke.18.33'>ja ruoskittuaan he tappavat hänet, ja kolmantena päivänä hän nousee ylös."</verse>
        <verse osisID='Luke.18.34'>Mutta he eivät ymmärtäneet tästä mitään, ja tämä puhe oli heiltä niin salattu, etteivät he käsittäneet, mitä sanottiin.</verse>
        <verse osisID='Luke.18.35'>Ja hänen lähestyessään Jerikoa eräs sokea istui tien vieressä kerjäten.</verse>
        <verse osisID='Luke.18.36'>Ja kuullessaan, että siitä kulki kansaa ohi, hän kyseli, mitä se oli.</verse>
        <verse osisID='Luke.18.37'>He ilmoittivat hänelle Jeesuksen, Nasaretilaisen, menevän ohitse.</verse>
        <verse osisID='Luke.18.38'>Niin hän huusi sanoen: "Jeesus, Daavidin poika, armahda minua!"</verse>
        <verse osisID='Luke.18.39'>Ja edelläkulkijat nuhtelivat häntä saadakseen hänet vaikenemaan; mutta hän huusi vielä enemmän: "Daavidin poika, armahda minua!"</verse>
        <verse osisID='Luke.18.40'>Silloin Jeesus seisahtui ja käski taluttaa hänet tykönsä. Ja hänen tultuaan lähelle Jeesus kysyi häneltä:</verse>
        <verse osisID='Luke.18.41'>"Mitä tahdot, että minä sinulle tekisin?" Hän sanoi: "Herra, että saisin näköni jälleen".</verse>
        <verse osisID='Luke.18.42'>Niin Jeesus sanoi hänelle: "Saa näkösi; sinun uskosi on sinut pelastanut".</verse>
        <verse osisID='Luke.18.43'>Ja heti hän sai näkönsä ja seurasi häntä ylistäen Jumalaa. Ja sen nähdessään kaikki kansa kiitti Jumalaa.</verse>
      </chapter>
      <chapter osisID='Luke.19'>
        <verse osisID='Luke.19.1'>Ja hän tuli Jerikon kaupunkiin ja kulki sen läpi.</verse>
        <verse osisID='Luke.19.2'>Ja katso, siellä oli mies, nimeltä Sakkeus; ja hän oli publikaanien päämies ja oli rikas.</verse>
        <verse osisID='Luke.19.3'>Ja hän koetti saada nähdä Jeesusta, kuka hän oli, mutta ei voinut kansalta, kun oli varreltansa vähäinen.</verse>
        <verse osisID='Luke.19.4'>Niin hän juoksi edelle ja nousi metsäviikunapuuhun nähdäkseen hänet, sillä Jeesus oli kulkeva siitä ohitse.</verse>
        <verse osisID='Luke.19.5'>Ja tultuaan sille paikalle Jeesus katsahti ylös ja sanoi hänelle: "Sakkeus, tule nopeasti alas, sillä tänään minun pitää oleman sinun huoneessasi".</verse>
        <verse osisID='Luke.19.6'>Ja hän tuli nopeasti alas ja otti hänet iloiten vastaan.</verse>
        <verse osisID='Luke.19.7'>Ja sen nähdessään kaikki nurisivat sanoen: "Syntisen miehen luokse hän meni majailemaan".</verse>
        <verse osisID='Luke.19.8'>Mutta Sakkeus astui esiin ja sanoi Herralle: "Katso, Herra, puolet omaisuudestani minä annan köyhille, ja jos joltakulta olen jotakin petoksella ottanut, niin annan nelinkertaisesti takaisin".</verse>
        <verse osisID='Luke.19.9'>Niin Jeesus sanoi hänestä: "Tänään on pelastus tullut tälle huoneelle, koska hänkin on Aabrahamin poika;</verse>
        <verse osisID='Luke.19.10'>sillä Ihmisen Poika on tullut etsimään ja pelastamaan sitä, mikä kadonnut on".</verse>
        <verse osisID='Luke.19.11'>Ja heidän tätä kuunnellessaan hän puhui vielä vertauksen, koska hän oli lähellä Jerusalemia ja he luulivat, että Jumalan valtakunta oli kohta ilmestyvä.</verse>
        <verse osisID='Luke.19.12'>Hän sanoi näin: "Eräs jalosukuinen mies lähti matkalle kaukaiseen maahan saadakseen itsellensä kuninkuuden ja sitten palatakseen.</verse>
        <verse osisID='Luke.19.13'>Ja hän kutsui luoksensa kymmenen palvelijaansa, antoi heille kymmenen leiviskää ja sanoi heille: 'Asioikaa näillä, kunnes minä tulen'.</verse>
        <verse osisID='Luke.19.14'>Mutta hänen kansalaisensa vihasivat häntä ja lähettivät lähettiläät hänen jälkeensä sanomaan: 'Emme tahdo tätä kuninkaaksemme'.</verse>
        <verse osisID='Luke.19.15'>Ja saatuansa kuninkuuden ja palattuansa hän käski kutsua eteensä ne palvelijat, joille hän oli antanut rahat, saadakseen tietää, mitä kukin oli asioimisellaan ansainnut.</verse>
        <verse osisID='Luke.19.16'>Niin ensimmäinen tuli esiin ja sanoi: 'Herra, sinun leiviskäsi on tuottanut kymmenen leiviskää'.</verse>
        <verse osisID='Luke.19.17'>Ja hän sanoi hänelle: 'Hyvä on, sinä hyvä palvelija; koska vähimmässä olet ollut uskollinen, niin saat vallita kymmentä kaupunkia'.</verse>
        <verse osisID='Luke.19.18'>Ja toinen tuli ja sanoi: 'Herra, sinun leiviskäsi on tuottanut viisi leiviskää'.</verse>
        <verse osisID='Luke.19.19'>Niin hän sanoi tällekin: 'Sinä, vallitse sinä viittä kaupunkia'.</verse>
        <verse osisID='Luke.19.20'>Vielä tuli yksi ja sanoi: 'Herra, katso, tässä on sinun leiviskäsi, jota olen säilyttänyt liinasessa.</verse>
        <verse osisID='Luke.19.21'>Sillä minä pelkäsin sinua, koska olet ankara mies: sinä otat, mitä et ole talteen pannut, ja leikkaat, mitä et ole kylvänyt.'</verse>
        <verse osisID='Luke.19.22'>Hän sanoi hänelle: 'Oman sanasi mukaan minä sinut tuomitsen, sinä paha palvelija. Sinä tiesit minut ankaraksi mieheksi, joka otan, mitä en ole talteen pannut, ja leikkaan, mitä en ole kylvänyt;</verse>
        <verse osisID='Luke.19.23'>miksi et siis antanut rahojani rahanvaihtajan pöytään, että minä tultuani olisin saanut periä ne korkoineen?'</verse>
        <verse osisID='Luke.19.24'>Ja hän sanoi vieressä seisoville: 'Ottakaa häneltä pois se leiviskä ja antakaa sille, jolla on kymmenen leiviskää'.</verse>
        <verse osisID='Luke.19.25'>- Niin he sanoivat hänelle: 'Herra, hänellä on jo kymmenen leiviskää'. -</verse>
        <verse osisID='Luke.19.26'>'Minä sanon teille: jokaiselle, jolla on, annetaan; mutta jolla ei ole, siltä otetaan pois sekin, mikä hänellä on.</verse>
        <verse osisID='Luke.19.27'>Mutta viholliseni, jotka eivät tahtoneet minua kuninkaaksensa, tuokaa tänne ja teloittakaa minun edessäni.'"</verse>
        <verse osisID='Luke.19.28'>Ja tämän sanottuaan hän kulki edellä vaeltaen ylös Jerusalemiin.</verse>
        <verse osisID='Luke.19.29'>Ja tapahtui, kun hän tuli lähelle Beetfagea ja Betaniaa, sille vuorelle, jota kutsutaan Öljymäeksi, että hän lähetti kaksi opetuslastaan</verse>
        <verse osisID='Luke.19.30'>sanoen: "Menkää edessä olevaan kylään, niin sinne tullessanne te löydätte sidottuna varsan, jonka selässä ei vielä yksikään ihminen ole istunut; päästäkää se ja tuokaa tänne.</verse>
        <verse osisID='Luke.19.31'>Ja jos joku kysyy teiltä: 'Miksi te sen päästätte?' niin sanokaa näin: 'Herra tarvitsee sitä'."</verse>
        <verse osisID='Luke.19.32'>Ja lähetetyt menivät ja havaitsivat niin olevan, kuin hän oli heille sanonut.</verse>
        <verse osisID='Luke.19.33'>Ja heidän päästäessään varsaa sen omistajat sanoivat heille: "Miksi te päästätte varsan?"</verse>
        <verse osisID='Luke.19.34'>Niin he sanoivat: "Herra tarvitsee sitä".</verse>
        <verse osisID='Luke.19.35'>Ja he veivät sen Jeesuksen luo ja heittivät vaatteensa varsan selkään ja istuttivat Jeesuksen niiden päälle.</verse>
        <verse osisID='Luke.19.36'>Ja hänen kulkiessaan kansa levitti vaatteensa tielle.</verse>
        <verse osisID='Luke.19.37'>Ja kun hän jo oli lähellä, laskeutuen Öljymäen rinnettä, rupesi koko opetuslasten joukko iloiten kiittämään Jumalaa suurella äänellä kaikista voimallisista teoista, jotka he olivat nähneet,</verse>
        <verse osisID='Luke.19.38'>sanoen: "Siunattu olkoon hän, joka tulee, Kuningas Herran nimessä; rauha taivaassa ja kunnia korkeuksissa!"</verse>
        <verse osisID='Luke.19.39'>Ja muutamat fariseukset kansanjoukosta sanoivat hänelle: "Opettaja, nuhtele opetuslapsiasi".</verse>
        <verse osisID='Luke.19.40'>Mutta hän vastasi ja sanoi: "Minä sanon teille: jos nämä olisivat vaiti, niin kivet huutaisivat".</verse>
        <verse osisID='Luke.19.41'>Ja kun hän tuli lähemmäksi ja näki kaupungin, itki hän sitä</verse>
        <verse osisID='Luke.19.42'>ja sanoi: "Jospa tietäisit sinäkin tänä päivänä, mikä rauhaasi sopii! Mutta nyt se on sinun silmiltäsi salattu.</verse>
        <verse osisID='Luke.19.43'>Sillä sinulle tulevat ne päivät, jolloin sinun vihollisesi sinut vallilla saartavat ja piirittävät sinut ja ahdistavat sinua joka puolelta;</verse>
        <verse osisID='Luke.19.44'>ja he kukistavat sinut maan tasalle ja surmaavat lapsesi, jotka sinussa ovat, eivätkä jätä sinuun kiveä kiven päälle, sentähden ettet etsikkoaikaasi tuntenut."</verse>
        <verse osisID='Luke.19.45'>Ja hän meni pyhäkköön ja rupesi ajamaan myyjiä ulos</verse>
        <verse osisID='Luke.19.46'>ja sanoi heille: "Kirjoitettu on: 'Minun huoneeni on oleva rukoushuone', mutta te olette tehneet siitä ryövärien luolan."</verse>
        <verse osisID='Luke.19.47'>Ja hän opetti joka päivä pyhäkössä. Mutta ylipapit ja kirjanoppineet sekä kansan ensimmäiset miettivät, miten saisivat hänet surmatuksi;</verse>
        <verse osisID='Luke.19.48'>mutta he eivät keksineet, mitä tekisivät, sillä kaikki kansa riippui hänessä ja kuunteli häntä.</verse>
      </chapter>
      <chapter osisID='Luke.20'>
        <verse osisID='Luke.20.1'>Ja tapahtui eräänä päivänä, kun hän opetti kansaa pyhäkössä ja julisti evankeliumia, että ylipapit ja kirjanoppineet astuivat yhdessä vanhinten kanssa esiin</verse>
        <verse osisID='Luke.20.2'>ja puhuivat hänelle sanoen: "Sano meille, millä vallalla sinä näitä teet, tahi kuka on se, joka on antanut sinulle tämän vallan?"</verse>
        <verse osisID='Luke.20.3'>Hän vastasi ja sanoi heille: "Minä myös teen teille kysymyksen; sanokaa minulle:</verse>
        <verse osisID='Luke.20.4'>oliko Johanneksen kaste taivaasta vai ihmisistä?"</verse>
        <verse osisID='Luke.20.5'>Niin he neuvottelivat keskenänsä sanoen: "Jos sanomme: 'Taivaasta', niin hän sanoo: 'Miksi ette siis uskoneet häntä?'</verse>
        <verse osisID='Luke.20.6'>Mutta jos sanomme: 'Ihmisistä', niin kaikki kansa kivittää meidät, sillä se uskoo vahvasti, että Johannes oli profeetta."</verse>
        <verse osisID='Luke.20.7'>Ja he vastasivat, etteivät tienneet, mistä se oli.</verse>
        <verse osisID='Luke.20.8'>Niin Jeesus sanoi heille: "Niinpä en minäkään sano teille, millä vallalla minä näitä teen".</verse>
        <verse osisID='Luke.20.9'>Ja hän rupesi puhumaan kansalle ja puhui tämän vertauksen: "Mies istutti viinitarhan ja vuokrasi sen viinitarhureille ja matkusti muille maille kauaksi aikaa.</verse>
        <verse osisID='Luke.20.10'>Ja ajan tullen hän lähetti palvelijan viinitarhurien luokse, että he antaisivat tälle osan viinitarhan hedelmistä; mutta viinitarhurit pieksivät hänet ja lähettivät tyhjin käsin pois.</verse>
        <verse osisID='Luke.20.11'>Ja hän lähetti vielä toisen palvelijan; mutta hänetkin he pieksivät ja häpäisivät ja lähettivät tyhjin käsin pois.</verse>
        <verse osisID='Luke.20.12'>Ja hän lähetti vielä kolmannen; mutta tämänkin he haavoittivat ja heittivät ulos.</verse>
        <verse osisID='Luke.20.13'>Niin viinitarhan herra sanoi: 'Mitä minä teen? Minä lähetän rakkaan poikani; häntä he kaiketi kavahtavat.'</verse>
        <verse osisID='Luke.20.14'>Mutta kun viinitarhurit näkivät hänet, neuvottelivat he keskenään ja sanoivat: 'Tämä on perillinen; tappakaamme hänet, että perintö tulisi meidän omaksemme'.</verse>
        <verse osisID='Luke.20.15'>Ja he heittivät hänet ulos viinitarhasta ja tappoivat. Mitä nyt viinitarhan herra on tekevä heille?</verse>
        <verse osisID='Luke.20.16'>Hän tulee ja tuhoaa nämä viinitarhurit ja antaa viinitarhan muille." Niin he sen kuullessaan sanoivat: "Pois se!"</verse>
        <verse osisID='Luke.20.17'>Mutta hän katsahti heihin ja sanoi: "Mitä siis on tämä kirjoitus: 'Se kivi, jonka rakentajat hylkäsivät, on tullut kulmakiveksi'?</verse>
        <verse osisID='Luke.20.18'>Jokainen, joka kaatuu siihen kiveen, ruhjoutuu, mutta jonka päälle se kaatuu, sen se murskaa."</verse>
        <verse osisID='Luke.20.19'>Ja kirjanoppineet ja ylipapit tahtoivat ottaa hänet sillä hetkellä kiinni, mutta he pelkäsivät kansaa; sillä he ymmärsivät, että hän oli puhunut sen vertauksen heistä.</verse>
        <verse osisID='Luke.20.20'>Ja he vartioivat häntä ja lähettivät hänen luokseen hurskaiksi tekeytyviä urkkijoita, saadakseen hänet kiinni jostakin sanasta, niin että voisivat antaa hänet esivallalle ja maaherran käsiin.</verse>
        <verse osisID='Luke.20.21'>Ja ne kysyivät häneltä sanoen: "Opettaja, me tiedämme, että sinä puhut ja opetat oikein etkä katso henkilöön, vaan opetat Jumalan tietä totuudessa.</verse>
        <verse osisID='Luke.20.22'>Onko meidän lupa antaa keisarille veroa vai eikö?"</verse>
        <verse osisID='Luke.20.23'>Mutta hän havaitsi heidän kavaluutensa ja sanoi heille:</verse>
        <verse osisID='Luke.20.24'>"Näyttäkää minulle denari. Kenen kuva ja päällekirjoitus siinä on?" He vastasivat: "Keisarin".</verse>
        <verse osisID='Luke.20.25'>Niin hän sanoi heille: "Antakaa siis keisarille, mikä keisarin on, ja Jumalalle, mikä Jumalan on".</verse>
        <verse osisID='Luke.20.26'>Ja he eivät kyenneet saamaan häntä hänen puheestaan kiinni kansan edessä; ja he ihmettelivät hänen vastaustaan ja vaikenivat.</verse>
        <verse osisID='Luke.20.27'>Niin astui esiin muutamia saddukeuksia, jotka väittävät, ettei ylösnousemusta ole, ja he kysyivät häneltä</verse>
        <verse osisID='Luke.20.28'>sanoen: "Opettaja, Mooses on säätänyt meille: 'Jos joltakin kuolee veli, jolla on vaimo, mutta ei ole lapsia, niin ottakoon hän veljensä vaimon ja herättäköön siemenen veljelleen'.</verse>
        <verse osisID='Luke.20.29'>Nyt oli seitsemän veljestä. Ensimmäinen otti vaimon ja kuoli lapsetonna.</verse>
        <verse osisID='Luke.20.30'>Niin toinen otti sen vaimon,</verse>
        <verse osisID='Luke.20.31'>ja sitten kolmas, ja samoin kaikki seitsemän; ja he kuolivat jättämättä lapsia.</verse>
        <verse osisID='Luke.20.32'>Viimeiseksi vaimokin kuoli.</verse>
        <verse osisID='Luke.20.33'>Kenelle heistä siis tämä vaimo ylösnousemuksessa joutuu vaimoksi? Sillä kaikkien seitsemän vaimona hän oli ollut."</verse>
        <verse osisID='Luke.20.34'>Niin Jeesus sanoi heille: "Tämän maailmanajan lapset naivat ja menevät miehelle.</verse>
        <verse osisID='Luke.20.35'>Mutta ne, jotka on arvollisiksi nähty pääsemään toiseen maailmaan ja ylösnousemukseen kuolleista, eivät nai eivätkä mene miehelle.</verse>
        <verse osisID='Luke.20.36'>Sillä he eivät enää voi kuolla, kun ovat enkelien kaltaisia; ja he ovat Jumalan lapsia, koska ovat ylösnousemuksen lapsia.</verse>
        <verse osisID='Luke.20.37'>Mutta että kuolleet nousevat ylös, sen Mooseskin on osoittanut kertomuksessa orjantappurapensaasta, kun hän sanoo Herraa Aabrahamin Jumalaksi ja Iisakin Jumalaksi ja Jaakobin Jumalaksi.</verse>
        <verse osisID='Luke.20.38'>Mutta hän ei ole kuolleitten Jumala, vaan elävien; sillä kaikki hänelle elävät."</verse>
        <verse osisID='Luke.20.39'>Niin muutamat kirjanoppineista vastasivat ja sanoivat: "Opettaja, oikein sinä sanoit".</verse>
        <verse osisID='Luke.20.40'>Ja he eivät enää rohjenneet kysyä häneltä mitään.</verse>
        <verse osisID='Luke.20.41'>Niin hän sanoi heille: "Kuinka he voivat sanoa, että Kristus on Daavidin poika?</verse>
        <verse osisID='Luke.20.42'>Sanoohan Daavid itse psalmien kirjassa: 'Herra sanoi minun Herralleni: Istu minun oikealle puolelleni,</verse>
        <verse osisID='Luke.20.43'>kunnes minä panen sinun vihollisesi sinun jalkojesi astinlaudaksi.'</verse>
        <verse osisID='Luke.20.44'>Daavid siis kutsuu häntä Herraksi; kuinka hän sitten on hänen poikansa?"</verse>
        <verse osisID='Luke.20.45'>Ja kaiken kansan kuullen hän sanoi opetuslapsillensa:</verse>
        <verse osisID='Luke.20.46'>"Kavahtakaa kirjanoppineita, jotka mielellään käyskelevät pitkissä vaipoissa ja haluavat tervehdyksiä toreilla ja etumaisia istuimia synagoogissa ja ensimmäisiä sijoja pidoissa,</verse>
        <verse osisID='Luke.20.47'>noita, jotka syövät leskien huoneet ja näön vuoksi pitävät pitkiä rukouksia; he saavat sitä kovemman tuomion".</verse>
      </chapter>
      <chapter osisID='Luke.21'>
        <verse osisID='Luke.21.1'>Ja hän katsahti ja näki rikkaiden panevan lahjoja uhriarkkuun.</verse>
        <verse osisID='Luke.21.2'>Niin hän näki myös köyhän lesken panevan siihen kaksi ropoa.</verse>
        <verse osisID='Luke.21.3'>Silloin hän sanoi: "Totisesti minä sanon teille: tämä köyhä leski pani enemmän kuin kaikki muut.</verse>
        <verse osisID='Luke.21.4'>Sillä kaikki nuo panivat lahjansa liiastaan, mutta tämä pani puutteestaan, koko elämisensä, mikä hänellä oli."</verse>
        <verse osisID='Luke.21.5'>Ja kun muutamat puhuivat pyhäköstä, kuinka se oli kauniilla kivillä ja temppelilahjoilla kaunistettu, sanoi hän:</verse>
        <verse osisID='Luke.21.6'>"Päivät tulevat, jolloin tästä, mitä katselette, ei ole jäävä kiveä kiven päälle, maahan jaottamatta".</verse>
        <verse osisID='Luke.21.7'>Niin he kysyivät häneltä sanoen: "Opettaja, milloin tämä sitten tapahtuu? Ja mikä on oleva merkki tämän tulemisesta?"</verse>
        <verse osisID='Luke.21.8'>Niin hän sanoi: "Katsokaa, ettei teitä eksytetä. Sillä monta tulee minun nimessäni sanoen: 'Minä olen se', ja: 'Aika on lähellä'. Mutta älkää menkö heidän perässään.</verse>
        <verse osisID='Luke.21.9'>Ja kun kuulette sotien ja kapinain melskettä, älkää peljästykö. Sillä näitten täytyy ensin tapahtua, mutta loppu ei tule vielä heti."</verse>
        <verse osisID='Luke.21.10'>Sitten hän sanoi heille: "Kansa nousee kansaa vastaan ja valtakunta valtakuntaa vastaan,</verse>
        <verse osisID='Luke.21.11'>ja tulee suuria maanjäristyksiä, tulee ruttoa ja nälänhätää monin paikoin, ja taivaalla on oleva peljättäviä näkyjä ja suuria merkkejä.</verse>
        <verse osisID='Luke.21.12'>Mutta ennen tätä kaikkea he käyvät teihin käsiksi ja vainoavat teitä ja vetävät teidät synagoogiin ja heittävät vankiloihin ja vievät teidät kuningasten ja maaherrain eteen minun nimeni tähden.</verse>
        <verse osisID='Luke.21.13'>Ja näin te joudutte todistamaan.</verse>
        <verse osisID='Luke.21.14'>Pankaa siis sydämellenne, ettette edeltäpäin huolehdi, miten te vastaatte puolestanne.</verse>
        <verse osisID='Luke.21.15'>Sillä minä annan teille suun ja viisauden, jota vastaan eivät ketkään teidän vastustajanne kykene asettumaan tai väittämään.</verse>
        <verse osisID='Luke.21.16'>Omat vanhemmatkin ja veljet ja sukulaiset ja ystävät antavat teidät alttiiksi; ja muutamia teistä tapetaan,</verse>
        <verse osisID='Luke.21.17'>ja te joudutte kaikkien vihattaviksi minun nimeni tähden.</verse>
        <verse osisID='Luke.21.18'>Mutta ei hiuskarvaakaan teidän päästänne katoa.</verse>
        <verse osisID='Luke.21.19'>Kestäväisyydellänne te voitatte omaksenne elämän.</verse>
        <verse osisID='Luke.21.20'>Mutta kun te näette Jerusalemin sotajoukkojen ympäröimänä, silloin tietäkää, että sen hävitys on lähellä.</verse>
        <verse osisID='Luke.21.21'>Silloin ne, jotka Juudeassa ovat, paetkoot vuorille, ja jotka ovat kaupungissa, lähtekööt sieltä pois, ja jotka maalla ovat, älkööt sinne menkö.</verse>
        <verse osisID='Luke.21.22'>Sillä ne ovat koston päiviä, että kaikki täyttyisi, mikä kirjoitettu on.</verse>
        <verse osisID='Luke.21.23'>Voi raskaita ja imettäväisiä niinä päivinä! Sillä suuri hätä on oleva maan päällä ja viha tätä kansaa vastaan;</verse>
        <verse osisID='Luke.21.24'>ja he kaatuvat miekan terään, heidät viedään vangeiksi kaikkien kansojen sekaan, ja Jerusalem on oleva pakanain tallattavana, kunnes pakanain ajat täyttyvät.</verse>
        <verse osisID='Luke.21.25'>Ja on oleva merkit auringossa ja kuussa ja tähdissä, ja ahdistus kansoilla maan päällä ja epätoivo, kun meri ja aallot pauhaavat.</verse>
        <verse osisID='Luke.21.26'>Ja ihmiset menehtyvät peljätessään ja odottaessaan sitä, mikä maanpiiriä kohtaa; sillä taivaitten voimat järkkyvät.</verse>
        <verse osisID='Luke.21.27'>Ja silloin he näkevät Ihmisen Pojan tulevan pilvessä suurella voimalla ja kirkkaudella.</verse>
        <verse osisID='Luke.21.28'>Mutta kun nämä alkavat tapahtua, niin rohkaiskaa itsenne ja nostakaa päänne, sillä teidän vapautuksenne on lähellä."</verse>
        <verse osisID='Luke.21.29'>Ja hän puhui heille vertauksen: "Katsokaa viikunapuuta ja kaikkia puita.</verse>
        <verse osisID='Luke.21.30'>Kun ne jo puhkeavat lehteen, niin siitä te näette ja itsestänne ymmärrätte, että kesä jo on lähellä.</verse>
        <verse osisID='Luke.21.31'>Samoin te myös, kun näette tämän tapahtuvan, tietäkää, että Jumalan valtakunta on lähellä.</verse>
        <verse osisID='Luke.21.32'>Totisesti minä sanon teille: tämä sukupolvi ei katoa, ennenkuin kaikki tapahtuu.</verse>
        <verse osisID='Luke.21.33'>Taivas ja maa katoavat, mutta minun sanani eivät katoa.</verse>
        <verse osisID='Luke.21.34'>Mutta pitäkää vaari itsestänne, ettei teidän sydämiänne raskauta päihtymys ja juoppous eikä elatuksen murheet, niin että se päivä yllättää teidät äkkiarvaamatta</verse>
        <verse osisID='Luke.21.35'>niinkuin paula; sillä se on saavuttava kaikki, jotka koko maan päällä asuvat.</verse>
        <verse osisID='Luke.21.36'>Valvokaa siis joka aika ja rukoilkaa, että saisitte voimaa paetaksenne tätä kaikkea, mikä tuleva on, ja seisoaksenne Ihmisen Pojan edessä."</verse>
        <verse osisID='Luke.21.37'>Ja hän opetti päivät pyhäkössä, mutta öiksi hän lähti pois ja vietti ne vuorella, jota kutsutaan Öljymäeksi.</verse>
        <verse osisID='Luke.21.38'>Ja kaikki kansa tuli varhain aamuisin hänen tykönsä pyhäkköön kuulemaan häntä.</verse>
      </chapter>
      <chapter osisID='Luke.22'>
        <verse osisID='Luke.22.1'>Mutta happamattoman leivän juhla, jota pääsiäiseksi sanotaan, oli lähellä.</verse>
        <verse osisID='Luke.22.2'>Ja ylipapit ja kirjanoppineet miettivät, kuinka saisivat hänet surmatuksi; sillä he pelkäsivät kansaa.</verse>
        <verse osisID='Luke.22.3'>Niin saatana meni Juudaaseen, jota kutsuttiin Iskariotiksi ja joka oli yksi niistä kahdestatoista.</verse>
        <verse osisID='Luke.22.4'>Ja tämä meni ja puhui ylipappien ja pyhäkön vartioston päällikköjen kanssa, miten hän saattaisi hänet heidän käsiinsä.</verse>
        <verse osisID='Luke.22.5'>Ja he ihastuivat ja sitoutuivat antamaan hänelle rahaa.</verse>
        <verse osisID='Luke.22.6'>Ja hän lupautui ja etsi sopivaa tilaisuutta kavaltaakseen hänet heille ilman melua.</verse>
        <verse osisID='Luke.22.7'>Niin tuli se happamattoman leivän päivistä, jona pääsiäislammas oli teurastettava.</verse>
        <verse osisID='Luke.22.8'>Ja hän lähetti Pietarin ja Johanneksen sanoen: "Menkää ja valmistakaa meille pääsiäislammas syödäksemme".</verse>
        <verse osisID='Luke.22.9'>Niin he kysyivät häneltä: "Mihin tahdot, että valmistamme sen?"</verse>
        <verse osisID='Luke.22.10'>Hän vastasi heille: "Katso, saapuessanne kaupunkiin tulee teitä vastaan mies kantaen vesiastiaa; seuratkaa häntä siihen taloon, johon hän menee,</verse>
        <verse osisID='Luke.22.11'>ja sanokaa talon isännälle: 'Opettaja sanoo sinulle: Missä on vierashuone, syödäkseni siinä pääsiäislampaan opetuslasteni kanssa?'</verse>
        <verse osisID='Luke.22.12'>Niin hän näyttää teille suuren, aterioiville varustetun huoneen yläkerrassa; sinne valmistakaa."</verse>
        <verse osisID='Luke.22.13'>Ja he menivät ja havaitsivat niin olevan, kuin Jeesus oli heille sanonut, ja valmistivat pääsiäislampaan.</verse>
        <verse osisID='Luke.22.14'>Ja kun hetki tuli, asettui hän aterialle ja apostolit hänen kanssansa.</verse>
        <verse osisID='Luke.22.15'>Ja hän sanoi heille: "Minä olen halajamalla halannut syödä tämän pääsiäislampaan teidän kanssanne, ennenkuin minä kärsin;</verse>
        <verse osisID='Luke.22.16'>sillä minä sanon teille, etten minä sitä enää syö, ennenkuin sen täyttymys tapahtuu Jumalan valtakunnassa".</verse>
        <verse osisID='Luke.22.17'>Ja hän otti maljan, kiitti ja sanoi: "Ottakaa tämä ja jakakaa keskenänne.</verse>
        <verse osisID='Luke.22.18'>Sillä minä sanon teille: tästedes minä en juo viinipuun antia, ennenkuin Jumalan valtakunta tulee."</verse>
        <verse osisID='Luke.22.19'>Ja hän otti leivän, kiitti, mursi ja antoi heille ja sanoi: "Tämä on minun ruumiini, joka teidän edestänne annetaan. Tehkää se minun muistokseni."</verse>
        <verse osisID='Luke.22.20'>Samoin myös maljan, aterian jälkeen, ja sanoi: "Tämä malja on uusi liitto minun veressäni, joka teidän edestänne vuodatetaan.</verse>
        <verse osisID='Luke.22.21'>Mutta, katso, minun kavaltajani käsi on minun kanssani pöydällä.</verse>
        <verse osisID='Luke.22.22'>Sillä Ihmisen Poika tosin menee pois, niinkuin säädetty on; mutta voi sitä ihmistä, jonka kautta hänet kavalletaan!"</verse>
        <verse osisID='Luke.22.23'>Ja he rupesivat keskenänsä kyselemään, kuka heistä mahtoi olla se, joka oli tämän tekevä.</verse>
        <verse osisID='Luke.22.24'>Ja heidän välillään syntyi myös kiista siitä, kuka heistä oli katsottava suurimmaksi.</verse>
        <verse osisID='Luke.22.25'>Niin hän sanoi heille: "Kansojen kuninkaat herroina niitä hallitsevat, ja niiden valtiaita sanotaan hyväntekijöiksi.</verse>
        <verse osisID='Luke.22.26'>Mutta älkää te niin; vaan joka teidän keskuudessanne on suurin, se olkoon niinkuin nuorin, ja johtaja niinkuin se, joka palvelee.</verse>
        <verse osisID='Luke.22.27'>Sillä kumpi on suurempi, sekö, joka aterioi, vai se, joka palvelee? Eikö se, joka aterioi? Mutta minä olen teidän keskellänne niinkuin se, joka palvelee.</verse>
        <verse osisID='Luke.22.28'>Mutta te olette pysyneet minun kanssani minun kiusauksissani;</verse>
        <verse osisID='Luke.22.29'>ja minä säädän teille, niinkuin minun Isäni on minulle säätänyt, kuninkaallisen vallan,</verse>
        <verse osisID='Luke.22.30'>niin että te saatte syödä ja juoda minun pöydässäni minun valtakunnassani ja istua valtaistuimilla ja tuomita Israelin kahtatoista sukukuntaa.</verse>
        <verse osisID='Luke.22.31'>Simon, Simon, katso, saatana on tavoitellut teitä valtaansa, seuloakseen teitä niinkuin nisuja;</verse>
        <verse osisID='Luke.22.32'>mutta minä olen rukoillut sinun puolestasi, ettei sinun uskosi raukeaisi tyhjään. Ja kun sinä kerran palajat, niin vahvista veljiäsi."</verse>
        <verse osisID='Luke.22.33'>Niin Simon sanoi hänelle: "Herra, sinun kanssasi minä olen valmis menemään sekä vankeuteen että kuolemaan".</verse>
        <verse osisID='Luke.22.34'>Mutta hän sanoi: "Minä sanon sinulle, Pietari: ei laula tänään kukko, ennenkuin sinä kolmesti kiellät tuntevasi minua."</verse>
        <verse osisID='Luke.22.35'>Ja hän sanoi heille: "Kun minä lähetin teidät ilman rahakukkaroa ja laukkua ja kenkiä, puuttuiko teiltä mitään?" He vastasivat: "Ei mitään".</verse>
        <verse osisID='Luke.22.36'>Niin hän sanoi heille: "Mutta nyt, jolla on kukkaro, ottakoon sen mukaansa; niin myös laukun. Ja jolla ei ole, myyköön vaippansa ja ostakoon miekan.</verse>
        <verse osisID='Luke.22.37'>Sillä minä sanon teille, että minussa pitää käymän toteen tämän, mikä kirjoitettu on: 'Ja hänet luettiin pahantekijäin joukkoon'. Sillä se, mikä minusta on sanottu, on täyttynyt."</verse>
        <verse osisID='Luke.22.38'>Niin he sanoivat: "Herra, katso, tässä on kaksi miekkaa". Mutta hän vastasi heille: "Riittää".</verse>
        <verse osisID='Luke.22.39'>Ja hän meni ulos ja lähti tapansa mukaan Öljymäelle, ja hänen opetuslapsensa seurasivat häntä.</verse>
        <verse osisID='Luke.22.40'>Ja tultuaan siihen paikkaan hän sanoi heille: "Rukoilkaa, ettette joutuisi kiusaukseen".</verse>
        <verse osisID='Luke.22.41'>Ja hän vetäytyi heistä noin kivenheiton päähän, laskeutui polvilleen ja rukoili</verse>
        <verse osisID='Luke.22.42'>sanoen: "Isä, jos sinä tahdot, niin ota pois minulta tämä malja; älköön kuitenkaan tapahtuko minun tahtoni, vaan sinun".</verse>
        <verse osisID='Luke.22.43'>Niin hänelle ilmestyi taivaasta enkeli, joka vahvisti häntä.</verse>
        <verse osisID='Luke.22.44'>Ja kun hän oli suuressa tuskassa, rukoili hän yhä hartaammin. Ja hänen hikensä oli niinkuin veripisarat, jotka putosivat maahan.</verse>
        <verse osisID='Luke.22.45'>Ja kun hän nousi rukoilemasta ja meni opetuslastensa tykö, tapasi hän heidät murheen tähden nukkumasta.</verse>
        <verse osisID='Luke.22.46'>Niin hän sanoi heille: "Miksi te nukutte? Nouskaa ja rukoilkaa, ettette joutuisi kiusaukseen."</verse>
        <verse osisID='Luke.22.47'>Ja katso, hänen vielä puhuessaan tuli joukko kansaa, ja yksi niistä kahdestatoista, se, jonka nimi oli Juudas, kulki heidän edellään. Ja hän tuli Jeesuksen luo antamaan hänelle suuta.</verse>
        <verse osisID='Luke.22.48'>Mutta Jeesus sanoi hänelle: "Juudas, suunantamisellako sinä Ihmisen Pojan kavallat?"</verse>
        <verse osisID='Luke.22.49'>Kun nyt ne, jotka olivat hänen ympärillään, näkivät, mitä oli tulossa, sanoivat he: "Herra, iskemmekö miekalla?"</verse>
        <verse osisID='Luke.22.50'>Ja eräs heistä iski ylimmäisen papin palvelijaa ja sivalsi häneltä pois oikean korvan.</verse>
        <verse osisID='Luke.22.51'>Mutta Jeesus vastasi sanoen: "Sallikaa vielä tämäkin". Ja hän koski hänen korvaansa ja paransi hänet.</verse>
        <verse osisID='Luke.22.52'>Niin Jeesus sanoi ylipapeille ja pyhäkön vartioston päälliköille ja vanhimmille, jotka olivat tulleet häntä vastaan: "Niinkuin ryöväriä vastaan te olette lähteneet miekat ja seipäät käsissä.</verse>
        <verse osisID='Luke.22.53'>Minä olen joka päivä ollut teidän kanssanne pyhäkössä, ettekä ole ojentaneet käsiänne minua vastaan. Mutta tämä on teidän hetkenne ja pimeyden valta."</verse>
        <verse osisID='Luke.22.54'>Niin he ottivat hänet kiinni ja kuljettivat pois ja veivät hänet ylimmäisen papin taloon. Ja Pietari seurasi taampana.</verse>
        <verse osisID='Luke.22.55'>Ja he virittivät valkean keskelle esipihaa ja asettuivat yhdessä istumaan, ja Pietari istui heidän joukkoonsa.</verse>
        <verse osisID='Luke.22.56'>Niin eräs palvelijatar, nähdessään hänen istuvan tulen ääressä, katseli häntä kiinteästi ja sanoi: "Tämäkin oli hänen kanssaan".</verse>
        <verse osisID='Luke.22.57'>Mutta hän kielsi sanoen: "Nainen, en tunne häntä".</verse>
        <verse osisID='Luke.22.58'>Ja hetkisen perästä näki hänet toinen, eräs mies, ja sanoi: "Sinäkin olet yksi niistä". Mutta Pietari sanoi: "Mies, en ole".</verse>
        <verse osisID='Luke.22.59'>Ja noin yhden hetken kuluttua vakuutti vielä toinen sanoen: "Totisesti, tämä oli myös hänen kanssaan; sillä onhan hän galilealainenkin".</verse>
        <verse osisID='Luke.22.60'>Mutta Pietari sanoi: "En ymmärrä, mies, mitä sanot". Ja samassa, hänen vielä puhuessaan, lauloi kukko.</verse>
        <verse osisID='Luke.22.61'>Ja Herra kääntyi ja katsoi Pietariin; ja Pietari muisti Herran sanat, kuinka hän oli hänelle sanonut: "Ennenkuin kukko tänään laulaa, sinä kolmesti minut kiellät".</verse>
        <verse osisID='Luke.22.62'>Ja hän meni ulos ja itki katkerasti.</verse>
        <verse osisID='Luke.22.63'>Ja miehet, jotka pitivät Jeesusta kiinni, pilkkasivat häntä ja pieksivät häntä.</verse>
        <verse osisID='Luke.22.64'>Ja he peittivät hänen kasvonsa ja kysyivät häneltä sanoen: "Profetoi, kuka se on, joka sinua löi!"</verse>
        <verse osisID='Luke.22.65'>Ja paljon muita herjaussanoja he puhuivat häntä vastaan.</verse>
        <verse osisID='Luke.22.66'>Ja päivän valjetessa kansan vanhimmat ja ylipapit ja kirjanoppineet kokoontuivat ja veivät hänet neuvostonsa eteen</verse>
        <verse osisID='Luke.22.67'>ja sanoivat: "Jos sinä olet Kristus, niin sano se meille". Hän vastasi heille: "Jos minä teille sanon, niin te ette usko;</verse>
        <verse osisID='Luke.22.68'>ja jos kysyn, ette vastaa.</verse>
        <verse osisID='Luke.22.69'>Mutta tästedes Ihmisen Poika on istuva Jumalan voiman oikealla puolella."</verse>
        <verse osisID='Luke.22.70'>Silloin he kaikki sanoivat: "Sinä siis olet Jumalan Poika?" Hän vastasi heille: "Tepä sen sanotte, että minä olen".</verse>
        <verse osisID='Luke.22.71'>Niin he sanoivat: "Mitä me enää todistusta tarvitsemme? Sillä me itse olemme kuulleet sen hänen omasta suustansa."</verse>
      </chapter>
      <chapter osisID='Luke.23'>
        <verse osisID='Luke.23.1'>Ja he nousivat, koko joukko, ja veivät hänet Pilatuksen eteen.</verse>
        <verse osisID='Luke.23.2'>Ja he alkoivat syyttää häntä sanoen: "Tämän me olemme havainneet villitsevän kansaamme, kieltävän antamasta veroja keisarille ja sanovan itseään Kristukseksi, kuninkaaksi".</verse>
        <verse osisID='Luke.23.3'>Niin Pilatus kysyi häneltä sanoen: "Oletko sinä juutalaisten kuningas?" Hän vastasi hänelle ja sanoi: "Sinäpä sen sanot".</verse>
        <verse osisID='Luke.23.4'>Pilatus sanoi ylipapeille ja kansalle: "En minä löydä mitään syytä tässä miehessä".</verse>
        <verse osisID='Luke.23.5'>Mutta he ahdistivat yhä enemmän ja sanoivat: "Hän yllyttää kansaa opettaen kaikkialla Juudeassa, Galileasta alkaen tänne asti".</verse>
        <verse osisID='Luke.23.6'>Mutta kun Pilatus sen kuuli, kysyi hän, oliko mies galilealainen.</verse>
        <verse osisID='Luke.23.7'>Ja saatuaan tietää hänen olevan Herodeksen hallintoalueelta hän lähetti hänet Herodeksen eteen, joka hänkin niinä päivinä oli Jerusalemissa.</verse>
        <verse osisID='Luke.23.8'>Kun Herodes näki Jeesuksen, ihastui hän suuresti; sillä hän oli jo kauan aikaa halunnut nähdä häntä, koska oli kuullut hänestä, ja hän toivoi saavansa nähdä häneltä jonkin ihmeen.</verse>
        <verse osisID='Luke.23.9'>Ja hän teki Jeesukselle monia kysymyksiä; mutta tämä ei vastannut hänelle mitään.</verse>
        <verse osisID='Luke.23.10'>Ja ylipapit ja kirjanoppineet seisoivat siinä ja syyttivät häntä kiivaasti.</verse>
        <verse osisID='Luke.23.11'>Mutta Herodes joukkoineen kohteli häntä halveksivasti ja pilkkasi häntä; ja puetettuaan hänet loistavaan pukuun hän lähetti hänet takaisin Pilatuksen eteen.</verse>
        <verse osisID='Luke.23.12'>Ja Herodes ja Pilatus tulivat sinä päivänä ystäviksi keskenään; he olivat näet ennen olleet toistensa vihamiehiä.</verse>
        <verse osisID='Luke.23.13'>Niin Pilatus kutsui kokoon ylipapit ja hallitusmiehet ja kansan</verse>
        <verse osisID='Luke.23.14'>ja sanoi heille: "Te olette tuoneet minulle tämän miehen kansan yllyttäjänä; ja katso, minä olen teidän läsnäollessanne häntä tutkinut enkä ole havainnut tätä miestä syylliseksi mihinkään, mistä te häntä syytätte,</verse>
        <verse osisID='Luke.23.15'>eikä Herodeskaan, sillä hän lähetti hänet takaisin meille. Ja katso, hän ei ole tehnyt mitään, mikä ansaitsee kuoleman.</verse>
        <verse osisID='Luke.23.16'>Kuritettuani häntä minä siis hänet päästän."</verse>
        <verse osisID='Luke.23.18'>Niin he huusivat kaikki yhdessä, sanoen: "Vie pois tämä, mutta päästä meille Barabbas!"</verse>
        <verse osisID='Luke.23.19'>Tämä oli heitetty vankeuteen kaupungissa tehdystä kapinasta sekä murhasta.</verse>
        <verse osisID='Luke.23.20'>Niin Pilatus taas puhui heille, koska hän tahtoi päästää Jeesuksen irti.</verse>
        <verse osisID='Luke.23.21'>Mutta he huusivat vastaan ja sanoivat: "Ristiinnaulitse, ristiinnaulitse hänet!"</verse>
        <verse osisID='Luke.23.22'>Niin hän puhui heille kolmannen kerran: "Mitä pahaa hän sitten on tehnyt? En ole havainnut hänessä mitään, mistä hän ansaitsisi kuoleman. Kuritettuani häntä minä siis hänet päästän."</verse>
        <verse osisID='Luke.23.23'>Mutta he ahdistivat häntä suurilla huudoilla, vaatien Jeesusta ristiinnaulittavaksi; ja heidän huutonsa pääsivät voitolle.</verse>
        <verse osisID='Luke.23.24'>Niin Pilatus tuomitsi heidän vaatimuksensa täytettäväksi.</verse>
        <verse osisID='Luke.23.25'>Ja hän päästi irti sen, joka kapinasta ja murhasta oli vankeuteen heitetty ja jota he vaativat, mutta Jeesuksen hän antoi alttiiksi heidän mielivallallensa.</verse>
        <verse osisID='Luke.23.26'>Ja viedessään häntä pois he saivat käsiinsä Simonin, erään kyreneläisen, joka tuli vainiolta; ja hänen olalleen he panivat ristin kannettavaksi Jeesuksen jäljessä.</verse>
        <verse osisID='Luke.23.27'>Ja häntä seurasi suuri joukko kansaa, myös naisia, jotka valittivat ja itkivät häntä.</verse>
        <verse osisID='Luke.23.28'>Niin Jeesus kääntyi heihin ja sanoi: "Jerusalemin tyttäret, älkää minua itkekö, vaan itkekää itseänne ja lapsianne.</verse>
        <verse osisID='Luke.23.29'>Sillä katso, päivät tulevat, jolloin sanotaan: 'Autuaita ovat hedelmättömät ja ne kohdut, jotka eivät ole synnyttäneet, ja rinnat, jotka eivät ole imettäneet'.</verse>
        <verse osisID='Luke.23.30'>Silloin ruvetaan sanomaan vuorille: 'Langetkaa meidän päällemme', ja kukkuloille: 'Peittäkää meidät'.</verse>
        <verse osisID='Luke.23.31'>Sillä jos tämä tehdään tuoreelle puulle, mitä sitten kuivalle tapahtuu?"</verse>
        <verse osisID='Luke.23.32'>Myös kaksi muuta, kaksi pahantekijää, vietiin hänen kanssaan surmattaviksi.</verse>
        <verse osisID='Luke.23.33'>Ja kun saavuttiin paikalle, jota sanotaan Pääkallonpaikaksi, niin siellä he ristiinnaulitsivat hänet sekä pahantekijät, toisen oikealle ja toisen vasemmalle puolelle.</verse>
        <verse osisID='Luke.23.34'>Mutta Jeesus sanoi: "Isä, anna heille anteeksi, sillä he eivät tiedä, mitä he tekevät". Ja he jakoivat keskenään hänen vaatteensa ja heittivät niistä arpaa.</verse>
        <verse osisID='Luke.23.35'>Ja kansa seisoi ja katseli. Ja hallitusmiehetkin ivasivat häntä ja sanoivat: "Muita hän on auttanut; auttakoon itseänsä, jos hän on Jumalan Kristus, se valittu".</verse>
        <verse osisID='Luke.23.36'>Myös sotamiehet pilkkasivat häntä, menivät hänen luoksensa ja tarjosivat hänelle hapanviiniä</verse>
        <verse osisID='Luke.23.37'>ja sanoivat: "Jos sinä olet juutalaisten kuningas, niin auta itseäsi".</verse>
        <verse osisID='Luke.23.38'>Oli myös hänen päänsä päällä kirjoitus: "Tämä on juutalaisten kuningas".</verse>
        <verse osisID='Luke.23.39'>Niin toinen pahantekijöistä, jotka siinä riippuivat, herjasi häntä: "Etkö sinä ole Kristus? Auta itseäsi ja meitä."</verse>
        <verse osisID='Luke.23.40'>Mutta toinen vastasi ja nuhteli häntä sanoen: "Etkö sinä edes pelkää Jumalaa, sinä, joka olet saman rangaistuksen alainen?</verse>
        <verse osisID='Luke.23.41'>Me tosin kärsimme oikeuden mukaan, sillä me saamme, mitä meidän tekomme ansaitsevat; mutta tämä ei ole mitään pahaa tehnyt."</verse>
        <verse osisID='Luke.23.42'>Ja hän sanoi: "Jeesus, muista minua, kun tulet valtakuntaasi".</verse>
        <verse osisID='Luke.23.43'>Niin Jeesus sanoi hänelle: "Totisesti minä sanon sinulle: tänä päivänä pitää sinun oleman minun kanssani paratiisissa."</verse>
        <verse osisID='Luke.23.44'>Ja oli jo noin kuudes hetki. Niin yli kaiken maan tuli pimeys, jota kesti hamaan yhdeksänteen hetkeen,</verse>
        <verse osisID='Luke.23.45'>sillä aurinko oli pimentynyt. Ja temppelin esirippu repesi keskeltä kahtia.</verse>
        <verse osisID='Luke.23.46'>Ja Jeesus huusi suurella äänellä ja sanoi: "Isä, sinun käsiisi minä annan henkeni". Ja sen sanottuaan hän antoi henkensä.</verse>
        <verse osisID='Luke.23.47'>Mutta kun sadanpäämies näki, mitä tapahtui, kunnioitti hän Jumalaa ja sanoi: "Totisesti, tämä oli vanhurskas mies".</verse>
        <verse osisID='Luke.23.48'>Ja kun kaikki kansa, ne, jotka olivat kokoontuneet tätä katselemaan, näkivät, mitä tapahtui, löivät he rintoihinsa ja palasivat kukin kotiinsa.</verse>
        <verse osisID='Luke.23.49'>Mutta kaikki hänen tuttavansa seisoivat taampana, myöskin naiset, jotka olivat seuranneet häntä Galileasta, ja katselivat tätä.</verse>
        <verse osisID='Luke.23.50'>Ja katso, oli neuvoston jäsen, nimeltä Joosef, hyvä ja hurskas mies, joka ei ollut suostunut heidän neuvoonsa ja tekoonsa.</verse>
        <verse osisID='Luke.23.51'>Tämä oli kotoisin juutalaisten kaupungista Arimatiasta, ja hän odotti Jumalan valtakuntaa.</verse>
        <verse osisID='Luke.23.52'>Hän meni Pilatuksen luo ja pyysi Jeesuksen ruumista.</verse>
        <verse osisID='Luke.23.53'>Ja otettuaan sen alas hän kääri sen liinavaatteeseen. Ja hän pani hänet hautaan, joka oli hakattu kallioon ja johon ei oltu vielä ketään pantu.</verse>
        <verse osisID='Luke.23.54'>Ja silloin oli valmistuspäivä, ja sapatti oli alkamaisillaan.</verse>
        <verse osisID='Luke.23.55'>Ja naiset, jotka olivat tulleet hänen kanssaan Galileasta, seurasivat jäljessä ja katselivat hautaa ja kuinka hänen ruumiinsa sinne pantiin.</verse>
        <verse osisID='Luke.23.56'>Ja palattuaan kotiinsa he valmistivat hyvänhajuisia yrttejä ja voiteita; mutta sapatin he viettivät hiljaisuudessa lain käskyn mukaan.</verse>
      </chapter>
      <chapter osisID='Luke.24'>
        <verse osisID='Luke.24.1'>Mutta viikon ensimmäisenä päivänä ani varhain he tulivat haudalle, tuoden mukanaan valmistamansa hyvänhajuiset yrtit.</verse>
        <verse osisID='Luke.24.2'>Ja he havaitsivat kiven vieritetyksi pois haudalta.</verse>
        <verse osisID='Luke.24.3'>Niin he menivät sisään, mutta eivät löytäneet Herran Jeesuksen ruumista.</verse>
        <verse osisID='Luke.24.4'>Ja kun he olivat tästä ymmällä, niin katso, kaksi miestä seisoi heidän edessään säteilevissä vaatteissa.</verse>
        <verse osisID='Luke.24.5'>Ja he peljästyivät ja kumartuivat kasvoillensa maahan. Niin miehet sanoivat heille: "Miksi te etsitte elävää kuolleitten joukosta?</verse>
        <verse osisID='Luke.24.6'>Ei hän ole täällä, hän on noussut ylös. Muistakaa, kuinka hän puhui teille vielä ollessaan Galileassa,</verse>
        <verse osisID='Luke.24.7'>sanoen: 'Ihmisen Poika pitää annettaman syntisten ihmisten käsiin ja ristiinnaulittaman, ja hänen pitää kolmantena päivänä nouseman ylös'."</verse>
        <verse osisID='Luke.24.8'>Niin he muistivat hänen sanansa.</verse>
        <verse osisID='Luke.24.9'>Ja he palasivat haudalta ja veivät sanan tästä kaikesta niille yhdelletoista ja kaikille muille.</verse>
        <verse osisID='Luke.24.10'>Ja ne, jotka kertoivat tämän apostoleille, olivat Maria Magdaleena ja Johanna ja Maria, Jaakobin äiti, ja muut naiset heidän kanssansa.</verse>
        <verse osisID='Luke.24.11'>Mutta näiden puheet näyttivät heistä turhilta, eivätkä he uskoneet heitä.</verse>
        <verse osisID='Luke.24.12'>Mutta Pietari nousi ja juoksi haudalle; ja kun hän kurkisti sisään, näki hän siellä ainoastaan käärinliinat. Ja hän meni pois ihmetellen itsekseen sitä, mikä oli tapahtunut.</verse>
        <verse osisID='Luke.24.13'>Ja katso, kaksi heistä kulki sinä päivänä Emmaus nimiseen kylään, joka on kuudenkymmenen vakomitan päässä Jerusalemista.</verse>
        <verse osisID='Luke.24.14'>Ja he puhelivat keskenään kaikesta tästä, mikä oli tapahtunut.</verse>
        <verse osisID='Luke.24.15'>Ja heidän keskustellessaan ja tutkistellessaan tapahtui, että Jeesus itse lähestyi heitä ja kulki heidän kanssansa.</verse>
        <verse osisID='Luke.24.16'>Mutta heidän silmänsä olivat pimitetyt, niin etteivät he tunteneet häntä.</verse>
        <verse osisID='Luke.24.17'>Ja hän sanoi heille: "Mistä te siinä kävellessänne puhutte keskenänne?" Niin he seisahtuivat murheellisina muodoltansa.</verse>
        <verse osisID='Luke.24.18'>Ja toinen heistä, nimeltä Kleopas, vastasi ja sanoi hänelle: "Oletko sinä ainoa muukalainen Jerusalemissa, joka et tiedä, mitä siellä näinä päivinä on tapahtunut?"</verse>
        <verse osisID='Luke.24.19'>Hän sanoi heille: "Mitä?" Niin he sanoivat hänelle: "Sitä, mikä tapahtui Jeesukselle, Nasaretilaiselle, joka oli profeetta, voimallinen teossa ja sanassa Jumalan ja kaiken kansan edessä,</verse>
        <verse osisID='Luke.24.20'>kuinka meidän ylipappimme ja hallitusmiehemme antoivat hänet tuomittavaksi kuolemaan ja ristiinnaulitsivat hänet.</verse>
        <verse osisID='Luke.24.21'>Mutta me toivoimme hänen olevan sen, joka oli lunastava Israelin. Ja onhan kaiken tämän lisäksi nyt jo kolmas päivä siitä, kuin nämä tapahtuivat.</verse>
        <verse osisID='Luke.24.22'>Ovatpa vielä muutamat naiset joukostamme saattaneet meidät hämmästyksiin. He kävivät aamulla varhain haudalla</verse>
        <verse osisID='Luke.24.23'>eivätkä löytäneet hänen ruumistaan, ja tulivat ja sanoivat myös nähneensä enkelinäyn, ja enkelit olivat sanoneet hänen elävän.</verse>
        <verse osisID='Luke.24.24'>Ja muutamat niistä, jotka olivat meidän kanssamme, menivät haudalle ja havaitsivat niin olevan, kuin naiset olivat sanoneet; mutta häntä he eivät nähneet."</verse>
        <verse osisID='Luke.24.25'>Niin hän sanoi heille: "Oi, te ymmärtämättömät ja hitaat sydämeltä uskomaan kaikkea sitä, minkä profeetat ovat puhuneet!</verse>
        <verse osisID='Luke.24.26'>Eikö Kristuksen pitänyt tätä kärsimän ja sitten menemän kirkkauteensa?"</verse>
        <verse osisID='Luke.24.27'>Ja hän alkoi Mooseksesta ja kaikista profeetoista ja selitti heille, mitä hänestä oli kaikissa kirjoituksissa sanottu.</verse>
        <verse osisID='Luke.24.28'>Ja kun he lähestyivät kylää, johon olivat menossa, niin hän oli aikovinaan kulkea edemmäksi.</verse>
        <verse osisID='Luke.24.29'>Mutta he vaativat häntä sanoen: "Jää meidän luoksemme, sillä ilta joutuu ja päivä on jo laskemassa". Ja hän meni sisään ja jäi heidän luoksensa.</verse>
        <verse osisID='Luke.24.30'>Ja tapahtui, kun hän oli aterialla heidän kanssaan, että hän otti leivän, siunasi, mursi ja antoi heille.</verse>
        <verse osisID='Luke.24.31'>Silloin heidän silmänsä aukenivat, ja he tunsivat hänet. Ja hän katosi heidän näkyvistään.</verse>
        <verse osisID='Luke.24.32'>Ja he sanoivat toisillensa: "Eikö sydämemme ollut meissä palava, kun hän puhui meille tiellä ja selitti meille kirjoitukset?"</verse>
        <verse osisID='Luke.24.33'>Ja he nousivat sillä hetkellä ja palasivat Jerusalemiin ja tapasivat ne yksitoista kokoontuneina ja ne, jotka olivat heidän kanssansa.</verse>
        <verse osisID='Luke.24.34'>Ja nämä sanoivat: "Herra on totisesti noussut ylös ja on ilmestynyt Simonille".</verse>
        <verse osisID='Luke.24.35'>Ja itse he kertoivat, mitä oli tapahtunut tiellä ja kuinka he olivat hänet tunteneet, kun hän mursi leivän.</verse>
        <verse osisID='Luke.24.36'>Mutta heidän tätä puhuessaan Jeesus itse seisoi heidän keskellään ja sanoi heille: "Rauha teille!"</verse>
        <verse osisID='Luke.24.37'>Niin heidät valtasi säikähdys ja pelko, ja he luulivat näkevänsä hengen.</verse>
        <verse osisID='Luke.24.38'>Mutta hän sanoi heille: "Miksi olette hämmästyneet, ja miksi nousee sellaisia ajatuksia teidän sydämeenne?</verse>
        <verse osisID='Luke.24.39'>Katsokaa minun käsiäni ja jalkojani ja nähkää, että minä itse tässä olen. Kosketelkaa minua ja katsokaa, sillä ei hengellä ole lihaa eikä luita, niinkuin te näette minulla olevan."</verse>
        <verse osisID='Luke.24.40'>Ja tämän sanottuaan hän näytti heille kätensä ja jalkansa.</verse>
        <verse osisID='Luke.24.41'>Mutta kun he eivät vielä uskoneet, ilon tähden, vaan ihmettelivät, sanoi hän heille: "Onko teillä täällä jotakin syötävää?"</verse>
        <verse osisID='Luke.24.42'>Niin he antoivat hänelle palasen paistettua kalaa.</verse>
        <verse osisID='Luke.24.43'>Ja hän otti ja söi heidän nähtensä.</verse>
        <verse osisID='Luke.24.44'>Ja hän sanoi heille: "Tätä tarkoittivat minun sanani, kun minä puhuin teille ollessani vielä teidän kanssanne, että kaiken pitää käymän toteen, mikä minusta on kirjoitettu Mooseksen laissa ja profeetoissa ja psalmeissa".</verse>
        <verse osisID='Luke.24.45'>Silloin hän avasi heidän ymmärryksensä käsittämään kirjoitukset.</verse>
        <verse osisID='Luke.24.46'>Ja hän sanoi heille: "Niin on kirjoitettu, että Kristus oli kärsivä ja kolmantena päivänä nouseva kuolleista,</verse>
        <verse osisID='Luke.24.47'>ja että parannusta syntien anteeksisaamiseksi on saarnattava hänen nimessänsä kaikille kansoille, alkaen Jerusalemista.</verse>
        <verse osisID='Luke.24.48'>Te olette tämän todistajat.</verse>
        <verse osisID='Luke.24.49'>Ja katso, minä lähetän teille sen, jonka minun Isäni on luvannut; mutta te pysykää tässä kaupungissa, kunnes teidän päällenne puetaan voima korkeudesta."</verse>
        <verse osisID='Luke.24.50'>Sitten hän vei heidät pois, lähes Betaniaan asti, ja nosti kätensä ja siunasi heidät.</verse>
        <verse osisID='Luke.24.51'>Ja tapahtui, että hän siunatessaan heitä erkani heistä, ja hänet otettiin ylös taivaaseen.</verse>
        <verse osisID='Luke.24.52'>Ja he kumarsivat häntä ja palasivat Jerusalemiin suuresti iloiten.</verse>
        <verse osisID='Luke.24.53'>Ja he olivat alati pyhäkössä ja ylistivät Jumalaa.</verse>
      </chapter>
    </div></osisText>
</osis>