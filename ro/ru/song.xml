<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance'>
  <osisText xml:lang='ro' osisIDWork='RU' osisRefWork='Bible'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='RU'>
        <title>Rumanian Version</title>
        <contributor>The Unbound Bible
Biola University: Administrative Computing
13800 Biola Ave.
La Mirada, CA 90639
United States of America
562-903-4722 </contributor>
        <creator/>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-20</date>
        <description>Rumanian Bible
Cornilescu Version</description>
        <publisher>FREE BIBLE SOFTWARE GROUP</publisher>
        <type type='OSIS'>Bible</type>
        <identifier type='OSIS'>RU</identifier>
        <source>ftp://unboundftp.biola.edu/pub/rumanian_utf8.zip</source>
        <language type='IETF'>ro</language>
        <relation/>
        <coverage>provide the bible to the world</coverage>
        <rights>i think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Song'>
      <chapter osisID='Song.1'>
        <verse osisID='Song.1.1'>Cîntarea cîntărilor, făcută de Solomon.</verse>
        <verse osisID='Song.1.2'>Să mă sărute cu sărutările gurii lui! Căci toate desmierdările tale sînt mai bune de cît vinul,</verse>
        <verse osisID='Song.1.3'>mirodeniile tale au un miros plăcut. Numele tău este ca o mireasmă vărsată. De aceea te iubesc pe tine fetele!</verse>
        <verse osisID='Song.1.4'>Trage-mă după tine! Şi haidem să alergăm! Împăratul mă duce în odăile lui... Ne vom veseli şi ne vom bucura de tine; vom lăuda desmierdările tale mai mult de cît vinul! Pe drept eşti iubit.</verse>
        <verse osisID='Song.1.5'>Sînt neagră, dar sînt frumoasă, fiice ale Ierusalimului, cum sînt corturile Chedarului, şi cum sînt covoarele lui Solomon.</verse>
        <verse osisID='Song.1.6'>Nu vă uitaţi că sînt aşa de negricioasă, căci m'a ars soarele. Fiii mamei mele s'au mîniat pe mine, şi m'au pus păzitoare la vii. Dar via frumuseţii mele n'am păzit -o.</verse>
        <verse osisID='Song.1.7'>Spune-mi tu, pe care te iubeşte inima mea, unde îţi paşti oile, unde te odihneşti la amiază? Căci de ce să umblu ca o rătăcită pe la turmele tovarăşilor tăi? -</verse>
        <verse osisID='Song.1.8'>Dacă nu ştii, o tu, cea mai frumoasă dintre femei, ieşi pe urmele oilor, şi paşte-ţi iezii lîngă colibele păstorilor.</verse>
        <verse osisID='Song.1.9'>Cu iapa înhămată la carăle lui Faraon, te asemăn eu pe tine, scumpa mea.</verse>
        <verse osisID='Song.1.10'>Ce frumoşi îţi sînt obrajii în mijlocul lănţişoarelor dela gît, şi ce frumos îţi este gîtul în mijlocul şirurilor de mărgăritare!</verse>
        <verse osisID='Song.1.11'>Îţi vom face deci lănţişoare de aur, cu stropituri de argint. -</verse>
        <verse osisID='Song.1.12'>Cît stă împăratul la masa lui, nardul meu îşi răspîndeşte mirosul.</verse>
        <verse osisID='Song.1.13'>Prea iubitul meu îmi este ca un mănunchi de mir, care se odihneşte între ţîţele mele.</verse>
        <verse osisID='Song.1.14'>Prea iubitul meu este pentru mine un strugure de măliniţă, din viile din En-Ghedi. -</verse>
        <verse osisID='Song.1.15'>Ce frumoasă eşti, iubito, uite ce frumoasă eşti, cu ochii tăi de porumbiţă! -</verse>
        <verse osisID='Song.1.16'>Ce frumos eşti, prea iubitule, ce plăcut eşti! Verdeaţa este patul nostru! -</verse>
        <verse osisID='Song.1.17'>Cedrii sînt grinzile caselor noastre, şi chiparoşii sînt pardoselele noastre. -</verse>
      </chapter>
      <chapter osisID='Song.2'>
        <verse osisID='Song.2.1'>Eu sînt un trandafir din Saron, un crin din văi. -</verse>
        <verse osisID='Song.2.2'>Ca un crin în mijlocul spinilor, aşa este iubita mea între fete. -</verse>
        <verse osisID='Song.2.3'>Ca un măr între copacii pădurii, aşa este prea iubitul meu între tineri. Cu aşa drag stau la umbra lui, şi rodul lui este dulce pentru cerul gurii mele.</verse>
        <verse osisID='Song.2.4'>El m'a dus în casa de ospăţ, şi dragostea era steagul fluturat peste mine.</verse>
        <verse osisID='Song.2.5'>Întăriţi-mă cu turte de struguri, învioraţi-mă cu mere, căci sînt bolnavă de dragostea lui.</verse>
        <verse osisID='Song.2.6'>Să-şi pună mîna stîngă supt capul meu, şi să mă îmbrăţişeze cu dreapta lui! -</verse>
        <verse osisID='Song.2.7'>Vă jur, fiice ale Ierusalimului, pe căprioarele şi cerboaicele de pe cîmp: nu stîrniţi, nu treziţi dragostea, pînă nu vine ea! -</verse>
        <verse osisID='Song.2.8'>Aud glasul prea iubitului meu! Iată -l că vine, sărind peste munţi, săltînd pe dealuri.</verse>
        <verse osisID='Song.2.9'>Prea iubitul meu seamănă cu o căprioară, sau cu puiul de cerboaică. Iată -l că este după zidul nostru, se uită pe fereastră, priveşte printre zăbrele.</verse>
        <verse osisID='Song.2.10'>Prea iubitul meu vorbeşte şi-mi zice: Scoală-te, iubito, şi vino, frumoaso!</verse>
        <verse osisID='Song.2.11'>Căci iată că a trecut iarna; a încetat ploaia, şi s'a dus.</verse>
        <verse osisID='Song.2.12'>Se arată florile pe cîmp, a venit vremea cîntării, şi se aude glasul turturicii în cîmpiile noastre.</verse>
        <verse osisID='Song.2.13'>Se pîrguiesc roadele în smochin, şi viile înflorite îşi răspîndesc mirosul. Scoală-te, iubito, şi vino, frumoaso.</verse>
        <verse osisID='Song.2.14'>Porumbiţă din crăpăturile stîncii, ascunsă în scobiturile prăpăstiilor, arată-mi faţa ta, şi fă-mă să-ţi aud glasul! Căci glasul tău este dulce, şi faţa ta plăcută.</verse>
        <verse osisID='Song.2.15'>Prindeţi-ne vulpile, vulpile cele mici, cari strică viile; căci viile noastre sînt în floare.</verse>
        <verse osisID='Song.2.16'>Prea iubitul meu este al meu, şi eu sînt a lui; el îşi paşte turma între crini.</verse>
        <verse osisID='Song.2.17'>Pînă la răcoarea zilei, şi pînă la lungirea umbrelor, întoarce-te!... Iubitule, sai ca o căprioară sau ca puiul de cerb, peste munţii ce ne despart.</verse>
      </chapter>
      <chapter osisID='Song.3'>
        <verse osisID='Song.3.1'>Am căutat noaptea, în aşternutul meu, am căutat pe iubitul inimii mele; l-am căutat, dar nu l-am găsit...</verse>
        <verse osisID='Song.3.2'>M'am sculat, atunci, şi am cutreierat cetatea, uliţele şi pieţele; şi am căutat pe iubitul inimii mele... L-am căutat, dar nu l-am găsit!</verse>
        <verse osisID='Song.3.3'>M'au întîlnit păzitorii cari dau ocol cetăţii; şi i-am întrebat: ,,N'aţi văzut pe iubitul inimii mele?``</verse>
        <verse osisID='Song.3.4'>Abia trecusem de ei, şi am găsit pe iubitul inimii mele. L-am apucat, şi nu l-am mai lăsat pînă nu l-am adus în casa mamei mele, în odaia celei ce m'a zămislit. -</verse>
        <verse osisID='Song.3.5'>Vă jur, fiice ale Ierusalimului, pe căprioarele şi cerboaicele de pe cîmp, nu stîrniţi, nu treziţi dragostea, pînă nu vine ea. -</verse>
        <verse osisID='Song.3.6'>Ce se vede suindu-se din pustie, ca nişte stîlpi de fum, în mijlocul aburilor de mir şi de tămîie, înconjurată de toate mirezmele negustorilor de mir? -</verse>
        <verse osisID='Song.3.7'>Iată, este pataşca lui Solomon, cu şasezeci de viteji, de jur împrejur, cei mai viteji din Israel.</verse>
        <verse osisID='Song.3.8'>Toţi sînt înarmaţi cu săbii, şi toţi sînt deprinşi la luptă, fiecare cu sabia la coapsă, ca să n'aibă nimic de temut în timpul nopţii.</verse>
        <verse osisID='Song.3.9'>Împăratul Solomon şi -a făcut această pataşcă din lemn din Liban.</verse>
        <verse osisID='Song.3.10'>Stîlpii i -a făcut de argint, rezemătoarea de aur, scaunul de purpură; iar mijlocul împodobit cu o ţesătură aleasă, lucrată de dragostea fiicelor Ierusalimului.</verse>
        <verse osisID='Song.3.11'>Ieşiţi, fetele Sionului, şi priviţi pe împăratul Solomon, cu cununa cu care l -a încununat mamă-sa în ziua cununiei lui, în ziua veseliei inimii lui. -</verse>
      </chapter>
      <chapter osisID='Song.4'>
        <verse osisID='Song.4.1'>Ce frumoasă eşti, iubito, ce frumoasă eşti! Ochii tăi sînt ochi de porumbiţă, supt măhrama ta. Părul tău este ca o turmă de capre, poposită pe coama muntelui Galaad.</verse>
        <verse osisID='Song.4.2'>Dinţii tăi sînt ca o turmă de oi tunse, cari ies din scăldătoare, toate cu gemeni, şi nici una din ele nu este stearpă.</verse>
        <verse osisID='Song.4.3'>Buzele tale sînt ca un fir de cîrmîz, şi gura ta este drăguţă; obrazul tău este ca o jumătate de rodie, supt măhrama ta.</verse>
        <verse osisID='Song.4.4'>Gîtul tău este ca turnul lui David, zidit ca să fie o casă de arme; o mie de scuturi atîrnă de el, toate scuturi de viteji.</verse>
        <verse osisID='Song.4.5'>Amîndouă ţîţele tale sînt ca doi pui de cerb, ca gemenii unei căprioare, cari pasc între crini.</verse>
        <verse osisID='Song.4.6'>Pînă se răcoreşte ziua, şi pînă fug umbrele, voi veni la tine, munte de mir, şi la tine, deal de tămîie.</verse>
        <verse osisID='Song.4.7'>Eşti frumoasă de tot, iubito, şi n'ai nici un cusur.</verse>
        <verse osisID='Song.4.8'>Vino cu mine din Liban, mireaso, vino cu mine din Liban! Priveşte din vîrful muntelui Amana, din vîrful muntelui Senir şi Hermon, din vizuinile leilor, din munţii pardoşilor!</verse>
        <verse osisID='Song.4.9'>Mi-ai răpit inima, soro, mireaso, mi-ai răpit inima numai cu o privire, numai cu unul din lănţişoarele dela gîtul tău!</verse>
        <verse osisID='Song.4.10'>Ce lipici în desmierdările tale, soro, mireaso! Desmierdările tale preţuiesc mai mult decît vinul, şi mirezmele tale sînt mai plăcute decît toate miroznele!</verse>
        <verse osisID='Song.4.11'>Miere picură din buzele tale, mireaso, miere şi lapte se află supt limba ta, şi mirosul hainelor tale este ca mirosul Libanului.</verse>
        <verse osisID='Song.4.12'>Eşti o grădină închisă, soro, mireaso, un izvor închis, o fîntînă pecetluită.</verse>
        <verse osisID='Song.4.13'>Odraslele tale sînt o grădină de rodii, cu cele mai alese roade, mălini negri şi nard;</verse>
        <verse osisID='Song.4.14'>nard şi şofran, trestie mirositoare şi scorţişoară, cu tot felul de tufari de tămîie, smirnă şi aloe, cu cele mai alese mirezme.</verse>
        <verse osisID='Song.4.15'>O fîntînă din grădini, un izvor de ape vii, ce curge din Liban.</verse>
        <verse osisID='Song.4.16'>Scoală-te, crivăţule! Vino, vîntule de miazăzi! Suflaţi peste grădina mea, ca să picure mirosurile din ea! -Să intre iubitul meu în grădina lui, şi să mănînce din roadele ei alese! -</verse>
      </chapter>
      <chapter osisID='Song.5'>
        <verse osisID='Song.5.1'>Eu intru în grădina mea, soro, mireaso, îmi culeg smirna cu mirezmele mele, îmi mănînc fagurul de miere cu mierea mea, îmi beau vinul cu laptele meu... -Mîncaţi, prieteni, beţi şi îmbătaţi-vă de dragoste! -</verse>
        <verse osisID='Song.5.2'>Adormisem, dar inima îmi veghea... Este glasul prea iubitului meu, care bate: ,,Deschide-mi, soro, scumpo, porumbiţo, neprihănito! Căci capul îmi este plin de rouă, cîrlionţii îmi sînt plini de picurii nopţii.`` -</verse>
        <verse osisID='Song.5.3'>,,Mi-am scos haina, cum să mă îmbrac iarăş? Mi-am spălat picioarele: cum să le murdăresc iarăş?</verse>
        <verse osisID='Song.5.4'>Dar iubitul meu a vîrît mîna pe gaura zăvorului, şi mi -a fost milă de el atunci.</verse>
        <verse osisID='Song.5.5'>M'am sculat să deschid iubitului meu, în timp ce de pe mînile mele picura smirnă, şi de pe degetele mele picura cea mai aleasă smirnă pe mînerul zăvorului.</verse>
        <verse osisID='Song.5.6'>Am deschis iubitului meu; dar iubitul meu plecase, se făcuse nevăzut. Înebuneam, cînd îmi vorbea. L-am căutat, dar nu l-am găsit; l-am strigat, dar nu mi -a răspuns.</verse>
        <verse osisID='Song.5.7'>Păzitorii cari dau ocol cetăţii m'au întîlnit; m'au bătut, m'au rănit; mi-au luat măhrama străjerii de pe ziduri.</verse>
        <verse osisID='Song.5.8'>Vă rog ferbinte, fiice ale Ierusalimului, dacă găsiţi pe iubitul meu, ce -i veţi spune?... Că sînt bolnavă de dragoste! -</verse>
        <verse osisID='Song.5.9'>Ce are iubitul tău mai mult de cît altul, o, cea mai frumoasă dintre femei? Ce are iubitul tău mai mult de cît altul, de ne rogi aşa de fierbinte? -</verse>
        <verse osisID='Song.5.10'>Iubitul meu este alb şi rumen, osebindu-se din zece mii.</verse>
        <verse osisID='Song.5.11'>Capul lui este o cunună de aur curat, pletele lui ca nişte valuri, sînt negre cum e corbul.</verse>
        <verse osisID='Song.5.12'>Ochii lui sînt ca nişte porumbei pe marginea izvoarelor, scăldaţi în lapte, şi odihnindu-se în faţa lui plină.</verse>
        <verse osisID='Song.5.13'>Obrajii lui sînt ca nişte straturi de mirezme, în cari cresc saduri mirositoare; buzele lui sînt nişte crini, din cari curge cea mai aleasă smirnă.</verse>
        <verse osisID='Song.5.14'>Mînile lui sînt nişte inele de aur, ferecate cu pietre de hrisolit; trupul lui este un chip de fildeş lustruit, acoperit cu pietre de safir;</verse>
        <verse osisID='Song.5.15'>picioarele lui sînt nişte stîlpi de marmoră albă, aşezaţi pe nişte temelii de aur curat. Înfăţişarea lui este ca Libanul, pare un tînăr ales ca cedrii.</verse>
        <verse osisID='Song.5.16'>Cerul gurii lui este numai dulceaţă şi toată fiinţa lui este plină de farmec. Aşa este iubitul meu, aşa este scumpul meu, fiice ale Ierusalimului! -</verse>
      </chapter>
      <chapter osisID='Song.6'>
        <verse osisID='Song.6.1'>Unde s'a dus iubitul tău, cea mai frumoasă dintre femei? Încotro a apucat iubitul tău, ca să -l căutăm şi noi împreună cu tine? -</verse>
        <verse osisID='Song.6.2'>Iubitul meu s'a pogorît la grădina lui, la stratul de mirezme, ca să-şi pască turma în grădini, şi să culeagă crini.</verse>
        <verse osisID='Song.6.3'>Eu sînt a iubitului meu şi iubitul meu este al meu; el îşi paşte turma între crini. -</verse>
        <verse osisID='Song.6.4'>Frumoasă eşti, iubito, ca Tirţa, plăcută ca Ierusalimul, dar cumplită ca nişte oşti supt steagurile lor.</verse>
        <verse osisID='Song.6.5'>Întoarce-ţi ochii dela mine, căci mă turbură. Perii tăi sînt ca o turmă de capre, cari poposesc pe coama Galaadului.</verse>
        <verse osisID='Song.6.6'>Dinţii tăi sînt ca o turmă de oi, cari ies din scăldătoare, toate cu gemeni, şi niciuna din ele nu este stearpă.</verse>
        <verse osisID='Song.6.7'>Obrazul tău este ca o jumătate de rodie, supt măhrama ta...</verse>
        <verse osisID='Song.6.8'>Am şasezeci de împărătese, optzeci de ţiitoare, şi fete fără număr,</verse>
        <verse osisID='Song.6.9'>dar numai una singură este porumbiţa mea, neprihănita mea; ea este singură la mamă-sa, cea mai aleasă a celei ce a născut -o. Fetele o văd, şi o numesc fericită; împărătesele şi ţiitoarele de asemenea o laudă. -</verse>
        <verse osisID='Song.6.10'>,,Cine este aceea care se iveşte ca zorile, frumoasă ca luna, curată ca soarele, dar cumplită ca nişte oşti supt steagurile lor?`` -</verse>
        <verse osisID='Song.6.11'>M'am pogorît în grădina cu nuci, să văd verdeaţa din vale, să văd dacă a înmugurit via, şi dacă au înflorit rodiile.</verse>
        <verse osisID='Song.6.12'>Dar fără să bag de seamă, dorinţa mea m'a dus la carăle poporului unui om ales. -</verse>
        <verse osisID='Song.6.13'>Întoarce-te, întoarce-te, Sulamito! Întoarce-te, întoarce-te, ca să te privim. -Ce aveţi voi să vă uitaţi la Sulamita ca la nişte fete ce joacă în cor?</verse>
      </chapter>
      <chapter osisID='Song.7'>
        <verse osisID='Song.7.1'>Ce frumoase îţi sînt picioarele în încălţămintea ta, fată de domn! Marginile rotunde ale coapsei tale sînt ca nişte lănţişoare de pus la gît, lucrate de mînile unui meşter iscusit.</verse>
        <verse osisID='Song.7.2'>Pîntecele tău este un pahar rotund, de unde nu lipseşte vinul mirositor; trupul tău este un snop de grîu, încins cu crini.</verse>
        <verse osisID='Song.7.3'>Amîndouă ţîţele tale sînt ca doi pui de cerb, ca gemenii unei căprioare.</verse>
        <verse osisID='Song.7.4'>Gîtul tău este ca un turn de fildeş; ochii tăi sînt ca iazurile Hesbonului, de lîngă poarta Bat-Rabim; nasul tău este ca turnul Libanului, care priveşte spre Damasc.</verse>
        <verse osisID='Song.7.5'>Capul tău este cum e Carmelul, şi părul capului tău este ca purpura împărătească: pînă şi un împărat ar fi înlănţuit de pletele tale!...</verse>
        <verse osisID='Song.7.6'>Ce frumoasă şi ce plăcută eşti, tu, iubito, în mijlocul desfătărilor!</verse>
        <verse osisID='Song.7.7'>Statura ta este ca finicul, şi ţîţele tale ca nişte struguri.</verse>
        <verse osisID='Song.7.8'>Îmi zic: ,,Mă voi sui în finic, şi -i voi apuca crăcile!`` Atunci ţîţele tale vor fi ca strugurii din vie, mirosul suflării tale ca al merelor.</verse>
        <verse osisID='Song.7.9'>Şi gura ta toarnă un vin ales, care curge lin ca răspuns la desmierdările mele, şi alunecă pe buzele noastre cînd adormim!</verse>
        <verse osisID='Song.7.10'>Eu sînt a iubitului meu, şi el doreşte de mine.</verse>
        <verse osisID='Song.7.11'>Vino, iubitule, haidem să ieşim pe cîmp, să mînem noaptea în sate!</verse>
        <verse osisID='Song.7.12'>Dis de dimineaţă ne vom duce la vii, să vedem dacă a înmugurit via, dacă s'a deschis floarea, şi dacă au înflorit rodiile. Acolo îţi voi da dragostea mea.</verse>
        <verse osisID='Song.7.13'>Mandragorele îşi răspîndesc mirosul, şi deasupra uşii avem tot felul de roade bune, noi şi vechi, pe cari, pentru tine, iubitule, le-am păstrat.</verse>
      </chapter>
      <chapter osisID='Song.8'>
        <verse osisID='Song.8.1'>O! de ai fi fratele meu, care a supt la ţîţele mamei mele! Cînd te-aş întîlni în uliţă, te-aş săruta, şi nimeni nu m'ar ţinea de rău.</verse>
        <verse osisID='Song.8.2'>Te-aş lua şi te-aş aduce la casa mamei mele; ea m'ar învăţa să-ţi dau să bei vin mirositor, must din rodiile mele.</verse>
        <verse osisID='Song.8.3'>Mîna lui cea stîngă să fie supt capul meu, şi dreapta lui să mă îmbrăţişeze! -</verse>
        <verse osisID='Song.8.4'>Vă rog fierbinte, fiice ale Ierusalimului, nu stîrniţi, nu treziţi dragostea, pînă nu vine ea. -</verse>
        <verse osisID='Song.8.5'>Cine este aceea, care se suie din pustie, rezemată de iubitul ei şi zicînd: ,,Te-am trezit supt măr; acolo te -a născut mamă-ta, acolo te -a născut şi te -a făcut ea.`` -</verse>
        <verse osisID='Song.8.6'>Pune-mă ca o pecete pe inima ta, ca o pecete pe braţul tău; căci dragostea este tare ca moartea, şi gelozia este neînduplecată ca locuinţa morţilor; jarul ei este jar de foc, o flacără a Domnului.</verse>
        <verse osisID='Song.8.7'>Apele cele mari nu pot să stingă dragostea, şi rîurile n'ar putea s'o înece; de ar da omul toate averile din casa lui pentru dragoste, tot n'ar avea de cît dispreţ.</verse>
        <verse osisID='Song.8.8'>Avem o soră micuţă, care n'are încă ţîţe. Ce vom face cu sora noastră în ziua cînd îi vor veni peţitorii?</verse>
        <verse osisID='Song.8.9'>Dacă este zid, vom zidi nişte zimţi de argint pe ea; dar dacă este uşă, o vom închide cu o scîndură de cedru. -</verse>
        <verse osisID='Song.8.10'>Eu sînt un zid, şi ţîţele mele sînt ca nişte turnuri; în ochii lui am fost ca una care a găsit pace.</verse>
        <verse osisID='Song.8.11'>Solomon avea o vie la Baal-Hamon; a închiriat -o unor păzitori; şi fiecare trebuia să aducă pentru rodul ei o mie de sicli de argint.</verse>
        <verse osisID='Song.8.12'>Via mea, care este a mea, o păstrez eu. Ţine-ţi, Solomoane, cei o mie de sicli, şi două sute fie celor ce păzesc rodul! -</verse>
        <verse osisID='Song.8.13'>Tu, care locuieşti în grădini, nişte prieteni îşi pleacă urechea la glasul tău: binevoieşte şi fă-mă să -l aud! -</verse>
        <verse osisID='Song.8.14'>Vino repede, iubitule, ca o căprioară sau ca puiul de cerb pe munţii plini de mirozne</verse>
      </chapter>
    </div></osisText>
</osis>