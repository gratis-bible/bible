<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='CEI74' xml:lang='it'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CEI74'>
        <title>La Bibbia CEI 74</title>
        <contributor/>
        <creator>Masomo</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-20</date>
        <description>Le verità divinamente rilevate, che nei libri della Sacra Scrittura sono contenute ed espresse, furono scritte per ispirazione dello Spirito Santo. La Santa Madre Chiesa, per fede apostolica, ritiene sacri e canonici tutti interi i libri sia dell'Antico che del Nuovo Testamento, con tutte le loro parti, perché scritti per ispirazione dello Spirito Santo, hanno Dio per autore e come tali sono stati consegnati alla Chiesa. Per la composizione dei Libri Sacri, Dio scelse e si servì di uomini nel possesso delle loro facoltà e capacità, affinché, agendo Egli in essi e per loro mezzo, scrivessero, come veri autori, tutte e soltanto quelle cose che Egli voleva fossero scritte. Poiché dunque tutto ciò che gli autori ispirati o agiografi asseriscono è da ritenersi asserito dallo Spirito Santo, è da ritenersi anche, per conseguenza, che i libri della Scrittura insegnano con certezza, fedelmente e senza errore la verità, che Dio per la nostra salvezza volle fosse consegnata nelle Sacre Lettere. Pertanto "ogni scrittura divinamente ispirata è anche utile per insegnare, per convincere, per correggere, per educare alla giustizia, affinché l'uomo di Dio sia perfetto, addestrato a ogni opera buona.</description>
        <publisher>Your Organisation</publisher>
        <type type='OSIS'>Bible</type>
        <identifier type='OSIS'>CEI74</identifier>
        <source>http://www.site-berea.com/C/it/index.html</source>
        <language type='IETF'>it</language>
        <relation/>
        <coverage>provide the bible to the world</coverage>
        <rights>public domain.</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='2Cor'>
      <chapter osisID='2Cor.1'>
        <verse osisID='2Cor.1.1'>Paolo, apostolo di Gesù Cristo per volontà di Dio, e il fratello Timòteo, alla chiesa di Dio che è in Corinto e a tutti i santi dell`intera Acaia:<note>1, 1. Timoteo era stato collaboratore di Paolo a Corinto: cfr. At 18, 5.</note></verse>
        <verse osisID='2Cor.1.2'>grazia a voi e pace da Dio Padre nostro e dal Signore Gesù Cristo.</verse>
        <verse osisID='2Cor.1.3'>Sia benedetto Dio, Padre del Signore nostro Gesù Cristo, Padre misericordioso e Dio di ogni consolazione,</verse>
        <verse osisID='2Cor.1.4'>il quale ci consola in ogni nostra tribolazione perché possiamo anche noi consolare quelli che si trovano in qualsiasi genere di afflizione con la consolazione con cui siamo consolati noi stessi da Dio.</verse>
        <verse osisID='2Cor.1.5'>Infatti, come abbondano le sofferenze di Cristo in noi, così, per mezzo di Cristo, abbonda anche la nostra consolazione.</verse>
        <verse osisID='2Cor.1.6'>Quando siamo tribolati, è per la vostra consolazione e salvezza; quando siamo confortati, è per la vostra consolazione, la quale si dimostra nel sopportare con forza le medesime sofferenze che anche noi sopportiamo.</verse>
        <verse osisID='2Cor.1.7'>La nostra speranza nei vostri riguardi è ben salda, convinti che come siete partecipi delle sofferenze così lo siete anche della consolazione.</verse>
        <verse osisID='2Cor.1.8'>Non vogliamo infatti che ignoriate, fratelli, come la tribolazione che ci è capitata in Asia ci ha colpiti oltre misura, al di là delle nostre forze, sì da dubitare anche della vita.</verse>
        <verse osisID='2Cor.1.9'>Abbiamo addirittura ricevuto su di noi la sentenza di morte per imparare a non riporre fiducia in noi stessi, ma nel Dio che risuscita i morti.</verse>
        <verse osisID='2Cor.1.10'>Da quella morte però egli ci ha liberato e ci libererà, per la speranza che abbiamo riposto in lui, che ci libererà ancora,</verse>
        <verse osisID='2Cor.1.11'>grazie alla vostra cooperazione nella preghiera per noi, affinchè per il favore divino ottenutoci da molte persone, siano rese grazie per noi da parte di molti.</verse>
        <verse osisID='2Cor.1.12'>Questo infatti è il nostro vanto: la testimonianza della coscienza di esserci comportati nel mondo, e particolarmente verso di voi, con la santità e sincerità che vengono da Dio.<note>1, 12. Il vanto è il motivo dominante della lettera.</note></verse>
        <verse osisID='2Cor.1.13'>Non vi scriviamo in maniera diversa da quello che potete leggere o comprendere; spero che comprenderete sino alla fine,</verse>
        <verse osisID='2Cor.1.14'>come ci avete già compresi in parte, che noi siamo il vostro vanto, come voi sarete il nostro, nel giorno del Signore nostro Gesù.<note>1, 14. Per il giorno del Signore cfr 1 Cor 1, 8.</note></verse>
        <verse osisID='2Cor.1.15'>Con questa convinzione avevo deciso in un primo tempo di venire da voi, perchè riceveste una seconda grazia,</verse>
        <verse osisID='2Cor.1.16'>e da voi passare in Macedonia, per ritornare nuovamente dalla Macedonia in mezzo a voi ed avere da voi il commiato per la Giudea.</verse>
        <verse osisID='2Cor.1.17'>Forse in questo progetto mi sono comportato con leggerezza? O quello che decido lo decido secondo la carne, in maniera da dire allo stesso tempo "sì,sì" e "no,no,"?<note>1, 17. Secondo la carne, cioè con intendimenti umani.</note></verse>
        <verse osisID='2Cor.1.18'>Dio è testimone che la nostra parola verso di voi non è "sì" e "no".<note>1, 18. Dio si è dimostrato fedele nell’adempiere in Cristo le sue promesse (vv. 18-20); anche Paolo è fedele per grazia di Dio (vv. 21-22).</note></verse>
        <verse osisID='2Cor.1.19'>Il Figlio di Dio, Gesù Cristo che abbiamo predicato tra voi, io, Silvano e Timoteo, non fu "sì" e "no", ma in lui c`è stato il "sì".</verse>
        <verse osisID='2Cor.1.20'>E in realtà tutte le promesse di Dio in lui sono divenute "sì". Per questo sempre attraverso lui sale a Dio il nostro "Amen" per la sua gloria.</verse>
        <verse osisID='2Cor.1.21'>E` Dio stesso che ci conferma, insieme a voi, in Cristo, e ci ha conferito l`unzione,</verse>
        <verse osisID='2Cor.1.22'>ci ha impresso il sigillo e ci ha dato la caparra dello Spirito Santo nei nostri cuori.</verse>
        <verse osisID='2Cor.1.23'>Io chiamo Dio a testimone sulla mia vita, che solo per risparmiarvi non sono più venuto a Corinto.</verse>
        <verse osisID='2Cor.1.24'>Noi non intendiamo far da padroni sulla vostra fede; siamo invece i collaboratori della vostra gioia, perchè nella fede voi siete già saldi.</verse>
      </chapter>
      <chapter osisID='2Cor.2'>
        <verse osisID='2Cor.2.1'>Ritenni pertanto opportuno non venire di nuovo fra voi con tristezza.</verse>
        <verse osisID='2Cor.2.2'>Perché se io rattristo voi, chi mi rallegrerà se non colui che è stato da me rattristato?</verse>
        <verse osisID='2Cor.2.3'>Perciò vi ho scritto in quei termini che voi sapete, per non dovere poi essere rattristato alla mia venuta da quelli che dovrebbero rendermi lieto, persuaso come sono riguardo a voi tutti che la mia gioia è quella di tutti voi.</verse>
        <verse osisID='2Cor.2.4'>Vi ho scritto in un momento di grande afflizione e col cuore angosciato, tra molte lacrime, però non per rattristarvi, ma per farvi conoscere l`affetto immenso che ho per voi.</verse>
        <verse osisID='2Cor.2.5'>Se qualcuno mi ha rattristato, non ha rattristato me soltanto, ma in parte almeno, senza voler esagerare, tutti voi.<note>2, 5. Chi abbia offeso Paolo non si sa.</note></verse>
        <verse osisID='2Cor.2.6'>Per quel tale però è già sufficiente il castigo che gli è venuto dai più,</verse>
        <verse osisID='2Cor.2.7'>cosicché voi dovreste piuttosto usargli benevolenza e confortarlo, perché egli non soccomba sotto un dolore troppo forte.</verse>
        <verse osisID='2Cor.2.8'>Vi esorto quindi a far prevalere nei suoi riguardi la carità;</verse>
        <verse osisID='2Cor.2.9'>e anche per questo vi ho scritto, per vedere alla prova se siete effettivamente obbedienti in tutto.</verse>
        <verse osisID='2Cor.2.10'>A chi voi perdonate, perdono anch`io; perché quello che io ho perdonato, se pure ebbi qualcosa da perdonare, l`ho fatto per voi, davanti a Cristo,</verse>
        <verse osisID='2Cor.2.11'>per non cadere in balìa di satana, di cui non ignoriamo le macchinazioni.</verse>
        <verse osisID='2Cor.2.12'>Giunto pertanto a Troade per annunziare il vangelo di Cristo, sebbene la porta mi fosse aperta nel Signore,</verse>
        <verse osisID='2Cor.2.13'>non ebbi pace nello spirito perché non vi trovai Tito, mio fratello; perciò, congedatomi da loro, partii per la Macedonia.</verse>
        <verse osisID='2Cor.2.14'>Siano rese grazie a Dio, il quale ci fa partecipare al suo trionfo in Cristo e diffonde per mezzo nostro il profumo della sua conoscenza nel mondo intero!</verse>
        <verse osisID='2Cor.2.15'>Noi siamo infatti dinanzi a Dio il profumo di Cristo fra quelli che si salvano e fra quelli che si perdono;</verse>
        <verse osisID='2Cor.2.16'>per gli uni odore di morte per la morte e per gli altri odore di vita per la vita. E chi è mai all`altezza di questi compiti?</verse>
        <verse osisID='2Cor.2.17'>Noi non siamo infatti come quei molti che mercanteggiano la parola di Dio, ma con sincerità e come mossi da Dio, sotto il suo sguardo, noi parliamo in Cristo.</verse>
      </chapter>
      <chapter osisID='2Cor.3'>
        <verse osisID='2Cor.3.1'>Cominciamo forse di nuovo a raccomandare noi stessi? O forse abbiamo bisogno, come altri, di lettere di raccomandazione per voi o da parte vostra?<note>3, 1. cfr. At 18, 27.</note></verse>
        <verse osisID='2Cor.3.2'>La nostra lettera siete voi, lettera scritta nei nostri cuori, conosciuta e letta da tutti gli uomini.</verse>
        <verse osisID='2Cor.3.3'>E` noto infatti che voi siete una lettera di Cristo composta da noi, scritta non con inchiostro, ma con lo Spirito del Dio vivente, non su tavole di pietra, ma sulle tavole di carne dei vostri cuori.</verse>
        <verse osisID='2Cor.3.4'>Questa è la fiducia che abbiamo per mezzo di Cristo, davanti a Dio.</verse>
        <verse osisID='2Cor.3.5'>Non però che da noi stessi siamo capaci di pensare qualcosa come proveniente da noi, ma la nostra capacità viene da Dio,</verse>
        <verse osisID='2Cor.3.6'>che ci ha resi ministri adatti di una Nuova Alleanza, non della lettera ma dello Spirito; perché la lettera uccide, lo Spirito dá vita.<note>3, 6. La Nuova Alleanza, o Nuovo Testamento ( cfr. Lc 22, 20. cfr 1 Cor 11, 25) conferisce il dono dello Spirito, che è vita.</note></verse>
        <verse osisID='2Cor.3.7'>Se il ministero della morte, inciso in lettere su pietre, fu circonfuso di gloria, al punto che i figli d`Israele non potevano fissare il volto di Mosè a causa dello splendore pure effimero del suo volto,</verse>
        <verse osisID='2Cor.3.8'>quanto più sarà glorioso il ministero dello Spirito?</verse>
        <verse osisID='2Cor.3.9'>Se già il ministero della condanna fu glorioso, molto di più abbonda di gloria il ministero della giustizia.</verse>
        <verse osisID='2Cor.3.10'>Anzi sotto quest`aspetto, quello che era glorioso non lo è più a confronto della sovraeminente gloria della Nuova Alleanza.</verse>
        <verse osisID='2Cor.3.11'>Se dunque ciò che era effimero fu glorioso, molto più lo sarà ciò che è duraturo.</verse>
        <verse osisID='2Cor.3.12'>Forti di tale speranza, ci comportiamo con molta franchezza</verse>
        <verse osisID='2Cor.3.13'>e non facciamo come Mosè che poneva un velo sul suo volto, perché i figli di Israele non vedessero la fine di ciò che era solo effimero.<note>3, 13. Mosè si toglieva il velo quando parlava con Dio: cfr. Es 34, 34.</note></verse>
        <verse osisID='2Cor.3.14'>Ma le loro menti furono accecate; infatti fino ad oggi quel medesimo velo rimane, non rimosso, alla lettura dell`Antico Testamento, perché è in Cristo che esso viene eliminato.<note>3, 14. Il velo, qui, è quello che impedisce agli Ebrei di vedere Cristo nell’A.T.</note></verse>
        <verse osisID='2Cor.3.15'>Fino ad oggi, quando si legge Mosè, un velo è steso sul loro cuore;</verse>
        <verse osisID='2Cor.3.16'>ma quando ci sarà la conversione al Signore, quel velo sarà tolto.<note>3, 16. cfr. Es 34, 34.</note></verse>
        <verse osisID='2Cor.3.17'>Il Signore è lo Spirito e dove c`è lo Spirito del Signore c`è libertà.<note>3, 17. Il Signore Gesù è lo Spirito, il senso ultimo e profondo dell’antica alleanza.</note></verse>
        <verse osisID='2Cor.3.18'>E noi tutti, a viso scoperto, riflettendo come in uno specchio la gloria del Signore, veniamo trasformati in quella medesima immagine, di gloria in gloria, secondo l`azione dello Spirito del Signore.</verse>
      </chapter>
      <chapter osisID='2Cor.4'>
        <verse osisID='2Cor.4.1'>Perciò, investiti di questo ministero per la misericordia che ci è stata usata, non ci perdiamo d`animo;</verse>
        <verse osisID='2Cor.4.2'>al contrario, rifiutando le dissimulazioni vergognose, senza comportarci con astuzia né falsificando la parola di Dio, ma annunziando apertamente la verità, ci presentiamo davanti a ogni coscienza, al cospetto di Dio.<note>4, 2. cfr. Rm 1, 16. cfr 1 Ts 2, 5.</note></verse>
        <verse osisID='2Cor.4.3'>E se il nostro vangelo rimane velato, lo è per coloro che si perdono,</verse>
        <verse osisID='2Cor.4.4'>ai quali il dio di questo mondo ha accecato la mente incredula, perché non vedano lo splendore del glorioso vangelo di Cristo che è immagine di Dio.</verse>
        <verse osisID='2Cor.4.5'>Noi infatti non predichiamo noi stessi, ma Cristo Gesù Signore; quanto a noi, siamo i vostri servitori per amore di Gesù.</verse>
        <verse osisID='2Cor.4.6'>E Dio che disse: Rifulga la luce dalle tenebre, rifulse nei nostri cuori, per far risplendere la conoscenza della gloria divina che rifulge sul volto di Cristo.<note>4, 6. cfr. Gn 1, 3.</note></verse>
        <verse osisID='2Cor.4.7'>Però noi abbiamo questo tesoro in vasi di creta, perché appaia che la potenza straordinaria viene da Dio e non da noi.</verse>
        <verse osisID='2Cor.4.8'>Siamo infatti tribolati da ogni parte, ma non schiacciati; siamo sconvolti, ma non disperati;</verse>
        <verse osisID='2Cor.4.9'>perseguitati, ma non abbandonati; colpiti, ma non uccisi,</verse>
        <verse osisID='2Cor.4.10'>portando sempre e dovunque nel nostro corpo la morte di Gesù, perché anche la vita di Gesù si manifesti nel nostro corpo.</verse>
        <verse osisID='2Cor.4.11'>Sempre infatti, noi che siamo vivi, veniamo esposti alla morte a causa di Gesù, perché anche la vita di Gesù sia manifesta nella nostra carne mortale.</verse>
        <verse osisID='2Cor.4.12'>Di modo che in noi opera la morte, ma in voi la vita.</verse>
        <verse osisID='2Cor.4.13'>Animati tuttavia da quello stesso spirito di fede di cui sta scritto: Ho creduto, perciò ho parlato, anche noi crediamo e perciò parliamo,<note>4, 13. Citazione del Sal 115, 10, secondo la versione greca.</note></verse>
        <verse osisID='2Cor.4.14'>convinti che colui che ha risuscitato il Signore Gesù, risusciterà anche noi con Gesù e ci porrà accanto a lui insieme con voi.</verse>
        <verse osisID='2Cor.4.15'>Tutto infatti è per voi, perché la grazia, ancora più abbondante ad opera di un maggior numero, moltiplichi l`inno di lode alla gloria di Dio.</verse>
        <verse osisID='2Cor.4.16'>Per questo non ci scoraggiamo, ma se anche il nostro uomo esteriore si va disfacendo, quello interiore si rinnova di giorno in giorno.</verse>
        <verse osisID='2Cor.4.17'>Infatti il momentaneo, leggero peso della nostra tribolazione, ci procura una quantità smisurata ed eterna di gloria,<note>4, 17. cfr. Rm 8, 18. cfr 2 Ts 1, 7. cfr 1 Pt 5, 10.</note></verse>
        <verse osisID='2Cor.4.18'>perché noi non fissiamo lo sguardo sulle cose visibili, ma su quelle invisibili. Le cose visibili sono d`un momento, quelle invisibili sono eterne.</verse>
      </chapter>
      <chapter osisID='2Cor.5'>
        <verse osisID='2Cor.5.1'>Sappiamo infatti che quando verrà disfatto questo corpo, nostra abitazione sulla terra, riceveremo un`abitazione da Dio, una dimora eterna, non costruita da mani di uomo, nei cieli.<note>5, 1. La dimora eterna è il corpo vivificato dallo Spirito (cfr 1 Cor 15, 44-45) nella risurrezione finale. Quelli che saranno ancora vivi al tempo della venuta gloriosa di Cristo (v. 3) indosseranno sopra il corpo fisico trasformato il corpo spirituale, celeste; quelli che saranno già morti indosseranno il corpo spirituale come un vestito nuovo: cfr 1 Cor 15, 51 cfr 53.54.</note></verse>
        <verse osisID='2Cor.5.2'>Perciò sospiriamo in questo nostro stato, desiderosi di rivestirci del nostro corpo celeste:</verse>
        <verse osisID='2Cor.5.3'>a condizione però di esser trovati già vestiti, non nudi.</verse>
        <verse osisID='2Cor.5.4'>In realtà quanti siamo in questo corpo, sospiriamo come sotto un peso, non volendo venire spogliati ma sopravvestiti, perché ciò che è mortale venga assorbito dalla vita.</verse>
        <verse osisID='2Cor.5.5'>E` Dio che ci ha fatti per questo e ci ha dato la caparra dello Spirito.</verse>
        <verse osisID='2Cor.5.6'>Così, dunque, siamo sempre pieni di fiducia e sapendo che finché abitiamo nel corpo siamo in esilio lontano dal Signore,</verse>
        <verse osisID='2Cor.5.7'>camminiamo nella fede e non ancora in visione.</verse>
        <verse osisID='2Cor.5.8'>Siamo pieni di fiducia e preferiamo andare in esilio dal corpo ed abitare presso il Signore.<note>5, 8. L’anima separata dal corpo è beata con Cristo: cfr. Fil 1, 23.</note></verse>
        <verse osisID='2Cor.5.9'>Perciò ci sforziamo, sia dimorando nel corpo sia esulando da esso, di essere a lui graditi.</verse>
        <verse osisID='2Cor.5.10'>Tutti infatti dobbiamo comparire davanti al tribunale di Cristo, ciascuno per ricevere la ricompensa delle opere compiute finché era nel corpo, sia in bene che in male.</verse>
        <verse osisID='2Cor.5.11'>Consapevoli dunque del timore del Signore, noi cerchiamo di convincere gli uomini; per quanto invece riguarda Dio, gli siamo ben noti. E spero di esserlo anche davanti alle vostre coscienze.</verse>
        <verse osisID='2Cor.5.12'>Non ricominciamo a raccomandarci a voi, ma è solo per darvi occasione di vanto a nostro riguardo, perché abbiate di che rispondere a coloro il cui vanto è esteriore e non nel cuore.</verse>
        <verse osisID='2Cor.5.13'>Se infatti siamo stati fuori di senno, era per Dio; se siamo assennati, è per voi.<note>5, 13. Evidentemente qualcuno lo accusava di essere pazzo.</note></verse>
        <verse osisID='2Cor.5.14'>Poiché l`amore del Cristo ci spinge, al pensiero che uno è morto per tutti e quindi tutti sono morti.<note>5, 14. Soltanto la carità, alimentata dalla contemplazione del mistero della redenzione, muove Paolo.</note></verse>
        <verse osisID='2Cor.5.15'>Ed egli è morto per tutti, perché quelli che vivono non vivano più per se stessi, ma per colui che è morto e risuscitato per loro.</verse>
        <verse osisID='2Cor.5.16'>Cosicché ormai noi non conosciamo più nessuno secondo la carne; e anche se abbiamo conosciuto Cristo secondo la carne, ora non lo conosciamo più così.<note>5, 16. Paolo non è mosso da considerazioni umane.</note></verse>
        <verse osisID='2Cor.5.17'>Quindi se uno è in Cristo, è una creatura nuova; le cose vecchie sono passate, ecco ne sono nate di nuove.<note>5, 17. Sulla nuova creazione cfr. Gal 6, 15.</note></verse>
        <verse osisID='2Cor.5.18'>Tutto questo però viene da Dio, che ci ha riconciliati con sé mediante Cristo e ha affidato a noi il ministero della riconciliazione.</verse>
        <verse osisID='2Cor.5.19'>E` stato Dio infatti a riconciliare a sé il mondo in Cristo, non imputando agli uomini le loro colpe e affidando a noi la parola della riconciliazione.<note>5, 19. Si noti il rapporto Dio-Cristo apostolo.</note></verse>
        <verse osisID='2Cor.5.20'>Noi fungiamo quindi da ambasciatori per Cristo, come se Dio esortasse per mezzo nostro. Vi supplichiamo in nome di Cristo: lasciatevi riconciliare con Dio.</verse>
        <verse osisID='2Cor.5.21'>Colui che non aveva conosciuto peccato, Dio lo trattò da peccato in nostro favore, perché noi potessimo diventare per mezzo di lui giustizia di Dio.<note>5, 21. « Lo trattò da peccato » ( cfr. Gal 3, 13) facendo ricadere su di lui la pena dei peccati di tutti: cfr. Is 53, 6-8.</note></verse>
      </chapter>
      <chapter osisID='2Cor.6'>
        <verse osisID='2Cor.6.1'>E poiché siamo suoi collaboratori, vi esortiamo a non accogliere invano la grazia di Dio.</verse>
        <verse osisID='2Cor.6.2'>Egli dice infatti: Al momento favorevole ti ho esaudito e nel giorno della salvezza ti ho soccorso. Ecco ora il momento favorevole, ecco ora il giorno della salvezza!<note>6, 2. cfr. di Is 49, 8.</note></verse>
        <verse osisID='2Cor.6.3'>Da parte nostra non diamo motivo di scandalo a nessuno, perché non venga biasimato il nostro ministero;</verse>
        <verse osisID='2Cor.6.4'>ma in ogni cosa ci presentiamo come ministri di Dio, con molta fermezza nelle tribolazioni, nelle necessità, nelle angosce,</verse>
        <verse osisID='2Cor.6.5'>nelle percosse, nelle prigioni, nei tumulti, nelle fatiche, nelle veglie, nei digiuni;</verse>
        <verse osisID='2Cor.6.6'>con purezza, sapienza, pazienza, benevolenza, spirito di santità, amore sincero;</verse>
        <verse osisID='2Cor.6.7'>con parole di verità, con la potenza di Dio; con le armi della giustizia a destra e a sinistra;</verse>
        <verse osisID='2Cor.6.8'>nella gloria e nel disonore, nella cattiva e nella buona fama. Siamo ritenuti impostori, eppure siamo veritieri;</verse>
        <verse osisID='2Cor.6.9'>sconosciuti, eppure siamo notissimi; moribondi, ed ecco viviamo; puniti, ma non messi a morte;</verse>
        <verse osisID='2Cor.6.10'>afflitti, ma sempre lieti; poveri, ma facciamo ricchi molti; gente che non ha nulla e invece possediamo tutto!</verse>
        <verse osisID='2Cor.6.11'>La nostra bocca vi ha parlato francamente, Corinzi, e il nostro cuore si è tutto aperto per voi.</verse>
        <verse osisID='2Cor.6.12'>Non siete davvero allo stretto in noi; è nei vostri cuori invece che siete allo stretto.</verse>
        <verse osisID='2Cor.6.13'>Io parlo come a figli: rendeteci il contraccambio, aprite anche voi il vostro cuore!</verse>
        <verse osisID='2Cor.6.14'>Non lasciatevi legare al giogo estraneo degli infedeli. Quale rapporto infatti ci può essere tra la giustizia e l`iniquità, o quale unione tra la luce e le tenebre?</verse>
        <verse osisID='2Cor.6.15'>Quale intesa tra Cristo e Beliar, o quale collaborazione tra un fedele e un infedele?<note>6, 15. Beliar in ebraico significa nullità, inutilità e designa con disprezzo satana.</note></verse>
        <verse osisID='2Cor.6.16'>Quale accordo tra il tempio di Dio e gli idoli? Noi siamo infatti il tempio del Dio vivente, come Dio stesso ha detto: Abiterò in mezzo a loro e con loro camminerò e sarò il loro Dio, ed essi saranno il mio popolo.</verse>
        <verse osisID='2Cor.6.17'>Perciò uscite di mezzo a loro e riparatevi, dice il Signore, non toccate nulla d`impuro. E io vi accoglierò,</verse>
        <verse osisID='2Cor.6.18'>e sarò per voi come un padre, e voi mi sarete come figli e figlie, dice il Signore onnipotente.</verse>
      </chapter>
      <chapter osisID='2Cor.7'>
        <verse osisID='2Cor.7.1'>In possesso dunque di queste promesse, carissimi, purifichiamoci da ogni macchia della carne e dello spirito, portando a compimento la nostra santificazione, nel timore di Dio.</verse>
        <verse osisID='2Cor.7.2'>Fateci posto nei vostri cuori! A nessuno abbiamo fatto ingiustizia, nessuno abbiamo danneggiato, nessuno abbiamo sfruttato.</verse>
        <verse osisID='2Cor.7.3'>Non dico questo per condannare qualcuno; infatti vi ho già detto sopra che siete nel nostro cuore, per morire insieme e insieme vivere.</verse>
        <verse osisID='2Cor.7.4'>Sono molto franco con voi e ho molto da vantarmi di voi. Sono pieno di consolazione, pervaso di gioia in ogni nostra tribolazione.</verse>
        <verse osisID='2Cor.7.5'>Infatti, da quando siamo giunti in Macedonia, la nostra carne non ha avuto sollievo alcuno, ma da ogni parte siamo tribolati: battaglie all`esterno, timori al di dentro.<note>7, 5. Ritorno a 2, 13.</note></verse>
        <verse osisID='2Cor.7.6'>Ma Dio che consola gli afflitti ci ha consolati con la venuta di Tito,</verse>
        <verse osisID='2Cor.7.7'>e non solo con la sua venuta, ma con la consolazione che ha ricevuto da voi. Egli ci ha annunziato infatti il vostro desiderio, il vostro dolore, il vostro affetto per me; cosicché la mia gioia si è ancora accresciuta.</verse>
        <verse osisID='2Cor.7.8'>Se anche vi ho rattristati con la mia lettera, non me ne dispiace. E se me ne è dispiaciuto - vedo infatti che quella lettera, anche se per breve tempo soltanto, vi ha rattristati -</verse>
        <verse osisID='2Cor.7.9'>ora ne godo; non per la vostra tristezza, ma perché questa tristezza vi ha portato a pentirvi. Infatti vi siete rattristati secondo Dio e così non avete ricevuto alcun danno da parte nostra;</verse>
        <verse osisID='2Cor.7.10'>perché la tristezza secondo Dio produce un pentimento irrevocabile che porta alla salvezza, mentre la tristezza del mondo produce la morte.</verse>
        <verse osisID='2Cor.7.11'>Ecco, infatti, quanta sollecitudine ha prodotto in voi proprio questo rattristarvi secondo Dio; anzi quante scuse, quanta indignazione, quale timore, quale desiderio, quale affetto, quale punizione! Vi siete dimostrati innocenti sotto ogni riguardo in questa faccenda.</verse>
        <verse osisID='2Cor.7.12'>Così se anche vi ho scritto, non fu tanto a motivo dell`offensore o a motivo dell`offeso, ma perché apparisse chiara la vostra sollecitudine per noi davanti a Dio.</verse>
        <verse osisID='2Cor.7.13'>Ecco quello che ci ha consolati. A questa nostra consolazione si è aggiunta una gioia ben più grande per la letizia di Tito, poiché il suo spirito è stato rinfrancato da tutti voi.</verse>
        <verse osisID='2Cor.7.14'>Cosicché se in qualche cosa mi ero vantato di voi con lui, non ho dovuto vergognarmene, ma come abbiamo detto a voi ogni cosa secondo verità, così anche il nostro vanto con Tito si è dimostrato vero.</verse>
        <verse osisID='2Cor.7.15'>E il suo affetto per voi è cresciuto, ricordando come tutti gli avete obbedito e come lo avete accolto con timore e trepidazione.</verse>
        <verse osisID='2Cor.7.16'>Mi rallegro perché posso contare totalmente su di voi.</verse>
      </chapter>
      <chapter osisID='2Cor.8'>
        <verse osisID='2Cor.8.1'>Vogliamo poi farvi nota, fratelli, la grazia di Dio concessa alle Chiese della Macedonia:</verse>
        <verse osisID='2Cor.8.2'>nonostante la lunga prova della tribolazione, la loro grande gioia e la loro estrema povertà si sono tramutate nella ricchezza della loro generosità.<note>8, 2. I cristiani macedoni ebbero molto a soffrire dai Giudei e dai pagani: cfr 1 Ts 2, 14.</note></verse>
        <verse osisID='2Cor.8.3'>Posso testimoniare infatti che hanno dato secondo i loro mezzi e anche al di là dei loro mezzi, spontaneamente,</verse>
        <verse osisID='2Cor.8.4'>domandandoci con insistenza la grazia di prendere parte a questo servizio a favore dei santi.</verse>
        <verse osisID='2Cor.8.5'>Superando anzi le nostre stesse speranze, si sono offerti prima di tutto al Signore e poi a noi, secondo la volontà di Dio;</verse>
        <verse osisID='2Cor.8.6'>cosicché abbiamo pregato Tito di portare a compimento fra voi quest`opera generosa, dato che lui stesso l`aveva incominciata.</verse>
        <verse osisID='2Cor.8.7'>E come vi segnalate in ogni cosa, nella fede, nella parola, nella scienza, in ogni zelo e nella carità che vi abbiamo insegnato, così distinguetevi anche in quest`opera generosa.</verse>
        <verse osisID='2Cor.8.8'>Non dico questo per farvene un comando, ma solo per mettere alla prova la sincerità del vostro amore con la premura verso gli altri.</verse>
        <verse osisID='2Cor.8.9'>Conoscete infatti la grazia del Signore nostro Gesù Cristo: da ricco che era, si è fatto povero per voi, perché voi diventaste ricchi per mezzo della sua povertà.</verse>
        <verse osisID='2Cor.8.10'>E a questo riguardo vi do un consiglio: si tratta di cosa vantaggiosa per voi, che fin dall`anno passato siete stati i primi, non solo a intraprenderla ma a desiderarla.</verse>
        <verse osisID='2Cor.8.11'>Ora dunque realizzatela, perché come vi fu la prontezza del volere, così anche vi sia il compimento, secondo i vostri mezzi.</verse>
        <verse osisID='2Cor.8.12'>Se infatti c`è la buona volontà, essa riesce gradita secondo quello che uno possiede e non secondo quello che non possiede.</verse>
        <verse osisID='2Cor.8.13'>Qui non si tratta infatti di mettere in ristrettezza voi per sollevare gli altri, ma di fare uguaglianza.</verse>
        <verse osisID='2Cor.8.14'>Per il momento la vostra abbondanza supplisca alla loro indigenza, perché anche la loro abbondanza supplisca alla vostra indigenza, e vi sia uguaglianza, come sta scritto:</verse>
        <verse osisID='2Cor.8.15'>Colui che raccolse molto non abbondò, e colui che raccolse poco non ebbe di meno.<note>8, 15. cfr. Es 16, 18.</note></verse>
        <verse osisID='2Cor.8.16'>Siano pertanto rese grazie a Dio che infonde la medesima sollecitudine per voi nel cuore di Tito!</verse>
        <verse osisID='2Cor.8.17'>Egli infatti ha accolto il mio invito e ancor più pieno di zelo è partito spontaneamente per venire da voi.</verse>
        <verse osisID='2Cor.8.18'>Con lui abbiamo inviato pure il fratello che ha lode in tutte le Chiese a motivo del vangelo;<note>8, 18. Gli inviati di Paolo per la colletta. Questo e il delegato del v. 22 sono sconosciuti. Alla colletta contribuirono le comunità dell’Asia minore, dell’Acaia e della Macedonia: cfr. At 24, 7. cfr 1 Cor 16, 1.</note></verse>
        <verse osisID='2Cor.8.19'>egli è stato designato dalle Chiese come nostro compagno in quest`opera di carità, alla quale ci dedichiamo per la gloria del Signore, e per dimostrare anche l`impulso del nostro cuore.</verse>
        <verse osisID='2Cor.8.20'>Con ciò intendiamo evitare che qualcuno possa biasimarci per questa abbondanza che viene da noi amministrata.</verse>
        <verse osisID='2Cor.8.21'>Ci preoccupiamo infatti di comportarci bene non soltanto davanti al Signore, ma anche davanti agli uomini.<note>8, 21. cfr. Pro 3, 4, secondo la versione greca.</note></verse>
        <verse osisID='2Cor.8.22'>Con loro abbiamo inviato anche il nostro fratello, di cui abbiamo più volte sperimentato lo zelo in molte circostanze; egli è ora più zelante che mai per la grande fiducia che ha in voi.</verse>
        <verse osisID='2Cor.8.23'>Quanto a Tito, egli è mio compagno e collaboratore presso di voi; quanto ai nostri fratelli, essi sono delegati delle Chiese e gloria di Cristo.</verse>
        <verse osisID='2Cor.8.24'>Date dunque a loro la prova del vostro affetto e della legittimità del nostro vanto per voi davanti a tutte le Chiese.</verse>
      </chapter>
      <chapter osisID='2Cor.9'>
        <verse osisID='2Cor.9.1'>Riguardo poi a questo servizio in favore dei santi, è superfluo che ve ne scriva.</verse>
        <verse osisID='2Cor.9.2'>Conosco infatti bene la vostra buona volontà, e ne faccio vanto con i Macèdoni dicendo che l`Acaia è pronta fin dallo scorso anno e già molti sono stati stimolati dal vostro zelo.</verse>
        <verse osisID='2Cor.9.3'>I fratelli poi li ho mandati perché il nostro vanto per voi su questo punto non abbia a dimostrarsi vano, ma siate realmente pronti, come vi dicevo, perché</verse>
        <verse osisID='2Cor.9.4'>non avvenga che, venendo con me alcuni Macèdoni, vi trovino impreparati e noi dobbiamo arrossire, per non dire anche voi, di questa nostra fiducia.</verse>
        <verse osisID='2Cor.9.5'>Ho quindi ritenuto necessario invitare i fratelli a recarsi da voi prima di me, per organizzare la vostra offerta già promessa, perché essa sia pronta come una vera offerta e non come una spilorceria.</verse>
        <verse osisID='2Cor.9.6'>Tenete a mente che chi semina scarsamente, scarsamente raccoglierà e chi semina con larghezza, con larghezza raccoglierà.</verse>
        <verse osisID='2Cor.9.7'>Ciascuno dia secondo quanto ha deciso nel suo cuore, non con tristezza né per forza, perché Dio ama chi dona con gioia.<note>9, 7. cfr. Pro 22, 8, secondo la versione greca.</note></verse>
        <verse osisID='2Cor.9.8'>Del resto, Dio ha potere di far abbondare in voi ogni grazia perché, avendo sempre il necessario in tutto, possiate compiere generosamente tutte le opere di bene,</verse>
        <verse osisID='2Cor.9.9'>come sta scritto: ha largheggiato, ha dato ai poveri; la sua giustizia dura in eterno.<note>9, 9. Citazione del Sal 111, 9.</note></verse>
        <verse osisID='2Cor.9.10'>Colui che somministra il seme al seminatore e il pane per il nutrimento, somministrerà e moltiplicherà anche la vostra semente e farà crescere i frutti della vostra giustizia.</verse>
        <verse osisID='2Cor.9.11'>Così sarete ricchi per ogni generosità, la quale poi farà salire a Dio l`inno di ringraziamento per mezzo nostro.</verse>
        <verse osisID='2Cor.9.12'>Perché l`adempimento di questo servizio sacro non provvede soltanto alle necessità dei santi, ma ha anche maggior valore per i molti ringraziamenti a Dio.</verse>
        <verse osisID='2Cor.9.13'>A causa della bella prova di questo servizio essi ringrazieranno Dio per la vostra obbedienza e accettazione del vangelo di Cristo, e per la generosità della vostra comunione con loro e con tutti;</verse>
        <verse osisID='2Cor.9.14'>e pregando per voi manifesteranno il loro affetto a causa della straordinaria grazia di Dio effusa sopra di voi.</verse>
        <verse osisID='2Cor.9.15'>Grazie a Dio per questo suo ineffabile dono!</verse>
      </chapter>
      <chapter osisID='2Cor.10'>
        <verse osisID='2Cor.10.1'>Ora io stesso, Paolo, vi esorto per la dolcezza e la mansuetudine di Cristo, io davanti a voi così meschino, ma di lontano così animoso con voi;</verse>
        <verse osisID='2Cor.10.2'>vi supplico di far in modo che non avvenga che io debba mostrare, quando sarò tra voi, quell`energia che ritengo di dover adoperare contro alcuni che pensano che noi camminiamo secondo la carne.</verse>
        <verse osisID='2Cor.10.3'>In realtà, noi viviamo nella carne ma non militiamo secondo la carne. Infatti le armi della nostra battaglia non sono carnali,</verse>
        <verse osisID='2Cor.10.4'>ma hanno da Dio la potenza di abbattere le fortezze,</verse>
        <verse osisID='2Cor.10.5'>distruggendo i ragionamenti e ogni baluardo che si leva contro la conoscenza di Dio, e rendendo ogni intelligenza soggetta all`obbedienza al Cristo.</verse>
        <verse osisID='2Cor.10.6'>Perciò siamo pronti a punire qualsiasi disobbedienza, non appena la vostra obbedienza sarà perfetta.</verse>
        <verse osisID='2Cor.10.7'>Guardate le cose bene in faccia: se qualcuno ha in se stesso la persuasione di appartenere a Cristo, si ricordi che se lui è di Cristo lo siamo anche noi.<note>10, 7. Cfr 1 Cor 1, 12.</note></verse>
        <verse osisID='2Cor.10.8'>In realtà, anche se mi vantassi di più a causa della nostra autorità, che il Signore ci ha dato per vostra edificazione e non per vostra rovina, non avrò proprio da vergognarmene.</verse>
        <verse osisID='2Cor.10.9'>Non sembri che io vi voglia spaventare con le lettere!</verse>
        <verse osisID='2Cor.10.10'>Perché "le lettere - si dice - sono dure e forti, ma la sua presenza fisica è debole e la parola dimessa".</verse>
        <verse osisID='2Cor.10.11'>Questo tale rifletta però che quali noi siamo a parole per lettera, assenti, tali saremo anche con i fatti, di presenza.</verse>
        <verse osisID='2Cor.10.12'>Certo noi non abbiamo l`audacia di uguagliarci o paragonarci ad alcuni di quelli che si raccomandano da sé; ma mentre si misurano su di sé e si paragonano con se stessi, mancano di intelligenza.</verse>
        <verse osisID='2Cor.10.13'>Noi invece non ci vanteremo oltre misura, ma secondo la norma della misura che Dio ci ha assegnato, sì da poter arrivare fino a voi;</verse>
        <verse osisID='2Cor.10.14'>né ci innalziamo in maniera indebita, come se non fossimo arrivati fino a voi, perché fino a voi siamo giunti col vangelo di Cristo.</verse>
        <verse osisID='2Cor.10.15'>Né ci vantiamo indebitamente di fatiche altrui, ma abbiamo la speranza, col crescere della vostra fede, di crescere ancora nella vostra considerazione, secondo la nostra misura,</verse>
        <verse osisID='2Cor.10.16'>per evangelizzare le regioni più lontane della vostra, senza vantarci alla maniera degli altri delle cose già fatte da altri.<note>10, 16. Paolo progettava di recarsi a Roma (cfr. At 19, 2 1) e in Spagna, agli estremi confini dell’Occidente (cfr. Rm 15, 24.28).</note></verse>
        <verse osisID='2Cor.10.17'>Pertanto chi si vanta, si vanti nel Signore;</verse>
        <verse osisID='2Cor.10.18'>perché non colui che si raccomanda da sé viene approvato, ma colui che il Signore raccomanda.</verse>
      </chapter>
      <chapter osisID='2Cor.11'>
        <verse osisID='2Cor.11.1'>Oh se poteste sopportare un pò di follia da parte mia! Ma, certo, voi mi sopportate.</verse>
        <verse osisID='2Cor.11.2'>Io provo infatti per voi una specie di gelosia divina, avendovi promessi a un unico sposo, per presentarvi quale vergine casta a Cristo.<note>11, 2. L’apostolo fa da paraninfo, come il Battista (cfr. Gv 3, 19). Come Dio era sposo geloso di Israele (cfr. Es 20, 5. cfr. Ez 16, 8 ss.) così Cristo lo è della Chiesa (cfr. Ef 5, 22-23. cfr. Ap 21, 2).</note></verse>
        <verse osisID='2Cor.11.3'>Temo però che, come il serpente nella sua malizia sedusse Eva, così i vostri pensieri vengano in qualche modo traviati dalla loro semplicità e purezza nei riguardi di Cristo.<note>11, 3. cfr. Gn 3, 1-6.</note></verse>
        <verse osisID='2Cor.11.4'>Se infatti il primo venuto vi predica un Gesù diverso da quello che vi abbiamo predicato noi o se si tratta di ricevere uno spirito diverso da quello che avete ricevuto o un altro vangelo che non avete ancora sentito, voi siete ben disposti ad accettarlo.</verse>
        <verse osisID='2Cor.11.5'>Ora io ritengo di non essere in nulla inferiore a questi "superapostoli"!</verse>
        <verse osisID='2Cor.11.6'>E se anche sono un profano nell`arte del parlare, non lo sono però nella dottrina, come vi abbiamo dimostrato in tutto e per tutto davanti a tutti.</verse>
        <verse osisID='2Cor.11.7'>O forse ho commesso una colpa abbassando me stesso per esaltare voi, quando vi ho annunziato gratuitamente il vangelo di Dio?</verse>
        <verse osisID='2Cor.11.8'>Ho spogliato altre Chiese accettando da loro il necessario per vivere, allo scopo di servire voi.</verse>
        <verse osisID='2Cor.11.9'>E trovandomi presso di voi e pur essendo nel bisogno, non sono stato d`aggravio a nessuno, perché alle mie necessità hanno provveduto i fratelli giunti dalla Macedonia. In ogni circostanza ho fatto il possibile per non esservi di aggravio e così farò in avvenire.<note>11, 9. Gli vennero in aiuto soltanto i fedelissimi cristiani di Filippi: cfr. At 18, 5. cfr. Fil 4, 15.</note></verse>
        <verse osisID='2Cor.11.10'>Com`è vero che c`è la verità di Cristo in me, nessuno mi toglierà questo vanto in terra di Acaia!</verse>
        <verse osisID='2Cor.11.11'>Questo perché? Forse perché non vi amo? Lo sa Dio!</verse>
        <verse osisID='2Cor.11.12'>Lo faccio invece, e lo farò ancora, per troncare ogni pretesto a quelli che cercano un pretesto per apparire come noi in quello di cui si vantano.</verse>
        <verse osisID='2Cor.11.13'>Questi tali sono falsi apostoli, operai fraudolenti, che si mascherano da apostoli di Cristo.</verse>
        <verse osisID='2Cor.11.14'>Ciò non fa meraviglia, perché anche satana si maschera da angelo di luce.</verse>
        <verse osisID='2Cor.11.15'>Non è perciò gran cosa se anche i suoi ministri si mascherano da ministri di giustizia; ma la loro fine sarà secondo le loro opere.</verse>
        <verse osisID='2Cor.11.16'>Lo dico di nuovo: nessuno mi consideri come un pazzo, o se no ritenetemi pure come un pazzo, perché possa anch`io vantarmi un poco.</verse>
        <verse osisID='2Cor.11.17'>Quello che dico, però, non lo dico secondo il Signore, ma come da stolto, nella fiducia che ho di potermi vantare.</verse>
        <verse osisID='2Cor.11.18'>Dal momento che molti si vantano da un punto di vista umano, mi vanterò anch`io.</verse>
        <verse osisID='2Cor.11.19'>Infatti voi, che pur siete saggi, sopportate facilmente gli stolti.</verse>
        <verse osisID='2Cor.11.20'>In realtà sopportate chi vi riduce in servitù, chi vi divora, chi vi sfrutta, chi è arrogante, chi vi colpisce in faccia.</verse>
        <verse osisID='2Cor.11.21'>Lo dico con vergogna; come siamo stati deboli! Però in quello in cui qualcuno osa vantarsi, lo dico da stolto, oso vantarmi anch`io.</verse>
        <verse osisID='2Cor.11.22'>Sono Ebrei? Anch`io! Sono Israeliti? Anch`io! Sono stirpe di Abramo? Anch`io!</verse>
        <verse osisID='2Cor.11.23'>Sono ministri di Cristo? Sto per dire una pazzia, io lo sono più di loro: molto di più nelle fatiche, molto di più nelle prigionie, infinitamente di più nelle percosse, spesso in pericolo di morte.<note>11, 23. Squarcio autobiografico su una serie drammatica di sofferenze taciute dagli Atti forse perché sopportate nel primo decennio di apostolato.</note></verse>
        <verse osisID='2Cor.11.24'>Cinque volte dai Giudei ho ricevuto i trentanove colpi;</verse>
        <verse osisID='2Cor.11.25'>tre volte sono stato battuto con le verghe, una volta sono stato lapidato, tre volte ho fatto naufragio, ho trascorso un giorno e una notte in balìa delle onde.</verse>
        <verse osisID='2Cor.11.26'>Viaggi innumerevoli, pericoli di fiumi, pericoli di briganti, pericoli dai miei connazionali, pericoli dai pagani, pericoli nella città, pericoli nel deserto, pericoli sul mare, pericoli da parte di falsi fratelli;</verse>
        <verse osisID='2Cor.11.27'>fatica e travaglio, veglie senza numero, fame e sete, frequenti digiuni, freddo e nudità.</verse>
        <verse osisID='2Cor.11.28'>E oltre a tutto questo, il mio assillo quotidiano, la preoccupazione per tutte le Chiese.</verse>
        <verse osisID='2Cor.11.29'>Chi è debole, che anch`io non lo sia? Chi riceve scandalo, che io non ne frema?</verse>
        <verse osisID='2Cor.11.30'>Se è necessario vantarsi, mi vanterò di quanto si riferisce alla mia debolezza.</verse>
        <verse osisID='2Cor.11.31'>Dio e Padre del Signore Gesù, lui che è benedetto nei secoli, sa che non mentisco.</verse>
        <verse osisID='2Cor.11.32'>A Damasco, il governatore del re Areta montava la guardia alla città dei Damasceni per catturarmi,</verse>
        <verse osisID='2Cor.11.33'>ma da una finestra fui calato per il muro in una cesta e così sfuggii dalle sue mani.</verse>
      </chapter>
      <chapter osisID='2Cor.12'>
        <verse osisID='2Cor.12.1'>Bisogna vantarsi? Ma ciò non conviene! Pur tuttavia verrò alle visioni e alle rivelazioni del Signore.</verse>
        <verse osisID='2Cor.12.2'>Conosco un uomo in Cristo che, quattordici anni fa - se con il corpo o fuori del corpo non lo so, lo sa Dio - fu rapito fino al terzo cielo.<note>12, 2. La eccezionale esperienza, di cui Paolo parla in terza persona, risale al 43 ed è diversa dalla visione di Damasco, dell’anno 37. Il terzo cielo era quello di Dio, dopo l’atmosfera terrestre e il cielo degli astri.</note></verse>
        <verse osisID='2Cor.12.3'>E so che quest`uomo - se con il corpo o senza corpo non lo so, lo sa Dio -</verse>
        <verse osisID='2Cor.12.4'>fu rapito in paradiso e udì parole indicibili che non è lecito ad alcuno pronunziare.</verse>
        <verse osisID='2Cor.12.5'>Di lui io mi vanterò! Di me stesso invece non mi vanterò fuorchè delle mie debolezze.</verse>
        <verse osisID='2Cor.12.6'>Certo, se volessi vantarmi, non sarei insensato, perché direi solo la verità; ma evito di farlo, perché nessuno mi giudichi di più di quello che vede o sente da me.</verse>
        <verse osisID='2Cor.12.7'>Perché non montassi in superbia per la grandezza delle rivelazioni, mi è stata messa una spina nella carne, un inviato di satana incaricato di schiaffeggiarmi, perché io non vada in superbia.<note>12, 7. La spina nella carne è una sofferenza non esattamente identificata; può essere una malattia o la persecuzione accanita dei suoi fratelli nella carne, gli Ebrei: cfr. Rm 9, 3.</note></verse>
        <verse osisID='2Cor.12.8'>A causa di questo per ben tre volte ho pregato il Signore che l`allontanasse da me.</verse>
        <verse osisID='2Cor.12.9'>Ed egli mi ha detto: "Ti basta la mia grazia; la mia potenza infatti si manifesta pienamente nella debolezza". Mi vanterò quindi ben volentieri delle mie debolezze, perché dimori in me la potenza di Cristo.</verse>
        <verse osisID='2Cor.12.10'>Perciò mi compiaccio nelle mie infermità, negli oltraggi, nelle necessità, nelle persecuzioni, nelle angosce sofferte per Cristo: quando sono debole, è allora che sono forte.</verse>
        <verse osisID='2Cor.12.11'>Sono diventato pazzo; ma siete voi che mi ci avete costretto. Infatti avrei dovuto essere raccomandato io da voi, perché non sono per nulla inferiore a quei "superapostoli", anche se sono un nulla.</verse>
        <verse osisID='2Cor.12.12'>Certo, in mezzo a voi si sono compiuti i segni del vero apostolo, in una pazienza a tutta prova, con segni, prodigi e miracoli.</verse>
        <verse osisID='2Cor.12.13'>In che cosa infatti siete stati inferiori alle altre Chiese, se non in questo, che io non vi sono stato d`aggravio? Perdonatemi questa ingiustizia!</verse>
        <verse osisID='2Cor.12.14'>Ecco, è la terza volta che sto per venire da voi, e non vi sarò di peso, perché non cerco i vostri beni, ma voi. Infatti non spetta ai figli mettere da parte per i genitori, ma ai genitori per i figli.</verse>
        <verse osisID='2Cor.12.15'>Per conto mio mi prodigherò volentieri, anzi consumerò me stesso per le vostre anime. Se io vi amo più intensamente, dovrei essere riamato di meno?</verse>
        <verse osisID='2Cor.12.16'>Ma sia pure che io non vi sono stato di peso; però, scaltro come sono, vi ho preso con inganno.</verse>
        <verse osisID='2Cor.12.17'>Vi ho forse sfruttato per mezzo di qualcuno di quelli che ho inviato tra voi?</verse>
        <verse osisID='2Cor.12.18'>Ho vivamente pregato Tito di venire da voi e ho mandato insieme con lui quell`altro fratello. Forse Tito vi ha sfruttato in qualchecosa? Non abbiamo forse noi due camminato con lo stesso spirito, sulle medesime tracce?</verse>
        <verse osisID='2Cor.12.19'>Certo, da tempo vi immaginate che stiamo facendo la nostra difesa davanti a voi. Ma noi parliamo davanti a Dio, in Cristo, e tutto, carissimi, è per la vostra edificazione.</verse>
        <verse osisID='2Cor.12.20'>Temo infatti che, venendo, non vi trovi come desidero e che a mia volta venga trovato da voi quale non mi desiderate; che per caso non vi siano contese, invidie, animosità, dissensi, maldicenze, insinuazioni, superbie, disordini,</verse>
        <verse osisID='2Cor.12.21'>e che, alla mia venuta, il mio Dio mi umilii davanti a voi e io abbia a piangere su molti che hanno peccato in passato e non si sono convertiti dalle impurità, dalla fornicazione e dalle dissolutezze che hanno commesso.</verse>
      </chapter>
      <chapter osisID='2Cor.13'>
        <verse osisID='2Cor.13.1'>Questa è la terza volta che vengo da voi. Ogni questione si deciderà sulla dichiarazione di due o tre testimoni.</verse>
        <verse osisID='2Cor.13.2'>L`ho detto prima e lo ripeto ora, allora presente per la seconda volta e ora assente, a tutti quelli che hanno peccato e a tutti gli altri: quando verrò di nuovo non perdonerò più,</verse>
        <verse osisID='2Cor.13.3'>dal momento che cercate una prova che Cristo parla in me, lui che non è debole, ma potente in mezzo a voi.</verse>
        <verse osisID='2Cor.13.4'>Infatti egli fu crocifisso per la sua debolezza, ma vive per la potenza di Dio. E anche noi che siamo deboli in lui, saremo vivi con lui per la potenza di Dio nei vostri riguardi.</verse>
        <verse osisID='2Cor.13.5'>Esaminate voi stessi se siete nella fede, mettetevi alla prova. Non riconoscete forse che Gesù Cristo abita in voi? A meno che la prova non sia contro di voi!</verse>
        <verse osisID='2Cor.13.6'>Spero tuttavia che riconoscerete che essa non è contro di noi.</verse>
        <verse osisID='2Cor.13.7'>Noi preghiamo Dio che non facciate alcun male, e non per apparire noi superiori nella prova, ma perché voi facciate il bene e noi restiamo come senza prova.</verse>
        <verse osisID='2Cor.13.8'>Non abbiamo infatti alcun potere contro la verità, ma per la verità;</verse>
        <verse osisID='2Cor.13.9'>perciò ci rallegriamo quando noi siamo deboli e voi siete forti. Noi preghiamo anche per la vostra perfezione.</verse>
        <verse osisID='2Cor.13.10'>Per questo vi scrivo queste cose da lontano: per non dover poi, di presenza, agire severamente con il potere che il Signore mi ha dato per edificare e non per distruggere.</verse>
        <verse osisID='2Cor.13.11'>Per il resto, fratelli, state lieti, tendete alla perfezione, fatevi coraggio a vicenda, abbiate gli stessi sentimenti, vivete in pace e il Dio dell`amore e della pace sarà con voi.</verse>
        <verse osisID='2Cor.13.12'>Salutatevi a vicenda con il bacio santo. Tutti i santi vi salutano.<note>13, 12. Per il bacio liturgico cfr 1 Ts 3, 26.</note></verse>
        <verse osisID='2Cor.13.13'>La grazia del Signore Gesù Cristo, l`amore di Dio e la comunione dello Spirito Santo siano con tutti voi..<note>13, 13. La formula trinitaria proviene forse dall’uso liturgico: cfr. Rm 1, 4. cfr 1 Cor 6, 11; cfr 12, 4-6. cfr. Ef 4, 4-6.</note></verse>
      </chapter>
    </div></osisText>
</osis>