<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='CEI74' xml:lang='it'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CEI74'>
        <title>La Bibbia CEI 74</title>
        <contributor/>
        <creator>Masomo</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-20</date>
        <description>Le verità divinamente rilevate, che nei libri della Sacra Scrittura sono contenute ed espresse, furono scritte per ispirazione dello Spirito Santo. La Santa Madre Chiesa, per fede apostolica, ritiene sacri e canonici tutti interi i libri sia dell'Antico che del Nuovo Testamento, con tutte le loro parti, perché scritti per ispirazione dello Spirito Santo, hanno Dio per autore e come tali sono stati consegnati alla Chiesa. Per la composizione dei Libri Sacri, Dio scelse e si servì di uomini nel possesso delle loro facoltà e capacità, affinché, agendo Egli in essi e per loro mezzo, scrivessero, come veri autori, tutte e soltanto quelle cose che Egli voleva fossero scritte. Poiché dunque tutto ciò che gli autori ispirati o agiografi asseriscono è da ritenersi asserito dallo Spirito Santo, è da ritenersi anche, per conseguenza, che i libri della Scrittura insegnano con certezza, fedelmente e senza errore la verità, che Dio per la nostra salvezza volle fosse consegnata nelle Sacre Lettere. Pertanto "ogni scrittura divinamente ispirata è anche utile per insegnare, per convincere, per correggere, per educare alla giustizia, affinché l'uomo di Dio sia perfetto, addestrato a ogni opera buona.</description>
        <publisher>Your Organisation</publisher>
        <type type='OSIS'>Bible</type>
        <identifier type='OSIS'>CEI74</identifier>
        <source>http://www.site-berea.com/C/it/index.html</source>
        <language type='IETF'>it</language>
        <relation/>
        <coverage>provide the bible to the world</coverage>
        <rights>public domain.</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='2Kgs'>
      <chapter osisID='2Kgs.1'>
        <verse osisID='2Kgs.1.1'>Dopo la morte di Acab Moab si ribellò a Israele.</verse>
        <verse osisID='2Kgs.1.2'>Acazia cadde dalla finestra del piano superiore in Samaria e rimase ferito. Allora inviò messaggeri con quest`ordine: "Andate e interrogate Baal-Zebub, dio di Accaron, per sapere se guarirò da questa infermità".<note>1, 2. Baal-Zebub significa 'dio delle mosche', ma è una deformazione derisoria di Baal-Zebul = Baal il principe: cfr. Mt 10, 25.</note></verse>
        <verse osisID='2Kgs.1.3'>Ma l`angelo del Signore disse a Elia il Tisbita: "Su, và incontro ai messaggeri del re di Samaria. Dì loro: Non c`è forse un Dio in Israele, perché andiate a interrogare Baal-Zebub, dio di Accaron?</verse>
        <verse osisID='2Kgs.1.4'>Pertanto così dice il Signore: Dal letto, in cui sei salito, non scenderai, ma certamente morirai". Ed Elia se ne andò.</verse>
        <verse osisID='2Kgs.1.5'>I messaggeri ritornarono dal re, che domandò loro: "Perché siete tornati?".</verse>
        <verse osisID='2Kgs.1.6'>Gli dissero: "Ci è venuto incontro un uomo, che ci ha detto: Su, tornate dal re che vi ha inviati e ditegli: Così dice il Signore: Non c`è forse un Dio in Israele, perché tu mandi a interrogare Baal-Zebub, dio di Accaron? Pertanto, dal letto, in cui sei salito, non scenderai, ma certamente morirai".</verse>
        <verse osisID='2Kgs.1.7'>Domandò loro: "Com`era l`uomo che vi è venuto incontro e vi ha detto simili parole?".</verse>
        <verse osisID='2Kgs.1.8'>Risposero: "Era un uomo peloso; una cintura di cuoio gli cingeva i fianchi". Egli disse: "Quello è Elia il Tisbita!".</verse>
        <verse osisID='2Kgs.1.9'>Allora gli mandò un comandante con i suoi cinquanta uomini. Questi andò da lui, che era seduto sulla cima del monte, e gli disse: "Uomo di Dio, il re ti ordina di scendere!".</verse>
        <verse osisID='2Kgs.1.10'>Elia rispose al comandante dei cinquanta uomini: "Se sono uomo di Dio, scenda il fuoco dal cielo e divori te e i tuoi cinquanta". Scese un fuoco dal cielo e divorò quello con i suoi cinquanta.</verse>
        <verse osisID='2Kgs.1.11'>Il re mandò da lui ancora un altro comandante con i suoi cinquanta uomini. Questi andò da lui e gli disse: "Uomo di Dio, il re ti ordina di scendere subito".</verse>
        <verse osisID='2Kgs.1.12'>Elia rispose: "Se sono uomo di Dio, scenda un fuoco dal cielo e divori te e i tuoi cinquanta". Scese un fuoco dal cielo e divorò quello con i suoi cinquanta.</verse>
        <verse osisID='2Kgs.1.13'>Il re mandò ancora un terzo comandante con i suoi cinquanta uomini. Questo terzo comandante di una cinquantina andò, si inginocchiò davanti ad Elia e supplicò: "Uomo di Dio, valgano qualche cosa ai tuoi occhi la mia vita e la vita di questi tuoi cinquanta servi.</verse>
        <verse osisID='2Kgs.1.14'>Ecco è sceso il fuoco dal cielo e ha divorato i due altri comandanti con i loro cinquanta uomini. Ora la mia vita valga qualche cosa ai tuoi occhi".</verse>
        <verse osisID='2Kgs.1.15'>L`angelo del Signore disse a Elia: "Scendi con lui e non aver paura di lui". Si alzò e scese con lui dal re</verse>
        <verse osisID='2Kgs.1.16'>e gli disse: "Così dice il Signore: Poiché hai mandato messaggeri a consultare Baal-Zebub, dio di Accaron, come se in Israele ci fosse, fuori di me, un Dio da interrogare, per questo, dal letto, su cui sei salito, non scenderai, ma certamente morirai".</verse>
        <verse osisID='2Kgs.1.17'>Difatti morì, secondo la predizione fatta dal Signore per mezzo di Elia e al suo posto divenne re suo fratello Ioram, nell`anno secondo di Ioram figlio di Giòsafat, re di Giuda, perché egli non aveva figli.</verse>
        <verse osisID='2Kgs.1.18'>Le altre gesta di Acazia, le sue azioni, sono descritte nel libro delle Cronache dei re di Israele.</verse>
      </chapter>
      <chapter osisID='2Kgs.2'>
        <verse osisID='2Kgs.2.1'>Poi, volendo Dio rapire in cielo in un turbine Elia, questi partì da Gàlgala con Eliseo.</verse>
        <verse osisID='2Kgs.2.2'>Elia disse a Eliseo: "Rimani qui, perché il Signore mi manda fino a Betel". Eliseo rispose: "Per la vita del Signore e per la tua stessa vita, non ti lascerò". Scesero fino a Betel.</verse>
        <verse osisID='2Kgs.2.3'>I figli dei profeti che erano a Betel andarono incontro a Eliseo e gli dissero: "Non sai tu che oggi il Signore ti toglierà il tuo padrone?". Ed egli rispose: "Lo so anch`io, ma non lo dite".<note>2, 3. cfr 1 Re 20, 35.</note></verse>
        <verse osisID='2Kgs.2.4'>Elia gli disse: "Eliseo, rimani qui, perché il Signore mi manda a Gerico". Quegli rispose: "Per la vita del Signore e per la tua stessa vita, non ti lascerò". Andarono a Gerico.</verse>
        <verse osisID='2Kgs.2.5'>I figli dei profeti che erano in Gerico si avvicinarono a Eliseo e gli dissero: "Non sai tu che oggi il Signore ti toglierà il tuo padrone?". Rispose: "Lo so anch`io, ma non lo dite".</verse>
        <verse osisID='2Kgs.2.6'>Elia gli disse: "Rimani qui, perché il Signore mi manda al Giordano". Quegli rispose: "Per la vita del Signore e per la tua stessa vita, non ti lascerò". E tutti e due si incamminarono.</verse>
        <verse osisID='2Kgs.2.7'>Cinquanta uomini, tra i figli dei profeti, li seguirono e si fermarono a distanza; loro due si fermarono sul Giordano.</verse>
        <verse osisID='2Kgs.2.8'>Elia prese il mantello, l`avvolse e percosse con esso le acque, che si divisero di qua e di là; i due passarono sull`asciutto.</verse>
        <verse osisID='2Kgs.2.9'>Mentre passavano, Elia disse a Eliseo: "Domanda che cosa io debba fare per te prima che sia rapito lontano da te". Eliseo rispose: "Due terzi del tuo spirito diventino miei".</verse>
        <verse osisID='2Kgs.2.10'>Quegli soggiunse: "Sei stato esigente nel domandare. Tuttavia, se mi vedrai quando sarò rapito lontano da te, ciò ti sarà concesso; in caso contrario non ti sarà concesso".</verse>
        <verse osisID='2Kgs.2.11'>Mentre camminavano conversando, ecco un carro di fuoco e cavalli di fuoco si interposero fra loro due. Elia salì nel turbine verso il cielo.<note>2, 11. cfr 1 Mac 2, 58. Più tardi si diffonderà la credenza nel ritorno di Elia per preparare la via al Messia: cfr. Sir 48, 10-11. cfr. Ml 3, 1. cfr. Ml 23-24. L'Elia del Messia fu Giovanni Battista: cfr. Mt 17, 10-13. cfr. Lc 1, 16-17. cfr. G</note></verse>
        <verse osisID='2Kgs.2.12'>Eliseo guardava e gridava: "Padre mio, padre mio, cocchio d`Israele e suo cocchiere". E non lo vide più. Allora afferrò le proprie vesti e le lacerò in due pezzi.</verse>
        <verse osisID='2Kgs.2.13'>Quindi raccolse il mantello, che era caduto a Elia, e tornò indietro, fermandosi sulla riva del Giordano.</verse>
        <verse osisID='2Kgs.2.14'>Prese il mantello, che era caduto a Elia, e colpì con esso le acque, dicendo: "Dove è il Signore, Dio di Elia?". Quando ebbe percosso le acque, queste si separarono di qua e di là; così Eliseo passò dall`altra parte.</verse>
        <verse osisID='2Kgs.2.15'>Vistolo da una certa distanza, i figli dei profeti di Gerico dissero: "Lo spirito di Elia si è posato su Eliseo". Gli andarono incontro e si prostrarono a terra davanti a lui.</verse>
        <verse osisID='2Kgs.2.16'>Gli dissero: "Ecco, fra i tuoi servi ci sono cinquanta uomini di valore; vadano a cercare il tuo padrone nel caso che lo spirito del Signore l`avesse preso e gettato su qualche monte o in qualche valle". Egli disse: "Non mandateli!".</verse>
        <verse osisID='2Kgs.2.17'>Ma essi insistettero tanto che egli confuso disse: "Mandateli!". Mandarono cinquanta uomini che cercarono per tre giorni, ma non lo trovarono.</verse>
        <verse osisID='2Kgs.2.18'>Tornarono da Eliseo, che stava in Gerico. Egli disse loro: "Non vi avevo forse detto: Non andate?".</verse>
        <verse osisID='2Kgs.2.19'>Gli abitanti della città dissero a Eliseo: "Ecco è bello soggiornare in questa città, come tu stesso puoi constatare, signore, ma l`acqua è cattiva e la terra è sterile".</verse>
        <verse osisID='2Kgs.2.20'>Ed egli disse: "Prendetemi una pentola nuova e mettetevi del sale". Gliela portarono.</verse>
        <verse osisID='2Kgs.2.21'>Eliseo si recò alla sorgente dell`acqua e vi versò il sale, pronunziando queste parole: "Dice il Signore: Rendo sane queste acque; da esse non si diffonderanno più morte e sterilità".</verse>
        <verse osisID='2Kgs.2.22'>Le acque rimasero sane fino ad oggi, secondo la parola pronunziata da Eliseo.</verse>
        <verse osisID='2Kgs.2.23'>Di lì Eliseo andò a Betel. Mentre egli camminava per strada, uscirono dalla città alcuni ragazzetti che si burlarono di lui dicendo: "Vieni su, pelato; vieni su, calvo!".</verse>
        <verse osisID='2Kgs.2.24'>Egli si voltò, li guardò e li maledisse nel nome del Signore. Allora uscirono dalla foresta due orse, che sbranarono quarantadue di quei fanciulli.<note>2, 24. Secondo la mentalità del tempo, un incidente calamitoso come quello di due orse che in varie circostanze sbranarono i fanciulli è messo in rapporto con la maledizione del profeta.</note></verse>
        <verse osisID='2Kgs.2.25'>Di là egli andò al monte Carmelo e quindi tornò a Samaria.</verse>
      </chapter>
      <chapter osisID='2Kgs.3'>
        <verse osisID='2Kgs.3.1'>Ioram figlio di Acab divenne re d`Israele in Samaria l`anno diciotto di Giòsafat, re di Giuda. Ioram regnò dodici anni.<note>3, 1. Dall'852 all'841 a.C.</note></verse>
        <verse osisID='2Kgs.3.2'>Fece ciò che è male agli occhi del Signore, ma non come suo padre e sua madre. Egli allontanò la stele di Baal, eretta dal padre.</verse>
        <verse osisID='2Kgs.3.3'>Ma restò legato, senza allontanarsene, al peccato che Geroboamo, figlio di Nebat, aveva fatto commettere a Israele.<note>3, 3. Sul peccato di Geroboamo cfr 1 Re 12, 28.</note></verse>
        <verse osisID='2Kgs.3.4'>Mesa re di Moab era un allevatore di pecore. Egli inviava al re di Israele centomila agnelli e la lana di centomila arieti.</verse>
        <verse osisID='2Kgs.3.5'>Ma alla morte di Acab, Mesa si ribellò al re di Israele.</verse>
        <verse osisID='2Kgs.3.6'>Allora il re Ioram uscì da Samaria e passò in rassegna tutto Israele.</verse>
        <verse osisID='2Kgs.3.7'>Si mosse e mandò a dire a Giòsafat re di Giuda: "Il re di Moab si è ribellato contro di me; vuoi partecipare con me alla guerra contro Moab?". Quegli rispose: "Ci verrò; conta su di me come su di te, sul mio popolo come sul tuo, sui miei cavalli come sui tuoi".</verse>
        <verse osisID='2Kgs.3.8'>"Per quale strada muoveremo?", domandò Giòsafat. L`altro rispose: "Per la strada del deserto di Edom".</verse>
        <verse osisID='2Kgs.3.9'>Allora si misero in marcia il re di Israele, il re di Giuda e il re di Edom. Girarono per sette giorni. Non c`era acqua per l`esercito né per le bestie che lo seguivano.</verse>
        <verse osisID='2Kgs.3.10'>Il re di Israele disse: "Ah, il Signore ha chiamato questi tre re per metterli nelle mani di Moab".</verse>
        <verse osisID='2Kgs.3.11'>Giòsafat disse: "Non c`è qui un profeta del Signore, per mezzo del quale possiamo consultare il Signore?". Rispose uno dei ministri del re di Israele: "C`è qui Eliseo, figlio di Safat, che versava l`acqua sulle mani di Elia".</verse>
        <verse osisID='2Kgs.3.12'>Giòsafat disse: "La parola del Signore è in lui". Scesero da costui il re di Israele, Giòsafat e il re di Edom.</verse>
        <verse osisID='2Kgs.3.13'>Eliseo disse al re di Israele: "Che c`è fra me e te? Và dai profeti di tuo padre e dai profeti di tua madre!". Il re di Israele gli disse: "No, perché il Signore ha chiCamato noi tre re per metterci nelle mani di Moab".</verse>
        <verse osisID='2Kgs.3.14'>Eliseo disse: "Per la vita del Signore degli eserciti, alla cui presenza io sto, se non fosse per il rispetto che provo verso Giòsafat re di Giuda, a te non avrei neppure badato, né ti avrei guardato.<note>3, 14. Per 'Signore degli eserciti' cfr 1 Sam 1, 3.</note></verse>
        <verse osisID='2Kgs.3.15'>Ora cercatemi un suonatore di cetra". Mentre il suonatore arpeggiava, cantando, la mano del Signore fu sopra Eliseo.</verse>
        <verse osisID='2Kgs.3.16'>Egli annunziò: "Dice il Signore: Scavate molte fosse in questa valle,</verse>
        <verse osisID='2Kgs.3.17'>perché dice il Signore: Voi non sentirete il vento né vedrete la pioggia, eppure questa valle si riempirà d`acqua; berrete voi, la vostra truppa e le vostre bestie da soma.</verse>
        <verse osisID='2Kgs.3.18'>Ciò è poca cosa agli occhi del Signore; egli metterà anche Moab nelle vostre mani.</verse>
        <verse osisID='2Kgs.3.19'>Voi distruggerete tutte le fortezze e tutte le città più importanti; abbatterete ogni albero e ostruirete tutte le sorgenti d`acqua; rovinerete ogni campo fertile riempiendolo di pietre".</verse>
        <verse osisID='2Kgs.3.20'>Al mattino, nell`ora dell`offerta, ecco scorrere l`acqua dalla direzione di Edom; la zona ne fu inondata.</verse>
        <verse osisID='2Kgs.3.21'>Tutti i Moabiti, saputo che erano venuti i re per fare loro guerra, arruolarono tutti gli uomini in età di maneggiare le armi e si schierarono sulla frontiera.</verse>
        <verse osisID='2Kgs.3.22'>Alzatisi presto al mattino, quando il sole splendeva sulle acque, i Moabiti videro da lontano le acque rosse come sangue.</verse>
        <verse osisID='2Kgs.3.23'>Esclamarono: "Questo è sangue! I re si sono azzuffati e l`uno ha ucciso l`altro. Ebbene, Moab, alla preda!".</verse>
        <verse osisID='2Kgs.3.24'>Andarono dunque nell`accampamento di Israele. Ma gli Israeliti si alzarono e sconfissero i Moabiti, che fuggirono davanti a loro. I vincitori si inoltrarono nel paese, incalzando e uccidendo i Moabiti.</verse>
        <verse osisID='2Kgs.3.25'>Ne demolirono le città; su tutti i campi fertili ognuno gettò una pietra e li riempirono; otturarono tutte le sorgenti d`acqua e tagliarono tutti gli alberi utili. Rimase soltanto Kir Careset; i frombolieri l`aggirarono e l`assalirono.<note>3, 25. Kir Careset è l'antica capitale di Moab, oggi Kerak in Transgiordania.</note></verse>
        <verse osisID='2Kgs.3.26'>Il re di Moab, visto che la guerra era insostenibile per lui, prese con sé settecento uomini che maneggiavano la spada per aprirsi un passaggio verso il re di Edom, ma non ci riuscì.</verse>
        <verse osisID='2Kgs.3.27'>Allora prese il figlio primogenito, che doveva regnare al suo posto, e l`offrì in olocausto sulle mura. Si scatenò una grande ira contro gli Israeliti, che si allontanarono da lui e tornarono nella loro regione.<note>3, 27. Il precipitoso abbandono del campo di battaglia è messo in relazione con l'orrendo sacrificio del principe ereditario secondo il costume dei Cananei. Il testo sembra dire che Dio punì gli Israeliti per aver spinto il re di Moab al gesto disperato.</note></verse>
      </chapter>
      <chapter osisID='2Kgs.4'>
        <verse osisID='2Kgs.4.1'>Una donna, moglie di uno dei profeti, gridò a Eliseo: "Mio marito, tuo servo, è morto; tu sai che il tuo servo temeva il Signore. Ora è venuto il suo creditore per prendersi come schiavi i due miei figli".<note>4, 1. La legge (cfr. Es 27, 1. cfr. Lv 25, 39) permetteva di vedere i figli come schiavi in pagamento dei debiti, ma chi costringeva a tanto era considerato crudele. Vedi il miracolo di 1 Re 17, 8 ss.</note></verse>
        <verse osisID='2Kgs.4.2'>Eliseo le disse: "Che posso fare io per te? Dimmi che cosa hai in casa". Quella rispose: "In casa la tua serva non ha altro che un orcio di olio".</verse>
        <verse osisID='2Kgs.4.3'>Le disse: "Su, chiedi in prestito vasi da tutti i tuoi vicini, il maggior numero possibile di vasi vuoti.</verse>
        <verse osisID='2Kgs.4.4'>Poi entra in casa e chiudi la porta dietro a te e ai tuoi figli; versa olio in tutti quei vasi; i pieni mettili da parte".</verse>
        <verse osisID='2Kgs.4.5'>Si allontanò da lui e chiuse la porta dietro a sé e ai suoi figli; questi porgevano ed essa versava.</verse>
        <verse osisID='2Kgs.4.6'>Quando i vasi furono pieni, disse a un figlio: "Porgimi ancora un vaso". Le rispose: "Non ce ne sono più". L`olio cessò.</verse>
        <verse osisID='2Kgs.4.7'>Essa andò a riferire la cosa all`uomo di Dio, che le disse: "Và, vendi l`olio e accontenta i tuoi creditori; tu e i tuoi figli vivete con quanto ne resterà".</verse>
        <verse osisID='2Kgs.4.8'>Un giorno Eliseo passava per Sunem, ove c`era una donna facoltosa, che l`invitò con insistenza a tavola. In seguito, tutte le volte che passava, si fermava a mangiare da lei.</verse>
        <verse osisID='2Kgs.4.9'>Essa disse al marito: "Io so che è un uomo di Dio, un santo, colui che passa sempre da noi.</verse>
        <verse osisID='2Kgs.4.10'>Prepariamogli una piccola camera al piano di sopra, in muratura, mettiamoci un letto, un tavolo, una sedia e una lampada, sì che, venendo da noi, vi si possa ritirare".</verse>
        <verse osisID='2Kgs.4.11'>Recatosi egli un giorno là, si ritirò nella camera e si coricò.</verse>
        <verse osisID='2Kgs.4.12'>Egli disse a Giezi suo servo: "Chiama questa Sunammita". La chiamò ed essa si presentò a lui.</verse>
        <verse osisID='2Kgs.4.13'>Eliseo disse al suo servo: "Dille tu: Ecco hai avuto per noi tutta questa premura; che cosa possiamo fare per te? C`è forse bisogno di intervenire in tuo favore presso il re oppure presso il capo dell`esercito?". Essa rispose: "Io sto in mezzo al mio popolo".</verse>
        <verse osisID='2Kgs.4.14'>Eliseo replicò: "Che cosa si può fare per lei?". Giezi disse: "Purtroppo essa non ha figli e suo marito è vecchio".</verse>
        <verse osisID='2Kgs.4.15'>Eliseo disse: "Chiamala!". La chiamò; essa si fermò sulla porta.</verse>
        <verse osisID='2Kgs.4.16'>Allora disse: "L`anno prossimo, in questa stessa stagione, tu terrai in braccio un figlio". Essa rispose: "No, mio signore, uomo di Dio, non mentire con la tua serva".</verse>
        <verse osisID='2Kgs.4.17'>Ora la donna rimase incinta e partorì un figlio, proprio alla data indicata da Eliseo.</verse>
        <verse osisID='2Kgs.4.18'>Il bambino crebbe e un giorno uscì per andare dal padre fra i mietitori.</verse>
        <verse osisID='2Kgs.4.19'>Egli disse al padre: "La mia testa, la mia testa!". Il padre ordinò a un servo: "Portalo dalla mamma".</verse>
        <verse osisID='2Kgs.4.20'>Questi lo prese e lo portò da sua madre. Il bambino stette sulle ginocchia di costei fino a mezzogiorno, poi morì.</verse>
        <verse osisID='2Kgs.4.21'>Essa salì a stenderlo sul letto dell`uomo di Dio; chiuse la porta e uscì.</verse>
        <verse osisID='2Kgs.4.22'>Chiamò il marito e gli disse: "Su, mandami uno dei servi e un`asina; voglio correre dall`uomo di Dio; tornerò subito".</verse>
        <verse osisID='2Kgs.4.23'>Quegli domandò: "Perché vuoi andare oggi? Non è il novilunio né sabato". Ma essa rispose: "Addio".</verse>
        <verse osisID='2Kgs.4.24'>Fece sellare l`asina e disse al proprio servo: "Conducimi, cammina, non fermarmi durante il tragitto, a meno che non te l`ordini io".</verse>
        <verse osisID='2Kgs.4.25'>Si incamminò; giunse dall`uomo di Dio sul monte Carmelo. Quando l`uomo di Dio la vide da lontano, disse a Giezi suo servo: "Ecco la Sunammita!</verse>
        <verse osisID='2Kgs.4.26'>Su, corrile incontro e domandale: Stai bene? Tuo marito sta bene? E tuo figlio sta bene?". Quella rispose: "Bene!".</verse>
        <verse osisID='2Kgs.4.27'>Giunta presso l`uomo di Dio sul monte, gli afferrò le ginocchia. Giezi si avvicinò per tirarla indietro, ma l`uomo di Dio disse: "Lasciala stare, perché la sua anima è amareggiata e il Signore me ne ha nascosto il motivo; non me l`ha rivelato".<note>4, 27. Il gesto della donna è un segno di rispetto.</note></verse>
        <verse osisID='2Kgs.4.28'>Essa disse: "Avevo forse domandato io un figlio al mio signore? Non ti dissi forse: Non mi ingannare?".</verse>
        <verse osisID='2Kgs.4.29'>Eliseo disse a Giezi: "Cingi i tuoi fianchi, prendi il mio bastone e parti. Se incontrerai qualcuno, non salutarlo; se qualcuno ti saluta, non rispondergli. Metterai il mio bastone sulla faccia del ragazzo".<note>4, 29. L'omissione del saluto è segno di un compito di rilievo da eseguire senza perdere tempo.</note></verse>
        <verse osisID='2Kgs.4.30'>La madre del ragazzo disse: "Per la vita del Signore e per la tua vita, non ti lascerò". Allora quegli si alzò e la seguì.</verse>
        <verse osisID='2Kgs.4.31'>Giezi li aveva preceduti; aveva posto il bastone sulla faccia del ragazzo, ma non c`era stato un gemito né altro segno di vita. Egli tornò verso Eliseo e gli riferì: "Il ragazzo non si è svegliato".</verse>
        <verse osisID='2Kgs.4.32'>Eliseo entrò in casa. Il ragazzo era morto, steso sul letto.</verse>
        <verse osisID='2Kgs.4.33'>Egli entrò, chiuse la porta dietro a loro due e pregò il Signore.</verse>
        <verse osisID='2Kgs.4.34'>Quindi salì, si distese sul ragazzo; pose la bocca sulla bocca di lui, gli occhi sugli occhi di lui, le mani nelle mani di lui e si curvò su di lui. Il corpo del bambino riprese calore.</verse>
        <verse osisID='2Kgs.4.35'>Quindi si alzò e girò qua e là per la casa; tornò a curvarsi su di lui; il ragazzo starnutì sette volte, poi aprì gli occhi.</verse>
        <verse osisID='2Kgs.4.36'>Eliseo chiamò Giezi e gli disse: "Chiama questa Sunammita!". La chiamò e, quando essa gli giunse vicino, le disse: "Prendi tuo figlio!".</verse>
        <verse osisID='2Kgs.4.37'>Quella entrò, cadde ai piedi di lui, gli si prostrò davanti, prese il figlio e uscì.</verse>
        <verse osisID='2Kgs.4.38'>Eliseo tornò in Gàlgala. Nella regione imperversava la carestia. Mentre i figli dei profeti stavano seduti davanti a lui, egli disse al suo servo: "Metti la pentola grande e cuoci una minestra per i figli dei profeti".</verse>
        <verse osisID='2Kgs.4.39'>Uno di essi andò in campagna per cogliere erbe selvatiche e trovò una specie di vite selvatica: da essa colse zucche agresti e se ne riempì il mantello. Ritornò e gettò i frutti a pezzi nella pentola della minestra, non sapendo cosa fossero.</verse>
        <verse osisID='2Kgs.4.40'>Si versò da mangiare agli uomini, che appena assaggiata la minestra gridarono: "Nella pentola c`è la morte, uomo di Dio!". Non ne potevano mangiare.</verse>
        <verse osisID='2Kgs.4.41'>Allora Eliseo ordinò: "Portatemi della farina". Versatala nella pentola, disse: "Danne da mangiare alla gente". Non c`era più nulla di cattivo nella pentola.</verse>
        <verse osisID='2Kgs.4.42'>Da Baal-Salisa venne un individuo, che offrì primizie all`uomo di Dio, venti pani d`orzo e farro che aveva nella bisaccia. Eliseo disse: "Dallo da mangiare alla gente".</verse>
        <verse osisID='2Kgs.4.43'>Ma colui che serviva disse: "Come posso mettere questo davanti a cento persone?". Quegli replicò: "Dallo da mangiare alla gente. Poiché così dice il Signore: Ne mangeranno e ne avanzerà anche".</verse>
        <verse osisID='2Kgs.4.44'>Lo pose davanti a quelli, che mangiarono, e ne avanzò, secondo la parola del Signore.</verse>
      </chapter>
      <chapter osisID='2Kgs.5'>
        <verse osisID='2Kgs.5.1'>Naaman, capo dell`esercito del re di Aram, era un personaggio autorevole presso il suo signore e stimato, perché per suo mezzo il Signore aveva concesso la vittoria agli Aramei. Ma questo uomo prode era lebbroso.</verse>
        <verse osisID='2Kgs.5.2'>Ora bande aramee in una razzia avevano rapito dal paese di Israele una giovinetta, che era finita al servizio della moglie di Naaman.</verse>
        <verse osisID='2Kgs.5.3'>Essa disse alla padrona: "Se il mio signore si rivolgesse al profeta che è in Samaria, certo lo libererebbe dalla lebbra".</verse>
        <verse osisID='2Kgs.5.4'>Naaman andò a riferire al suo signore: "La giovane che proviene dal paese di Israele ha detto così e così".</verse>
        <verse osisID='2Kgs.5.5'>Il re di Aram gli disse: "Vacci! Io invierò una lettera al re di Israele". Partì dunque, prendendo con sé dieci talenti d`argento, seimila sicli d`oro e dieci vestiti.</verse>
        <verse osisID='2Kgs.5.6'>Portò la lettera al re di Israele, nella quale si diceva: "Ebbene, insieme con questa lettera ho mandato da te Naaman, mio ministro, perché tu lo curi dalla lebbra".</verse>
        <verse osisID='2Kgs.5.7'>Letta la lettera, il re di Israele si stracciò le vesti dicendo: "Sono forse Dio per dare la morte o la vita, perché costui mi mandi un lebbroso da guarire? Sì, ora potete constatare chiaramente che egli cerca pretesti contro di me".</verse>
        <verse osisID='2Kgs.5.8'>Quando Eliseo, uomo di Dio, seppe che il re si era stracciate le vesti, mandò a dire al re: "Perché ti sei stracciate le vesti? Quell`uomo venga da me e saprà che c`è un profeta in Israele".</verse>
        <verse osisID='2Kgs.5.9'>Naaman arrivò con i suoi cavalli e con il suo carro e si fermò alla porta della casa di Eliseo.</verse>
        <verse osisID='2Kgs.5.10'>Eliseo gli mandò un messaggero per dirgli: "Và, bagnati sette volte nel Giordano: la tua carne tornerà sana e tu sarai guarito".</verse>
        <verse osisID='2Kgs.5.11'>Naaman si sdegnò e se ne andò protestando: "Ecco, io pensavo: Certo, verrà fuori, si fermerà, invocherà il nome del Signore suo Dio, toccando con la mano la parte malata e sparirà la lebbra.</verse>
        <verse osisID='2Kgs.5.12'>Forse l`Abana e il Parpar, fiumi di Damasco, non sono migliori di tutte le acque di Israele? Non potrei bagnarmi in quelli per essere guarito?". Si voltò e se ne partì adirato.</verse>
        <verse osisID='2Kgs.5.13'>Gli si avvicinarono i suoi servi e gli dissero: "Se il profeta ti avesse ingiunto una cosa gravosa, non l`avresti forse eseguita? Tanto più ora che ti ha detto: bagnati e sarai guarito".</verse>
        <verse osisID='2Kgs.5.14'>Egli, allora, scese e si lavò nel Giordano sette volte, secondo la parola dell`uomo di Dio, e la sua carne ridivenne come la carne di un giovinetto; egli era guarito.</verse>
        <verse osisID='2Kgs.5.15'>Tornò con tutto il seguito dall`uomo di Dio; entrò e si presentò a lui dicendo: "Ebbene, ora so che non c`è Dio su tutta la terra se non in Israele". Ora accetta un dono dal tuo servo".</verse>
        <verse osisID='2Kgs.5.16'>Quegli disse: "Per la vita del Signore, alla cui presenza io sto, non lo prenderò". Naaman insisteva perché accettasse, ma egli rifiutò.<note>5, 16. Raro esempio di disinteresse ( cfr 1 Sam 9, 7-8. cfr 1 Re 14, 3) raccomandato da Gesù: cfr. Mt 10, 8.</note></verse>
        <verse osisID='2Kgs.5.17'>Allora Naaman disse: "Se è no, almeno sia permesso al tuo servo di caricare qui tanta terra quanta ne portano due muli, perché il tuo servo non intende compiere più un olocausto o un sacrificio ad altri dei, ma solo al Signore.</verse>
        <verse osisID='2Kgs.5.18'>Tuttavia il Signore perdoni il tuo servo se, quando il mio signore entra nel tempio di Rimmon per prostrarsi, si appoggia al mio braccio e se anche io mi prostro nel tempio di Rimmon, durante la sua adorazione nel tempio di Rimmon; il Signore perdoni il tuo servo per questa azione".</verse>
        <verse osisID='2Kgs.5.19'>Quegli disse: "Và in pace". Partì da lui e fece un bel tratto di strada.</verse>
        <verse osisID='2Kgs.5.20'>Giezi, servo dell`uomo di Dio Eliseo, disse fra sé: "Ecco, il mio signore è stato tanto generoso con questo Naaman arameo da non prendere quanto egli aveva portato; per la vita del Signore, gli correrò dietro e prenderò qualche cosa da lui".</verse>
        <verse osisID='2Kgs.5.21'>Giezi inseguì Naaman. Questi, vedendolo correre verso di sé, scese dal carro per andargli incontro e gli domandò: "Tutto bene?".</verse>
        <verse osisID='2Kgs.5.22'>Quegli rispose: "Tutto bene. Il mio signore mi ha mandato a dirti: Ecco, proprio ora, sono giunti da me due giovani dalle montagne di Efraim, da parte dei figli dei profeti. Dammi per essi un talento d`argento e due vestiti".</verse>
        <verse osisID='2Kgs.5.23'>Naaman disse: "E` meglio che tu prenda due talenti" e insistette con lui. Legò due talenti d`argento in due sacchi insieme con due vestiti e li diede a due dei suoi giovani, che li portarono davanti a Giezi.</verse>
        <verse osisID='2Kgs.5.24'>Giunto all`Ofel, questi prese dalle loro mani il tutto e lo depose in casa, quindi rimandò gli uomini, che se ne andarono.</verse>
        <verse osisID='2Kgs.5.25'>Poi egli andò a presentarsi al suo padrone. Eliseo gli domandò: "Giezi, da dove vieni?". Rispose: "Il tuo servo non è andato in nessun luogo".</verse>
        <verse osisID='2Kgs.5.26'>Quegli disse: "Non era forse presente il mio spirito quando quell`uomo si voltò dal suo carro per venirti incontro? Era forse il tempo di accettare denaro e di accettare abiti, oliveti, vigne, bestiame minuto e grosso, schiavi e schiave?</verse>
        <verse osisID='2Kgs.5.27'>Ma la lebbra di Naaman si attaccherà a te e alla tua discendenza per sempre". Egli si allontanò da Eliseo, bianco come la neve per la lebbra.</verse>
      </chapter>
      <chapter osisID='2Kgs.6'>
        <verse osisID='2Kgs.6.1'>I figli dei profeti dissero a Eliseo: "Ecco, il luogo in cui ci raduniamo alla tua presenza è troppo stretto per noi.</verse>
        <verse osisID='2Kgs.6.2'>Andiamo fino al Giordano; là prenderemo una trave per ciascuno e ci costruiremo una residenza". Quegli rispose: "Andate!".</verse>
        <verse osisID='2Kgs.6.3'>Uno disse: "Degnati di venire anche tu con i tuoi servi". Egli rispose: "Ci verrò".</verse>
        <verse osisID='2Kgs.6.4'>E andò con loro. Giunti al Giordano, tagliarono alcuni alberi.</verse>
        <verse osisID='2Kgs.6.5'>Ora, mentre uno abbatteva un tronco, il ferro dell`ascia gli cadde in acqua. Egli gridò: "Oh, mio signore! Era stato preso in prestito!".</verse>
        <verse osisID='2Kgs.6.6'>L`uomo di Dio domandò: "Dove è caduto?". Gli mostrò il posto. Eliseo, allora, tagliò un legno e lo gettò in quel punto e il ferro venne a galla.</verse>
        <verse osisID='2Kgs.6.7'>Disse: "Prendilo!". Quegli stese la mano e lo prese.</verse>
        <verse osisID='2Kgs.6.8'>Mentre il re di Aram era in guerra contro Israele, in un consiglio con i suoi ufficiali disse: "In quel tal posto sarà il mio accampamento".</verse>
        <verse osisID='2Kgs.6.9'>L`uomo di Dio mandò a dire al re di Israele: "Guardati dal passare per quel punto, perché là stanno scendendo gli Aramei".</verse>
        <verse osisID='2Kgs.6.10'>Il re di Israele mandò a esplorare il punto indicatogli dall`uomo di Dio. Questi l`avvertiva e il re si metteva in guardia; ciò accadde non una volta o due soltanto.</verse>
        <verse osisID='2Kgs.6.11'>Molto turbato in cuor suo per questo fatto, il re di Aram convocò i suoi ufficiali e disse loro: "Non mi potreste indicare chi dei nostri è per il re di Israele?".</verse>
        <verse osisID='2Kgs.6.12'>Uno degli ufficiali rispose: "No, re mio signore, perché Eliseo profeta di Israele riferisce al re di Israele quanto tu dici nella tua camera da letto".</verse>
        <verse osisID='2Kgs.6.13'>Quegli disse: "Andate, informatevi dove sia costui; io manderò a prenderlo". Gli fu riferito: "Ecco, sta in Dotan".<note>6, 13. Dotan, 16km. A nord di Samaria, sulla via del monte Carmelo.</note></verse>
        <verse osisID='2Kgs.6.14'>Egli mandò là cavalli, carri e un bel numero di soldati; vi giunsero di notte e circondarono la città.</verse>
        <verse osisID='2Kgs.6.15'>Il giorno dopo, l`uomo di Dio, alzatosi di buon mattino, uscì. Ecco, un esercito circondava la città con cavalli e carri. Il suo servo disse: "Ohimè, mio signore, come faremo?".</verse>
        <verse osisID='2Kgs.6.16'>Quegli rispose: "Non temere, perché i nostri sono più numerosi dei loro".</verse>
        <verse osisID='2Kgs.6.17'>Eliseo pregò così: "Signore, apri i suoi occhi; egli veda". Il Signore aprì gli occhi del servo, che vide. Ecco, il monte era pieno di cavalli e di carri di fuoco intorno a Eliseo.</verse>
        <verse osisID='2Kgs.6.18'>Poiché gli Aramei scendevano verso di lui, Eliseo pregò il Signore: "Oh, colpisci questa gente di cecità!". E il Signore li colpì di cecità secondo la parola di Eliseo.<note>6, 18. La cecità qui è incapacità di discernere.</note></verse>
        <verse osisID='2Kgs.6.19'>Disse loro Eliseo: "Non è questa la strada e non è questa la città. Seguitemi e io vi condurrò dall`uomo che cercate". Egli li condusse in Samaria.</verse>
        <verse osisID='2Kgs.6.20'>Quando giunsero in Samaria, Eliseo disse: "Signore, apri i loro occhi; essi vedano!". Il Signore aprì i loro occhi ed essi videro. Erano in mezzo a Samaria!</verse>
        <verse osisID='2Kgs.6.21'>Il re di Israele quando li vide, disse a Eliseo: "Li devo uccidere, padre mio?".</verse>
        <verse osisID='2Kgs.6.22'>Quegli rispose: "Non ucciderli. Forse uccidi uno che hai fatto prigioniero con la spada e con l`arco? Piuttosto metti davanti a loro pane e acqua; mangino e bevano, poi se ne vadano dal loro padrone".</verse>
        <verse osisID='2Kgs.6.23'>Fu imbandito loro un gran banchetto. Dopo che ebbero mangiato e bevuto, li congedò ed essi se ne andarono dal loro padrone. Le bande aramee non penetrarono più nel paese di Israele.</verse>
        <verse osisID='2Kgs.6.24'>Dopo tali cose Ben-Adad, re di Aram, radunò tutto il suo esercito e venne ad assediare Samaria.<note>6, 24. E' il Ben-Adad di 1 Re 20, 1.</note></verse>
        <verse osisID='2Kgs.6.25'>Ci fu una carestia eccezionale in Samaria, mentre l`assedio si faceva più duro, tanto che una testa d`asino si vendeva ottanta sicli d`argento e un quarto di qab di tuberi cinque sicli.<note>6, 25. Il qab conteneva circa 2,5 l.</note></verse>
        <verse osisID='2Kgs.6.26'>Mentre il re di Israele passava sulle mura, una donna gli gridò contro: "Aiuto, mio signore re!".</verse>
        <verse osisID='2Kgs.6.27'>Rispose: "Non ti aiuta neppure il Signore! Come potrei aiutarti io? Forse con il prodotto dell`aia o con quello del torchio?".</verse>
        <verse osisID='2Kgs.6.28'>Il re aggiunse: "Che hai?". Quella rispose: "Questa donna mi ha detto: Dammi tuo figlio; mangiamocelo oggi. Mio figlio ce lo mangeremo domani.</verse>
        <verse osisID='2Kgs.6.29'>Abbiamo cotto mio figlio e ce lo siamo mangiato. Il giorno dopo io le ho detto: Dammi tuo figlio; mangiamocelo, ma essa ha nascosto suo figlio".</verse>
        <verse osisID='2Kgs.6.30'>Quando udì le parole della donna, il re si stracciò le vesti. Mentre egli passava sulle mura, lo vide il popolo; ecco, aveva un sacco di sotto, sulla carne.</verse>
        <verse osisID='2Kgs.6.31'>Egli disse: "Dio mi faccia questo e anche di peggio, se oggi la testa di Eliseo, figlio di Safat, resterà sulle sue spalle".</verse>
        <verse osisID='2Kgs.6.32'>Eliseo stava seduto in casa; con lui sedevano gli anziani. Il re si fece precedere da un uomo. Prima che arrivasse il messaggero, quegli disse agli anziani: "Avete visto? Quel figlio di assassino ordina che mi si tolga la vita. Fate attenzione! Quando arriva il messaggero, chiudete la porta; tenetelo fermo sulla porta. Forse dietro non si sente il rumore dei piedi del suo padrone?".</verse>
        <verse osisID='2Kgs.6.33'>Stava ancora parlando con loro, quando il re scese da lui e gli disse: "Tu vedi quanto male ci viene dal Signore; che aspetterò più io dal Signore?".</verse>
      </chapter>
      <chapter osisID='2Kgs.7'>
        <verse osisID='2Kgs.7.1'>Ma Eliseo disse: "Ascolta la parola del Signore: Dice il Signore: A quest`ora, domani, alla porta di Samaria una sea di farina costerà un siclo e anche due sea di orzo costeranno un siclo".<note>7, 1. Un sea = 15 l.</note></verse>
        <verse osisID='2Kgs.7.2'>Ma lo scudiero, al cui braccio il re si appoggiava, rispose all`uomo di Dio: "Già, il Signore apre le finestre in cielo! Avverrà mai una cosa simile?". Quegli disse: "Ecco, tu lo vedrai con gli occhi, ma non ne mangerai".</verse>
        <verse osisID='2Kgs.7.3'>Ora c`erano quattro lebbrosi davanti alla porta. Essi dicevano fra di loro: "Perché stiamo seduti qui ad attendere la morte?</verse>
        <verse osisID='2Kgs.7.4'>Se risolviamo di andare in città, in città c`è la fame e vi moriremo. Se stiamo qui, moriremo ugualmente. Ora, su, andiamo all`accampamento degli Aramei; se ci lasceranno in vita, vivremo; se ci uccideranno, moriremo".</verse>
        <verse osisID='2Kgs.7.5'>Si alzarono al crepuscolo per andare all`accampamento degli Aramei e giunsero fino al limite del loro campo. Ebbene, là non c`era nessuno.</verse>
        <verse osisID='2Kgs.7.6'>Il Signore aveva fatto udire nell`accampamento degli Aramei rumore di carri, scalpitio di cavalli e chiasso di un grande esercito. Essi si erano detti l`un l`altro: "Ecco, il re di Israele ha assoldato contro di noi i re degli Hittiti e i re dell`Egitto per assalirci".</verse>
        <verse osisID='2Kgs.7.7'>Alzatisi all`imbrunire, erano fuggiti, lasciando le loro tende, i loro cavalli e i loro asini e il campo come si trovava; erano fuggiti per mettersi in salvo.</verse>
        <verse osisID='2Kgs.7.8'>Quei lebbrosi, giunti al limite del campo, entrarono in una tenda e, dopo aver mangiato e bevuto, portarono via argento, oro e vesti, che andarono a nascondere. Ritornati, entrarono in un`altra tenda; portarono via tutto e andarono a nasconderlo.</verse>
        <verse osisID='2Kgs.7.9'>Si dissero: "Non è giusto quello che facciamo; oggi è giorno di buone notizie, mentre noi ce ne stiamo zitti. Se attendiamo fino all`alba di domani, potrebbe sopraggiungerci un castigo. Andiamo ora, entriamo in città e annunziamolo alla reggia".</verse>
        <verse osisID='2Kgs.7.10'>Vi andarono; chiamarono le guardie della città e riferirono loro: "Siamo andati nel campo degli Aramei; ecco, non c`era nessuno né si sentiva voce umana. C`erano cavalli e asini legati e le tende intatte".</verse>
        <verse osisID='2Kgs.7.11'>Le guardie allora gridarono e la notizia fu portata dentro la reggia.</verse>
        <verse osisID='2Kgs.7.12'>Il re si alzò di notte e disse ai suoi ufficiali: "Vi dirò quello che hanno fatto con noi gli Aramei. Sapendo che siamo affamati, hanno abbandonato il campo per nascondersi in campagna, dicendo: Appena usciranno dalla città, li prenderemo vivi e poi entreremo in città".</verse>
        <verse osisID='2Kgs.7.13'>Uno dei suoi ufficiali rispose: "Si prendano i cinque cavalli che sono rimasti in questa città, caso mai capiterà loro come alla moltitudine di Israele, e mandiamo a vedere".</verse>
        <verse osisID='2Kgs.7.14'>Presero allora due carri con i cavalli; il re li mandò a seguire l`esercito degli Aramei, dicendo: "Andate e vedete".</verse>
        <verse osisID='2Kgs.7.15'>Li seguirono fino al Giordano; ecco tutta la strada era piena di abiti e di oggetti che gli Aramei avevano gettato via nella fretta. I messaggeri tornarono e riferirono al re.</verse>
        <verse osisID='2Kgs.7.16'>Allora uscirono tutti e saccheggiarono il campo degli Aramei. Una sea di farina si vendette per un siclo, così pure due sea di orzo si vendettero per un siclo, secondo la parola del Signore.</verse>
        <verse osisID='2Kgs.7.17'>Il re aveva messo a guardia della porta lo scudiero, al cui braccio egli si appoggiava. Calpestato dalla folla presso la porta, quegli morì come aveva predetto l`uomo di Dio quando parlò al re che era sceso da lui.</verse>
        <verse osisID='2Kgs.7.18'>Difatti, dopo che l`uomo di Dio aveva detto al re: "A quest`ora, domani, alla porta di Samaria due sea di orzo costeranno un siclo e anche una sea di farina costerà un siclo",</verse>
        <verse osisID='2Kgs.7.19'>lo scudiero aveva risposto all`uomo di Dio: "Già, Dio apre le finestre in cielo! Avverrà mai una cosa simile?". E quegli aveva detto: "Ecco, tu lo vedrai con gli occhi, ma non ne mangerai".</verse>
        <verse osisID='2Kgs.7.20'>A lui capitò proprio questo: lo calpestò la folla alla porta ed egli morì.</verse>
      </chapter>
      <chapter osisID='2Kgs.8'>
        <verse osisID='2Kgs.8.1'>Eliseo aveva detto alla donna a cui aveva risuscitato il figlio: "Alzati e vattene con la tua famiglia; dimora fuori del tuo paese, dovunque troverai da star bene, perché il Signore ha chiCamato la carestia, che verrà sul paese per sette anni".<note>8, 1. Il racconto fa seguito a 4,8-37.</note></verse>
        <verse osisID='2Kgs.8.2'>La donna si era alzata e aveva fatto come aveva detto l`uomo di Dio. Se ne era andata con la sua famiglia nel paese dei Filistei, per sette anni.</verse>
        <verse osisID='2Kgs.8.3'>Al termine dei sette anni, la donna tornò dal paese dei Filistei e andò dal re a reclamare la sua casa e il suo campo.</verse>
        <verse osisID='2Kgs.8.4'>Il re stava parlando con Giezi, servo dell`uomo di Dio, e diceva: "Narrami tutte le meraviglie compiute da Eliseo".</verse>
        <verse osisID='2Kgs.8.5'>Costui stava narrando al re come aveva risuscitato il morto, quand`ecco si presenta al re la donna a cui aveva risuscitato il figlio, per riavere la sua casa e il suo campo. Giezi disse: "Re, mio signore, questa è la donna e questo è il figlio risuscitato da Eliseo".</verse>
        <verse osisID='2Kgs.8.6'>Il re interrogò la donna, che gli narrò il fatto. Il re l`affidò a un funzionario dicendo: "Restituiscile quanto le appartiene e la rendita intera del campo, dal giorno del suo abbandono del paese fino ad ora".</verse>
        <verse osisID='2Kgs.8.7'>Eliseo andò a Damasco. A Ben-Adad, re di Aram, che era ammalato, fu riferito: "L`uomo di Dio è venuto fin qui".</verse>
        <verse osisID='2Kgs.8.8'>Il re disse a Cazael: "Prendi un dono e và incontro all`uomo di Dio e per suo mezzo interroga il Signore, per sapere se guarirò o no da questa malattia".</verse>
        <verse osisID='2Kgs.8.9'>Cazael gli andò incontro prendendo con sé, in regalo, tutte le cose più squisite di Damasco, con cui caricò quaranta cammelli. Arrivato, si fermò davanti a lui e gli disse: "Tuo figlio, Ben-Adad, re di Aram, mi ha mandato da te con la domanda: Guarirò o no da questa malattia?".</verse>
        <verse osisID='2Kgs.8.10'>Eliseo gli disse: "Và a dirgli: Tu guarirai; ma il Signore mi ha mostrato che egli certamente morirà".<note>8, 10. Morirà per mano di Cazael: v. 15.</note></verse>
        <verse osisID='2Kgs.8.11'>Poi, con sguardo fisso, si irrigidì a lungo; alla fine l`uomo di Dio si mise a piangere.</verse>
        <verse osisID='2Kgs.8.12'>Cazael disse: "Signor mio, perché piangi?". Quegli rispose: "Perché so quanto male farai agli Israeliti: brucerai le loro fortezze, ucciderai di spada i loro giovani, sfracellerai i loro bambini, sventrerai le loro donne incinte".</verse>
        <verse osisID='2Kgs.8.13'>Cazael disse: "Ma che sono io tuo servo? Un cane potrebbe attuare questa grande predizione?". Eliseo rispose: "Il Signore mi ha mostrato che tu diventerai re di Aram".<note>8, 13. Cane esprime indegnità.</note></verse>
        <verse osisID='2Kgs.8.14'>Quegli si separò da Eliseo e ritornò dal suo padrone, che gli domandò: "Che ti ha detto Eliseo?". Rispose: "Mi ha detto: Certo guarirai".</verse>
        <verse osisID='2Kgs.8.15'>Il giorno dopo costui prese una coperta, l`immerse nell`acqua e poi la stese sulla faccia del re che morì. Al suo posto divenne re Cazael.</verse>
        <verse osisID='2Kgs.8.16'>Nell`anno quinto di Ioram figlio di Acab, re di Israele, divenne re Ioram figlio di Giòsafat re di Giuda.</verse>
        <verse osisID='2Kgs.8.17'>Quando divenne re aveva trentadue anni; regnò otto anni in Gerusalemme.<note>8, 17. Dall'848 all'841 a.C.</note></verse>
        <verse osisID='2Kgs.8.18'>Camminò per la strada dei re di Israele, come aveva fatto la famiglia di Acab, perché sua moglie era figlia di Acab. Fece ciò che è male agli occhi del Signore.<note>8, 18. La moglie è Atalia: v. 26.</note></verse>
        <verse osisID='2Kgs.8.19'>Il Signore, però, non volle distruggere Giuda a causa di Davide suo servo, secondo la promessa fattagli di lasciargli sempre una lampada per lui e per i suoi figli.</verse>
        <verse osisID='2Kgs.8.20'>Durante il suo regno Edom si ribellò al potere di Giuda e si elesse un re.</verse>
        <verse osisID='2Kgs.8.21'>Allora Ioram passò a Zeira con tutti i suoi carri. Egli si mosse di notte e sconfisse gli Idumei che l`avevano accerchiato, insieme con gli ufficiali dei carri; così il popolo fuggì nelle tende.</verse>
        <verse osisID='2Kgs.8.22'>Edom, ribellatosi al potere di Giuda, ancora oggi è indipendente. In quel tempo anche Libna si ribellò.</verse>
        <verse osisID='2Kgs.8.23'>Le altre gesta di Ioram, tutte le sue azioni, sono descritte nel libro delle Cronache dei re di Giuda.</verse>
        <verse osisID='2Kgs.8.24'>Ioram si addormentò con i suoi padri e fu sepolto con essi nella città di Davide, e al suo posto divenne re suo figlio Acazia.</verse>
        <verse osisID='2Kgs.8.25'>Nell`anno decimosecondo di Ioram figlio di Acab, re di Israele, divenne re Acazia figlio di Ioram, re di Giuda.</verse>
        <verse osisID='2Kgs.8.26'>Quando divenne re, Acazia aveva ventidue anni; regnò un anno in Gerusalemme. Sua madre si chiamava Atalia, figlia di Omri re di Israele.</verse>
        <verse osisID='2Kgs.8.27'>Imitò la condotta della casa di Acab; fece ciò che è male agli occhi del Signore, come aveva fatto la casa di Acab, perché era imparentato con la casa di Acab.</verse>
        <verse osisID='2Kgs.8.28'>Egli con Ioram figlio di Acab andò in guerra contro Cazael re di Aram, in Ramot di Gàlaad; ma gli Aramei ferirono Ioram.</verse>
        <verse osisID='2Kgs.8.29'>Allora il re Ioram andò a curarsi in Izrè el per le ferite ricevute dagli Aramei in Ramot, mentre combatteva contro Cazael re di Aram. Acazia figlio di Ioram, re di Giuda, scese a visitare Ioram figlio di Acab in Izreel, perché costui era malato.</verse>
      </chapter>
      <chapter osisID='2Kgs.9'>
        <verse osisID='2Kgs.9.1'>Il profeta Eliseo chiamò uno dei figli dei profeti e gli disse: "Cingiti i fianchi, prendi in mano questo vasetto d`olio e và in Ramot di Gàlaad.</verse>
        <verse osisID='2Kgs.9.2'>Appena giunto, cerca Ieu figlio di Giòsafat, figlio di Nimsi. Entrato in casa, lo farai alzare dal gruppo dei suoi compagni e lo condurrai in una camera interna.</verse>
        <verse osisID='2Kgs.9.3'>Prenderai il vasetto dell`olio e lo verserai sulla sua testa, dicendo: Dice il Signore: Ti ungo re su Israele. Poi aprirai la porta e fuggirai senza indugio".<note>9, 3. Eliseo adempie la missione affidata ad Elia in 1 Re 19, 16.</note></verse>
        <verse osisID='2Kgs.9.4'>Il giovane andò a Ramot di Gàlaad.</verse>
        <verse osisID='2Kgs.9.5'>Appena giunto, trovò i capi dell`esercito seduti insieme. Egli disse: "Ho un messaggio per te, o capo". Ieu disse: "Per chi fra tutti noi?". Ed egli rispose: "Per te, o capo".</verse>
        <verse osisID='2Kgs.9.6'>Ieu si alzò ed entrò in una camera; quegli gli versò l`olio sulla testa dicendogli: "Dice il Signore, Dio di Israele: Ti ungo re sul popolo del Signore, su Israele.</verse>
        <verse osisID='2Kgs.9.7'>Tu demolirai la casa di Acab tuo signore; io vendicherò il sangue dei miei servi i profeti e il sangue di tutti i servi del Signore sparso da Gezabele.</verse>
        <verse osisID='2Kgs.9.8'>Tutta la casa di Acab perirà; io eliminerò nella famiglia di Acab ogni maschio, schiavo o libero in Israele.</verse>
        <verse osisID='2Kgs.9.9'>Renderò la casa di Acab come la casa di Geroboamo figlio di Nebat, e come la casa di Baasa figlio di Achia.</verse>
        <verse osisID='2Kgs.9.10'>La stessa Gezabele sarà divorata dai cani nella campagna di Izreel; nessuno la seppellirà". Quindi aprì la porta e fuggì.</verse>
        <verse osisID='2Kgs.9.11'>Quando Ieu si presentò agli ufficiali del suo padrone, costoro gli domandarono: "Va tutto bene? Perché questo pazzo è venuto da te?". Egli disse loro: "Voi conoscete l`uomo e le sue chiacchiere".</verse>
        <verse osisID='2Kgs.9.12'>Gli dissero: "Baie! Su, raccontacelo!". Egli disse: "Mi ha parlato così e così, affermando: Dice il Signore: Ti ungo re su Israele".</verse>
        <verse osisID='2Kgs.9.13'>Tutti presero in fretta i propri vestiti e li stesero sotto di lui sugli stessi gradini, suonarono la tromba e gridarono: "Ieu è re".</verse>
        <verse osisID='2Kgs.9.14'>Ieu figlio di Giòsafat, figlio di Nimsi, congiurò contro Ioram. (Ioram aveva difeso con tutto Israele Ramot di Gàlaad di fronte a Cazael, re di Aram,</verse>
        <verse osisID='2Kgs.9.15'>poi Ioram era tornato a curarsi in Izreel le ferite ricevute dagli Aramei nella guerra contro Cazael, re di Aram). Ieu disse: "Se tale è il vostro sentimento, nessuno esca o fugga dalla città per andare ad annunziarlo in Izreel".</verse>
        <verse osisID='2Kgs.9.16'>Ieu salì su un carro e partì per Izreel, perché là giaceva malato Ioram e Acazia re di Giuda era sceso per visitarlo.</verse>
        <verse osisID='2Kgs.9.17'>La sentinella che stava sulla torre di Izreel vide la truppa di Ieu che avanzava e disse: "Vedo una truppa". Ioram disse: "Prendi un cavaliere e mandalo loro incontro per domandare: Tutto bene?".</verse>
        <verse osisID='2Kgs.9.18'>Uno a cavallo andò loro incontro e disse: "Il re domanda: Tutto bene?". Ieu disse: "Che importa a te come vada? Passa dietro a me e seguimi". La sentinella riferì: "Il messaggero è arrivato da quelli, ma non torna indietro".</verse>
        <verse osisID='2Kgs.9.19'>Il re mandò un altro cavaliere che, giunto da quelli, disse: "Il re domanda: Tutto bene?". Ma Ieu disse: "Che importa a te come vada? Passa dietro a me e seguimi".</verse>
        <verse osisID='2Kgs.9.20'>La sentinella riferì: "E` arrivato da quelli, ma non torna indietro. Il modo di guidare è quello di Ieu figlio di Nimsi; difatti guida all`impazzata".</verse>
        <verse osisID='2Kgs.9.21'>Ioram disse: "Attacca i cavalli". Appena fu pronto il suo carro, Ioram re di Israele, e Acazia re di Giuda, partirono, ognuno sul proprio carro. Andarono incontro a Ieu, che raggiunsero nel campo di Nabòt di Izreel.</verse>
        <verse osisID='2Kgs.9.22'>Quando Ioram vide Ieu, gli domandò: "Tutto bene, Ieu?". Rispose: "Sì, tutto bene, finché durano le prostituzioni di Gezabele tua madre e le sue numerose magie".<note>9, 22. Prostituzione è il culto dei falsi dèi.</note></verse>
        <verse osisID='2Kgs.9.23'>Allora Ioram si volse indietro e fuggì, dicendo ad Acazia: "Siamo traditi, Acazia!".</verse>
        <verse osisID='2Kgs.9.24'>Ieu, impugnato l`arco, colpì Ioram nel mezzo delle spalle. La freccia gli attraversò il cuore ed egli si accasciò sul carro.</verse>
        <verse osisID='2Kgs.9.25'>Ieu disse a Bidkar suo scudiero: "Sollevalo, gettalo nel campo che appartenne a Nabòt di Izreel; mi ricordo che una volta, mentre io e te eravamo sullo stesso carro al seguito di suo padre Acab, il Signore proferì su di lui questo oracolo:<note>9, 25. L'oracolo non è riferito in 1 Re 21.</note></verse>
        <verse osisID='2Kgs.9.26'>Non ho forse visto ieri il sangue di Nabòt e il sangue dei suoi figli? Oracolo del Signore. Ti ripagherò in questo stesso campo. Oracolo del Signore. Sollevalo e gettalo nel campo secondo la parola del Signore".</verse>
        <verse osisID='2Kgs.9.27'>Visto ciò, Acazia re di Giuda fuggì per la strada di Bet-Gan; Ieu l`inseguì e ordinò: "Colpite anche costui". Lo colpirono sul carro nella salita di Gur, nelle vicinanze di Ibleam. Egli fuggì a Meghìddo, ove morì.</verse>
        <verse osisID='2Kgs.9.28'>I suoi ufficiali lo portarono a Gerusalemme su un carro e lo seppellirono nel suo sepolcro, vicino ai suoi padri, nella città di Davide.</verse>
        <verse osisID='2Kgs.9.29'>Acazia era divenuto re di Giuda nell`anno undecimo di Ioram, figlio di Acab.</verse>
        <verse osisID='2Kgs.9.30'>Ieu arrivò in Izreel. Appena lo seppe, Gezabele si truccò gli occhi con stibio, si acconciò la capigliatura e si mise alla finestra.</verse>
        <verse osisID='2Kgs.9.31'>Mentre Ieu entrava per la porta, gli domando: "Tutto bene, o Zimri, assassino del suo padrone?".<note>9, 31. La regina paragona Ieu a Zimbri, morto sette giorni dopo aver assassinato il suo predecessore: 1 Re 16, 10-18.</note></verse>
        <verse osisID='2Kgs.9.32'>Ieu alzò lo sguardo alla finestra e disse: "Chi è con me? Chi?". Due o tre eunuchi si affacciarono a guardarlo.</verse>
        <verse osisID='2Kgs.9.33'>Egli disse: "Gettatela giù". La gettarono giù. Il suo sangue schizzò sul muro e sui cavalli. Ieu passò sul suo corpo,</verse>
        <verse osisID='2Kgs.9.34'>poi entrò, mangiò e bevve; alla fine ordinò: "Andate a vedere quella maledetta e seppellitela, perché era figlia di re".</verse>
        <verse osisID='2Kgs.9.35'>Andati per seppellirla, non trovarono altro che il cranio, i piedi e le palme delle mani.</verse>
        <verse osisID='2Kgs.9.36'>Tornati, riferirono il fatto a Ieu, che disse: "Si è avverata così la parola che il Signore aveva detta per mezzo del suo servo Elia il Tisbita: Nel campo di Izreel i cani divoreranno la carne di Gezabele.<note>9, 36.cfr 1 Re 21, 23.</note></verse>
        <verse osisID='2Kgs.9.37'>E il cadavere di Gezabele nella campagna sarà come letame, perché non si possa dire: Questa è Gezabele".</verse>
      </chapter>
      <chapter osisID='2Kgs.10'>
        <verse osisID='2Kgs.10.1'>In Samaria c`erano settanta figli di Acab. Ieu scrisse lettere e le inviò in Samaria ai capi della città, agli anziani e ai tutori dei figli di Acab. In esse diceva:<note>10, 1. ! 'figli' sono i consanguinei che potevano aspirare alla successione.</note></verse>
        <verse osisID='2Kgs.10.2'>"Ora, quando giungerà a voi questa lettera - voi, infatti, avete con voi i figli del vostro signore, i carri, i cavalli, le fortezze e le armi -</verse>
        <verse osisID='2Kgs.10.3'>scegliete il figlio migliore e più capace del vostro signore e ponetelo sul trono del padre; combattete per la casa del vostro signore".</verse>
        <verse osisID='2Kgs.10.4'>Quelli ebbero una grande paura e dissero: "Ecco, due re non hanno potuto resistergli; come potremmo resistergli noi?".</verse>
        <verse osisID='2Kgs.10.5'>Il maggiordomo, il prefetto della città, gli anziani e i tutori mandarono a Ieu questo messaggio: "Noi siamo tuoi servi; noi faremo quanto ci ordinerai. Non nomineremo un re; fà quanto ti piace".</verse>
        <verse osisID='2Kgs.10.6'>Ieu scrisse loro quest`altra lettera: "Se siete dalla mia parte e se obbedite alla mia parola, prendete le teste dei figli del vostro signore e presentatevi a me domani a quest`ora in Izreel". I figli del re erano settanta; vivevano con i grandi della città, che li allevavano.</verse>
        <verse osisID='2Kgs.10.7'>Ricevuta la lettera, quelli presero i figli del re e li uccisero - erano settanta -; quindi posero le loro teste in panieri e le mandarono da lui in Izreel.</verse>
        <verse osisID='2Kgs.10.8'>Si presentò un messaggero che riferì a Ieu: "Hanno portato le teste dei figli del re". Egli disse: "Ponetele in due mucchi alla porta della città e ci restino fino a domani mattina".</verse>
        <verse osisID='2Kgs.10.9'>Il mattino dopo uscì, si fermò e disse a tutto il popolo: "Voi siete innocenti; ecco io ho congiurato contro il mio signore e l`ho ucciso. Ma chi ha colpito tutti questi?</verse>
        <verse osisID='2Kgs.10.10'>Constatate come neppure una parola che il Signore ha annunziato per mezzo del suo servo Elia, sia venuta meno; il Signore ha attuato quanto aveva predetto per mezzo di Elia, suo servo".</verse>
        <verse osisID='2Kgs.10.11'>Ieu uccise poi tutti i superstiti della famiglia di Acab in Izreel, tutti i suoi grandi, i suoi amici e i suoi sacerdoti, fino a non lasciarne neppure uno.</verse>
        <verse osisID='2Kgs.10.12'>Quindi si alzò e partì per Samaria. Passando per Bet-Eked dei pastori,</verse>
        <verse osisID='2Kgs.10.13'>Ieu trovò i fratelli di Acazia, re di Giuda. Egli domandò: "Voi, chi siete?". Risposero: "Siamo fratelli di Acazia; siamo scesi per salutare i figli del re e i figli della regina".</verse>
        <verse osisID='2Kgs.10.14'>Egli ordinò: "Prendeteli vivi". Li presero vivi, li uccisero e li gettarono nel pozzo di Bet-Eked; erano quarantadue e non ne rimase neppure uno.</verse>
        <verse osisID='2Kgs.10.15'>Partito di lì, si imbattè in Ionadab, figlio di Recab, che gli veniva incontro; Ieu lo salutò e gli disse: "Il tuo cuore è retto verso di me, come il mio nei tuoi riguardi?". Ionadab rispose: "Sì". "Se sì, dammi la mano". Ionadab gliela diede. Ieu allora lo fece salire sul carro vicino a sé<note>10, 15. Sui Recabiti, ferventi asceti, cfr 1 Cr 2, 55</note></verse>
        <verse osisID='2Kgs.10.16'>e gli disse: "Vieni con me e vedrai il mio zelo per il Signore". Lo portò con sé sul carro.</verse>
        <verse osisID='2Kgs.10.17'>Entrò in Samaria, ove uccise tutti i superstiti della casa di Acab fino ad annientarla, secondo la parola che il Signore aveva comunicata a Elia.</verse>
        <verse osisID='2Kgs.10.18'>Ieu radunò tutto il popolo e gli disse: "Acab ha servito Baal un poco; Ieu lo servirà molto.</verse>
        <verse osisID='2Kgs.10.19'>Ora convocatemi tutti i profeti di Baal, tutti i suoi fedeli e tutti i suoi sacerdoti; non ne manchi neppure uno, perché intendo offrire un grande sacrificio a Baal. Chi mancherà non sarà lasciato in vita". Ieu agiva con astuzia, per distruggere tutti i fedeli di Baal.</verse>
        <verse osisID='2Kgs.10.20'>Ieu disse: "Convocate una festa solenne per Baal". La convocarono.</verse>
        <verse osisID='2Kgs.10.21'>Ieu inviò messaggeri per tutto Israele; si presentarono tutti i fedeli di Baal - nessuno si astenne dal viaggio - e si radunarono nel tempio di Baal, che ne risultò pieno da un`estremità all`altra.</verse>
        <verse osisID='2Kgs.10.22'>Ieu disse al guardarobiere: "Tira fuori le vesti per tutti i fedeli di Baal". Ed egli le tirò fuori.</verse>
        <verse osisID='2Kgs.10.23'>Ieu, accompagnato da Ionadab figlio di Recab, entrò nel tempio di Baal e disse ai fedeli di Baal: "Badate bene che non ci sia fra di voi nessuno dei fedeli del Signore, ma solo fedeli di Baal".</verse>
        <verse osisID='2Kgs.10.24'>Mentre quelli si accingevano a compiere sacrifici e olocausti, Ieu fece uscire ottanta suoi uomini con la minaccia: "Se qualcuno farà fuggire uno degli uomini che io oggi metto nelle vostre mani, pagherà con la sua vita la vita di lui".</verse>
        <verse osisID='2Kgs.10.25'>Quando ebbe finito di compiere l`olocausto, Ieu disse alle guardie e agli scudieri: "Entrate, uccideteli. Nessuno scappi". Le guardie e gli scudieri li passarono a fil di spada e li gettarono perfino nella cella del tempio di Baal.</verse>
        <verse osisID='2Kgs.10.26'>Penetrati in essa, portarono fuori il palo sacro del tempio di Baal e lo bruciarono.</verse>
        <verse osisID='2Kgs.10.27'>Fecero a pezzi la stele di Baal, demolirono il tempio di Baal e lo ridussero un immondezzaio fino ad oggi.</verse>
        <verse osisID='2Kgs.10.28'>Ieu fece scomparire Baal da Israele.</verse>
        <verse osisID='2Kgs.10.29'>Ma Ieu non si allontanò dai peccati che Geroboamo figlio di Nebat aveva fatto commettere a Israele e non abbandonò i vitelli d`oro che erano a Betel e in Dan.<note>10, 29. cfr 1 Re 12, 28-29.</note></verse>
        <verse osisID='2Kgs.10.30'>Il Signore disse a Ieu: "Perché ti sei compiaciuto di fare ciò che è giusto ai miei occhi e hai compiuto per la casa di Acab quanto era nella mia intenzione, i tuoi figli - fino alla quarta generazione - siederanno sul trono di Israele".</verse>
        <verse osisID='2Kgs.10.31'>Ma Ieu non si preoccupò di seguire la legge del Signore Dio di Israele con tutto il cuore; non si allontanò dai peccati che Geroboamo aveva fatto commettere a Israele.</verse>
        <verse osisID='2Kgs.10.32'>In quel tempo il Signore cominciò a ridurre il territorio di Israele; Cazael sconfisse gli Israeliti in tutti i loro confini:</verse>
        <verse osisID='2Kgs.10.33'>dal Giordano, verso oriente, occupò tutta la regione di Gàlaad, dei Gaditi, dei Rubeniti e dei Manassiti, da Aroer, che è presso il torrente Arnon, a Gàlaad e a Basan.</verse>
        <verse osisID='2Kgs.10.34'>Le altre gesta di Ieu, tutte le sue azioni e le sue prodezze, sono descritte nel libro delle Cronache dei re di Israele.<note>10, 34. Ieu regnò dall'841 all'814 a.C.</note></verse>
        <verse osisID='2Kgs.10.35'>Ieu si addormentò con i suoi padri e lo seppellirono in Samaria. Al suo posto divenne re suo figlio Ioacaz.</verse>
        <verse osisID='2Kgs.10.36'>La durata del regno di Ieu su Israele, in Samaria, fu di ventotto anni.</verse>
      </chapter>
      <chapter osisID='2Kgs.11'>
        <verse osisID='2Kgs.11.1'>Atalia madre di Acazia, visto che era morto suo figlio, si propose di sterminare tutta la discendenza regale.<note>11, 1. Atalia regnò in Giuda dall'841 all'835 a.C.</note></verse>
        <verse osisID='2Kgs.11.2'>Ma Ioseba, figlia del re Ioram e sorella di Acazia, sottrasse Ioas figlio di Acazia dal gruppo dei figli del re destinati alla morte e lo portò con la nutrice nella camera dei letti; lo nascose così ad Atalia ed egli non fu messo a morte.</verse>
        <verse osisID='2Kgs.11.3'>Rimase sei anni nascosto presso di lei nel tempio; intanto Atalia regnava sul paese.</verse>
        <verse osisID='2Kgs.11.4'>Il settimo anno Ioiada convocò i capi di centinaia dei Carii e delle guardie e li fece venire nel tempio. Egli concluse con loro un`alleanza, facendoli giurare nel tempio; quindi mostrò loro il figlio del re.<note>11, 4. I Carii erano mercenari dell'Asia Minore.</note></verse>
        <verse osisID='2Kgs.11.5'>Diede loro le seguenti disposizioni: "Questo farete: un terzo di quelli che fra di voi iniziano il servizio di sabato per fare la guardia alla reggia,</verse>
        <verse osisID='2Kgs.11.6'>un altro terzo alla porta di Sur e un terzo alla porta dietro i cursori; voi farete invece la guardia alla casa di Massach,</verse>
        <verse osisID='2Kgs.11.7'>gli altri due gruppi di voi, ossia quanti smontano il sabato, faranno la guardia al tempio.</verse>
        <verse osisID='2Kgs.11.8'>Circonderete il re, ognuno con la sua arma in pugno e chi tenta di penetrare nello schieramento sia messo a morte. Accompagnerete il re ovunque egli vada".</verse>
        <verse osisID='2Kgs.11.9'>I capi di centinaia fecero quanto aveva disposto il sacerdote Ioiada. Ognuno prese i suoi uomini, quelli che entravano in servizio e quelli che smontavano il sabato, e andarono dal sacerdote Ioiada.</verse>
        <verse osisID='2Kgs.11.10'>Il sacerdote consegnò ai capi di centinaia lance e scudi del re Davide, che erano nel deposito del tempio.</verse>
        <verse osisID='2Kgs.11.11'>Le guardie, ognuno con l`arma in pugno, si disposero dall`angolo meridionale del tempio fino all`angolo settentrionale, davanti all`altare e al tempio e intorno al re.</verse>
        <verse osisID='2Kgs.11.12'>Allora Ioiada fece uscire il figlio del re, gli impose il diadema e le insegne; lo proclamò re e lo unse. Gli astanti batterono le mani ed esclamarono: "Viva il re!".</verse>
        <verse osisID='2Kgs.11.13'>Atalia, sentito il clamore delle guardie e del popolo, si diresse verso la moltitudine nel tempio.</verse>
        <verse osisID='2Kgs.11.14'>Guardò: ecco, il re stava presso la colonna secondo l`usanza; i capi e i trombettieri erano intorno al re, mentre tutto il popolo del paese esultava e suonava le trombe. Atalia si stracciò le vesti e gridò: "Tradimento, tradimento!".</verse>
        <verse osisID='2Kgs.11.15'>Il sacerdote Ioiada ordinò ai capi dell`esercito: "Fatela uscire tra le file e chiunque la segua sia ucciso di spada". Il sacerdote infatti aveva stabilito che non venisse uccisa nel tempio del Signore</verse>
        <verse osisID='2Kgs.11.16'>La afferrarono ed essa raggiunse la reggia attraverso l`ingresso dei Cavalli e là fu uccisa.</verse>
        <verse osisID='2Kgs.11.17'>Ioiada concluse un`alleanza fra il Signore, il re e il popolo, che in tal modo si impegnò a essere il popolo del Signore; ci fu anche un`alleanza fra il re e il popolo.</verse>
        <verse osisID='2Kgs.11.18'>Tutto il popolo del paese penetrò nel tempio di Baal e lo demolì, frantumandone gli altari e le immagini: uccisero dinanzi agli altari lo stesso Mattan, sacerdote di Baal.Il sacerdote Ioiada mise guardie intorno al tempio.</verse>
        <verse osisID='2Kgs.11.19'>Egli prese i capi di centinaia dei Carii e delle guardie e tutto il popolo del paese; costoro fecero scendere il re dal tempio e attraverso la porta delle Guardie lo condussero nella reggia, ove egli sedette sul trono regale.</verse>
        <verse osisID='2Kgs.11.20'>Tutto il popolo del paese fu in festa; la città restò tranquilla. Atalia fu uccisa con la spada nella reggia.</verse>
      </chapter>
      <chapter osisID='2Kgs.12'>
        <verse osisID='2Kgs.12.1'>Quando divenne re, Ioas aveva sette anni.<note>12, 1. Dall'835 al 796 a.C.</note></verse>
        <verse osisID='2Kgs.12.2'>Divenne re nell`anno settimo di Ieu e regnò quarant`anni in Gerusalemme. Sua madre, di Bersabea, si chiamava Sibia.</verse>
        <verse osisID='2Kgs.12.3'>Ioas fece ciò che è giusto agli occhi del Signore per tutta la sua vita, perché era stato educato dal sacerdote Ioiada.</verse>
        <verse osisID='2Kgs.12.4'>Ma non scomparvero le alture, infatti il popolo tuttora sacrificava e offriva incenso sulle alture.</verse>
        <verse osisID='2Kgs.12.5'>Ioas disse ai sacerdoti: "Tutto il denaro delle rendite sacre, che viene portato nel tempio del Signore, il denaro che uno versa per il proprio riscatto e tutto il denaro offerto spontaneamente al tempio,<note>12, 5. Sul riscatto cfr. Lv 27, 1-8.</note></verse>
        <verse osisID='2Kgs.12.6'>lo prendano i sacerdoti, ognuno dalla mano del proprio conoscente; con esso eseguiscano le riparazioni del tempio, ovunque appaiano necessarie".</verse>
        <verse osisID='2Kgs.12.7'>Ora nell`anno ventitrè del re Ioas i sacerdoti non avevano ancora eseguito le riparazioni nel tempio.</verse>
        <verse osisID='2Kgs.12.8'>Il re Ioas convocò il sacerdote Ioiada e gli altri sacerdoti e disse loro: "Perché non avete restaurato il tempio? D`ora innanzi non ritirerete più il denaro dai vostri conoscenti, ma lo consegnerete per il restauro del tempio".</verse>
        <verse osisID='2Kgs.12.9'>I sacerdoti acconsentirono a non ricevere più il denaro dal popolo e a non curare il restauro del tempio.</verse>
        <verse osisID='2Kgs.12.10'>Il sacerdote Ioiada prese una cassa, vi fece un buco nel coperchio e la pose a lato dell`altare, a destra di chi entra nel tempio. I sacerdoti custodi della soglia depositavano ivi tutto il denaro portato al tempio.</verse>
        <verse osisID='2Kgs.12.11'>Quando vedevano che nella cassa c`era molto denaro, veniva il segretario del re, insieme con il sommo sacerdote, che riducevano in verghe e contavano il denaro trovato nel tempio.</verse>
        <verse osisID='2Kgs.12.12'>Consegnavano il denaro controllato nelle mani degli esecutori dei lavori nel tempio. Costoro lo distribuivano ai falegnami e ai muratori, che lavoravano nel tempio,</verse>
        <verse osisID='2Kgs.12.13'>ai muratori, ai tagliapietre, ai fornitori del legname e delle pietre da taglio per il restauro dei danni nel tempio, insomma per quanto era necessario per riparare il tempio.</verse>
        <verse osisID='2Kgs.12.14'>Ma con il denaro portato al tempio del Signore non si dovevano fare né coppe d`argento, né strumenti musicali, né coltelli, né vassoi, né trombe, insomma nessun oggetto d`oro o d`argento.</verse>
        <verse osisID='2Kgs.12.15'>Esso era consegnato solo agli esecutori dei lavori, che l`usavano per restaurare il tempio.</verse>
        <verse osisID='2Kgs.12.16'>Coloro nelle cui mani si rimetteva il denaro perché lo dessero agli esecutori dei lavori non dovevano renderne conto, perché la loro condotta ispirava fiducia.</verse>
        <verse osisID='2Kgs.12.17'>Il denaro dei sacrifici per il delitto e per il peccato non era destinato al tempio, ma era lasciato ai sacerdoti.</verse>
        <verse osisID='2Kgs.12.18'>In quel tempo Cazael re di Aram mosse guerra contro Gat e la conquistò. Allora Cazael si preparò ad assalire Gerusalemme.</verse>
        <verse osisID='2Kgs.12.19'>Ioas re di Giuda prese tutti gli oggetti consacrati da Giòsafat, da Ioram e da Acazia, suoi antenati, re di Giuda, e quelli consacrati da lui stesso, insieme con tutto l`oro trovato nei tesori del tempio e della reggia; egli mandò tutto ciò a Cazael re di Aram, che si allontanò da Gerusalemme.</verse>
        <verse osisID='2Kgs.12.20'>Le altre gesta di Ioas e tutte le sue azioni sono descritte nel libro delle Cronache dei re di Giuda.</verse>
        <verse osisID='2Kgs.12.21'>I suoi ufficiali si sollevarono organizzando una congiura; uccisero Ioas a Bet-Millo, nella discesa verso Silla.<note>12, 21. Altre notizie cfr 2 Cr 24, 25-26.</note></verse>
        <verse osisID='2Kgs.12.22'>Iozabàd figlio di Simeat e Iozabàd figlio di Somer, suoi ufficiali, lo colpirono ed egli morì. Lo seppellirono con i suoi padri nella città di Davide. Al suo posto divenne re suo figlio Amazia.</verse>
      </chapter>
      <chapter osisID='2Kgs.13'>
        <verse osisID='2Kgs.13.1'>Nell`anno ventitrè di Ioas figlio di Acazia, re di Giuda, su Israele in Samaria divenne re Ioacaz figlio di Ieu, che regnò diciassette anni.<note>13, 1. Dall'814 al 798 a.C.</note></verse>
        <verse osisID='2Kgs.13.2'>Fece ciò che è male agli occhi del Signore; imitò il peccato con cui Geroboamo figlio di Nebat aveva fatto peccare Israele, né mai se ne allontanò.<note>13, 2. Sul peccato di Geroboamo cfr 1 Re 12, 28.</note></verse>
        <verse osisID='2Kgs.13.3'>L`ira del Signore divampò contro Israele e li mise nelle mani di Cazael re di Aram e di Ben-Adad figlio di Cazael, per tutto quel tempo.</verse>
        <verse osisID='2Kgs.13.4'>Ma Ioacaz placò il volto del Signore. Il Signore lo ascoltò, perché aveva visto come il re di Aram opprimeva gli Israeliti.</verse>
        <verse osisID='2Kgs.13.5'>Il Signore concesse un liberatore a Israele. Essi sfuggirono al potere di Aram; gli Israeliti poterono abitare nelle loro tende come prima.</verse>
        <verse osisID='2Kgs.13.6'>Ma essi non si allontanarono dal peccato che la casa di Geroboamo aveva fatto commettere a Israele; anzi lo ripeterono. Perfino il palo sacro rimase in piedi in Samaria.</verse>
        <verse osisID='2Kgs.13.7'>Pertanto, di tutte le truppe di Ioacaz il Signore lasciò soltanto cinquanta cavalli, dieci carri e diecimila fanti, perché li aveva distrutti il re di Aram, riducendoli come la polvere che si calpesta.</verse>
        <verse osisID='2Kgs.13.8'>Le altre gesta di Ioacaz, tutte le sue azioni e prodezze, sono descritte nel libro delle Cronache dei re di Israele.</verse>
        <verse osisID='2Kgs.13.9'>Ioacaz si addormentò con i suoi padri e fu sepolto in Samaria. Al suo posto divenne re suo figlio Ioas.</verse>
        <verse osisID='2Kgs.13.10'>Nell`anno trentasette di Ioas re di Giuda, su Israele in Samaria divenne re Ioas, figlio di Ioacaz, che regnò sedici anni.<note>13, 10. Dal 798 al 783 a.C.</note></verse>
        <verse osisID='2Kgs.13.11'>Fece ciò che è male agli occhi del Signore; non si allontanò da tutti i peccati che Geroboamo figlio di Nebat aveva fatto commettere a Israele, ma li ripetè.</verse>
        <verse osisID='2Kgs.13.12'>Le altre gesta di Ioas, tutte le sue azioni e prodezze, le guerre combattute con Amazia re di Giuda, sono descritte nel libro delle Cronache dei re di Israele.</verse>
        <verse osisID='2Kgs.13.13'>Ioas si addormentò con i suoi padri e sul suo trono salì Geroboamo. Ioas fu sepolto in Samaria insieme con i re di Israele.</verse>
        <verse osisID='2Kgs.13.14'>Quando Eliseo si ammalò della malattia di cui morì, Ioas re di Israele, sceso a visitarlo, scoppiò in pianto davanti a lui, dicendo: "Padre mio, padre mio, carro di Israele e sua cavalleria".</verse>
        <verse osisID='2Kgs.13.15'>Eliseo gli disse: "Prendi arco e frecce". Egli prese arco e frecce.</verse>
        <verse osisID='2Kgs.13.16'>Aggiunse al re di Israele: "Impugna l`arco". Quando il re l`ebbe impugnato, Eliseo mise la mano sulla mano del re,</verse>
        <verse osisID='2Kgs.13.17'>quindi disse: "Apri la finestra verso oriente". Aperta che fu la finestra, Eliseo disse: "Tira!". Ioas tirò. Eliseo disse: "Freccia vittoriosa per il Signore, freccia vittoriosa su Aram. Tu sconfiggerai, fino allo sterminio, gli Aramei in Afek".</verse>
        <verse osisID='2Kgs.13.18'>Eliseo disse: "Prendi le frecce". E quando quegli le ebbe prese, disse al re di Israele: "Percuoti con le tue frecce la terra" ed egli la percosse tre volte, poi si fermò.</verse>
        <verse osisID='2Kgs.13.19'>L`uomo di Dio s`indignò contro di lui e disse: "Avresti dovuto colpire cinque o sei volte; allora avresti sconfitto l`Aram fino allo sterminio; ora, invece, sconfiggerai l`Aram solo tre volte".</verse>
        <verse osisID='2Kgs.13.20'>Eliseo morì; lo seppellirono. All`inizio dell`anno nuovo irruppero nel paese alcune bande di Moab.</verse>
        <verse osisID='2Kgs.13.21'>Mentre seppellivano un uomo, alcuni, visto un gruppo di razziatori, gettarono il cadavere sul sepolcro di Eliseo e se ne andarono. L`uomo, venuto a contatto con le ossa di Eliseo, risuscitò e si alzò in piedi.<note>13, 21. cfr. Sir 48, 15.</note></verse>
        <verse osisID='2Kgs.13.22'>Cazael re di Aram oppresse gli Israeliti finché visse Ioacaz.</verse>
        <verse osisID='2Kgs.13.23'>Alla fine il Signore si mostrò benevolo, ne ebbe compassione e tornò a favorirli a causa della sua alleanza con Abramo, Isacco e Giacobbe; per questo non volle distruggerli né scacciarli davanti a sé, fino ad oggi.</verse>
        <verse osisID='2Kgs.13.24'>Cazael re di Aram morì. Al suo posto divenne re suo figlio Ben-Adad.</verse>
        <verse osisID='2Kgs.13.25'>Allora Ioas figlio di Ioacaz riprese a Ben-Adad, figlio di Cazael le città che Cazael aveva tolte con le armi a suo padre Ioacaz. Ioas lo sconfisse tre volte; così riconquistò le città di Israele.</verse>
      </chapter>
      <chapter osisID='2Kgs.14'>
        <verse osisID='2Kgs.14.1'>Nell`anno secondo di Ioas figlio di Ioacaz, re di Israele, divenne re Amazia figlio di Ioas, re di Giuda.</verse>
        <verse osisID='2Kgs.14.2'>Quando divenne re aveva venticinque anni; regnò ventinove anni in Gerusalemme. Sua madre era di Gerusalemme e si chiamava Ioaddain.<note>14, 2. Dal 796 al 781 a.C.; ma le date non sono sicure.</note></verse>
        <verse osisID='2Kgs.14.3'>Egli fece ciò che è retto agli occhi del Signore, ma non come Davide suo antenato: agì in tutto come suo padre Ioas.</verse>
        <verse osisID='2Kgs.14.4'>Solo non scomparvero le alture; il popolo ancora sacrificava e offriva incensi sulle alture.</verse>
        <verse osisID='2Kgs.14.5'>Quando il regno fu saldo nelle sue mani, uccise gli ufficiali che avevano assassinato il re suo padre.</verse>
        <verse osisID='2Kgs.14.6'>Ma non uccise i figli degli assassini, secondo quanto è scritto nel libro della legge di Mosè, ove il Signore prescrive: "I padri non moriranno per i figli né i figli per i padri, perché ognuno morirà per il suo peccato".<note>14, 6. cfr. Dt 24, 16.</note></verse>
        <verse osisID='2Kgs.14.7'>Egli sconfisse gli Idumei nella Valle del sale, uccidendone diecimila. In tale guerra occupò Sela e la chiamò Iokteel, come è chiCamata fino ad oggi.<note>14, 7. La valle del sale, a sud del mar Morto. Sela = La Rupe; cfr. Abd 1, 3-21 ss.</note></verse>
        <verse osisID='2Kgs.14.8'>Allora Amazia mandò messaggeri a Ioas figlio di Ioacaz, figlio di Ieu, re di Israele, per dirgli: "Su, guardiamoci in faccia".</verse>
        <verse osisID='2Kgs.14.9'>Ioas re di Israele fece rispondere ad Amazia re di Giuda: "Il cardo del Libano mandò a dire al cedro del Libano: Dá in moglie tua figlia a mio figlio. Ora passò una bestia selvatica del Libano e calpestò il cardo.<note>14, 9. cfr. Gdc 9, 8-15.</note></verse>
        <verse osisID='2Kgs.14.10'>Tu hai sconfitto Edom, per questo il tuo cuore ti ha reso altero. Sii glorioso, ma resta nella tua casa. Perché provocare una calamità? Potresti precipitare tu e Giuda con te".</verse>
        <verse osisID='2Kgs.14.11'>Amazia non lo ascoltò. Allora Ioas re di Israele si mise in marcia; si guardarono in faccia, lui e Amazia re di Giuda, in Bet-Sè mes, che appartiene a Giuda.</verse>
        <verse osisID='2Kgs.14.12'>Giuda fu sconfitto di fronte a Israele e ognuno fuggì nella propria tenda.</verse>
        <verse osisID='2Kgs.14.13'>Ioas re di Israele in Bet-Sè mes fece prigioniero Amazia re di Giuda figlio di Ioas, figlio di Acazia. Quindi, andato in Gerusalemme, ne demolì le mura dalla porta di Efraim fino alla porta dell`Angolo per quattrocento cubiti.<note>14, 13. La breccia di duecento metri è praticata nella parte settentrionale delle mura, la più debole.</note></verse>
        <verse osisID='2Kgs.14.14'>Prese tutto l`oro e l`argento e tutti gli oggetti trovati nel tempio e nei tesori della reggia, insieme con gli ostaggi, e tornò in Samaria.</verse>
        <verse osisID='2Kgs.14.15'>Le altre gesta di Ioas, le sue azioni, le sue prodezze e le sue guerre con Amazia re di Giuda sono descritte nel libro delle Cronache dei re di Israele.</verse>
        <verse osisID='2Kgs.14.16'>Ioas si addormentò con i suoi padri; fu sepolto in Samaria vicino ai re di Israele. Al suo posto divenne re suo figlio Geroboamo.</verse>
        <verse osisID='2Kgs.14.17'>Amazia figlio di Ioas, re di Giuda, dopo la morte di Ioas figlio di Ioacaz, re di Israele, visse quindici anni.</verse>
        <verse osisID='2Kgs.14.18'>Le altre gesta di Amazia sono descritte nel libro delle Cronache dei re di Giuda.</verse>
        <verse osisID='2Kgs.14.19'>Contro di lui si ordì una congiura in Gerusalemme. Egli fuggì a Lachis; lo fecero inseguire fino a Lachis e là l`uccisero.</verse>
        <verse osisID='2Kgs.14.20'>Trasportato su dei cavalli, fu sepolto con i suoi padri nella città di Davide.</verse>
        <verse osisID='2Kgs.14.21'>Tutto il popolo di Giuda prese Azaria, che aveva sedici anni, e lo proclamò re al posto di suo padre Amazia.<note>14, 21. Azaria, nella Bibbia, è di solito chiamato Ozia.</note></verse>
        <verse osisID='2Kgs.14.22'>Egli fortificò Elat, da lui riconquistata a Giuda dopo che il re si era addormentato con i suoi padri.</verse>
        <verse osisID='2Kgs.14.23'>Nell`anno quindici di Amazia figlio di Ioas, re di Giuda, in Samaria divenne re Geroboamo figlio di Ioas, re di Israele, per quarantun anni.<note>14, 23. Dal 783 al 743 a.C. A questo punto si riferiscono le profezie dei libri di Amos e Osea.</note></verse>
        <verse osisID='2Kgs.14.24'>Egli fece ciò che è male agli occhi del Signore; non si allontanò da nessuno dei peccati che Geroboamo figlio di Nebat aveva fatto commettere a Israele.</verse>
        <verse osisID='2Kgs.14.25'>Egli ristabilì i confini di Israele dall`ingresso di Camat fino al mare dell`Araba secondo la parola del Signore Dio di Israele, pronunziata per mezzo del suo servo il profeta Giona figlio di Amittai, di Gat-Chefer,</verse>
        <verse osisID='2Kgs.14.26'>perché il Signore aveva visto l`estrema miseria di Israele, in cui non c`era più né schiavo né libero, né chi lo potesse soccorrere.</verse>
        <verse osisID='2Kgs.14.27'>Egli che aveva deciso di non far scomparire il nome di Israele sotto il cielo, li liberò per mezzo di Geroboamo figlio di Ioas.</verse>
        <verse osisID='2Kgs.14.28'>Le altre gesta di Geroboamo, le sue azioni e le sue prodezze in guerra, la sua riconquista di Damasco e di Camat in favore di Israele, sono descritte nel libro delle Cronache dei re di Israele.</verse>
        <verse osisID='2Kgs.14.29'>Geroboamo si addormentò con i suoi padri; fu sepolto in Samaria con i re di Israele. Al suo posto divenne re suo figlio Zaccaria.</verse>
      </chapter>
      <chapter osisID='2Kgs.15'>
        <verse osisID='2Kgs.15.1'>Nell`anno ventisette di Geroboamo re di Israele, divenne re Azaria figlio di Amazia, re di Giuda.</verse>
        <verse osisID='2Kgs.15.2'>Quando divenne re aveva sedici anni; regnò in Gerusalemme cinquantadue anni. Sua madre era di Gerusalemme e si chiamava Iecolia.<note>15, 2. Dal 781 al 740 a.C. Da qui in poi, le indicazioni cronologiche si presentano di difficile conciliazione.</note></verse>
        <verse osisID='2Kgs.15.3'>Fece ciò che è retto agli occhi del Signore, secondo quanto fece Amazia sua padre.</verse>
        <verse osisID='2Kgs.15.4'>Ma non scomparvero le alture. Il popolo ancora sacrificava e offriva incenso sulle alture.</verse>
        <verse osisID='2Kgs.15.5'>Il Signore colpì con la lebbra il re, che rimase lebbroso fino al giorno della sua morte in una casa appartata. Iotam figlio del re dirigeva la reggia e governava il popolo del paese.</verse>
        <verse osisID='2Kgs.15.6'>Le altre gesta di Azaria, tutte le sue azioni, sono descritte nel libro delle Cronache dei re di Giuda.</verse>
        <verse osisID='2Kgs.15.7'>Azaria si addormentò con i suoi padri e fu sepolto nella città di Davide. Al suo posto divenne re suo figlio Iotam.</verse>
        <verse osisID='2Kgs.15.8'>Nell`anno trentotto di Azaria re di Giuda, in Samaria divenne re d`Israele per sei mesi Zaccaria, figlio di Geroboamo.<note>15, 8.13. Nel 743 a.C.</note></verse>
        <verse osisID='2Kgs.15.9'>Fece ciò che è male agli occhi del Signore, come l`avevano fatto i suoi padri; non si allontanò dai peccati che Geroboamo figlio di Nebat aveva fatto commettere a Israele.</verse>
        <verse osisID='2Kgs.15.10'>Ma Sallùm figlio di Iabes congiurò contro di lui, lo assalì in Ibleam, lo uccise e regnò al suo posto.</verse>
        <verse osisID='2Kgs.15.11'>Le altre gesta di Zaccaria, ecco, sono descritte nel libro delle Cronache dei re di Israele.</verse>
        <verse osisID='2Kgs.15.12'>Così si avverò la parola che il Signore aveva predetta a Ieu quando disse: "I tuoi figli siederanno sul trono di Israele fino alla quarta generazione". E avvenne proprio così.</verse>
        <verse osisID='2Kgs.15.13'>Sallùm figlio di Iabes divenne re nell`anno trentanove di Ozia re di Giuda; regnò un mese in Samaria.</verse>
        <verse osisID='2Kgs.15.14'>Da Tirza avanzò Menachem figlio di Gadi, entrò in Samaria e sconfisse Sallùm, figlio di Iabes, l`uccise e divenne re al suo posto.</verse>
        <verse osisID='2Kgs.15.15'>Le altre gesta di Sallùm e la congiura da lui organizzata, ecco, sono descritte nel libro delle Cronache dei re di Israele.</verse>
        <verse osisID='2Kgs.15.16'>In quel tempo Menachem, venendo da Tirza, espugnò Tifsach, uccise tutti i suoi abitanti e devastò tutto il suo territorio, perché non gli avevano aperto le porte e fece sventrare tutte le donne incinte.</verse>
        <verse osisID='2Kgs.15.17'>Nell`anno trentanove di Azaria re di Giuda, Menachem figlio di Gadi divenne re d`Israele e regnò dieci anni in Samaria.<note>15, 17. Dal 743 al 738 a.C.</note></verse>
        <verse osisID='2Kgs.15.18'>Fece ciò che è male agli occhi del Signore; non si allontanò dai peccati che Geroboamo figlio di Nebat aveva fatto commettere a Israele. Durante il suo regno</verse>
        <verse osisID='2Kgs.15.19'>Pul re d`Assiria invase il paese. Menachem diede a Pul mille talenti d`argento perché l`aiutasse a consolidare la regalità.<note>15, 19. Pul è il nome assunto in Babilonia dal re assiro Tiglat-Pilezer III.</note></verse>
        <verse osisID='2Kgs.15.20'>Menachem impose una tassa, per quel denaro, su Israele, sulle persone facoltose, sì da poterlo dare al re d`Assiria; da ognuno richiese cinquanta sicli. Così il re d`Assiria se ne andò e non rimase là nel paese.</verse>
        <verse osisID='2Kgs.15.21'>Le altre gesta di Menachem e tutte le sue azioni, ecco, sono descritte nel libro delle Cronache dei re di Israele.</verse>
        <verse osisID='2Kgs.15.22'>Menachem si addormentò con i suoi padri e al suo posto divenne re suo figlio Pekachia.</verse>
        <verse osisID='2Kgs.15.23'>Nell`anno cinquanta di Azaria re di Giuda, divenne re Pekachia figlio di Menachem su Israele in Samaria; regnò due anni.<note>15, 23. Dal 738 al 737 a.C.</note></verse>
        <verse osisID='2Kgs.15.24'>Fece ciò che è male agli occhi del Signore; non si allontanò dai peccati che Geroboamo, figlio di Nebat, aveva fatto commettere a Israele.</verse>
        <verse osisID='2Kgs.15.25'>Contro di lui congiurò Pekach figlio di Romelia, suo scudiero. L`uccise in Samaria nella torre della reggia insieme ad Argob e ad Arie e aveva con sé cinquanta uomini di Gàlaad; l`uccise e si proclamò re al suo posto.</verse>
        <verse osisID='2Kgs.15.26'>Le altre gesta di Pekachia e tutte le sue azioni, ecco, sono descritte nel libro delle Cronache dei re di Israele.</verse>
        <verse osisID='2Kgs.15.27'>Nell`anno cinquanta di Azaria re di Giuda, divenne re Pekach figlio di Romelia su Israele in Samaria; regnò vent`anni.<note>15, 27. Vent'anni è un errore di copisti: dal 737 al 732 a.C.</note></verse>
        <verse osisID='2Kgs.15.28'>Fece ciò che è male agli occhi del Signore; non si allontanò dai peccati che Geroboamo figlio di Nebat aveva fatto commettere a Israele.</verse>
        <verse osisID='2Kgs.15.29'>Al tempo di Pekach re di Israele, venne Tiglat-Pilezer re di Assiria, che occupò Ijjon, Abel-Bet-Maaca, Ianoach, Kedes, Cazor, Gàlaad e la Galilea e tutto il territorio di Neftali, deportandone la popolazione in Assiria.<note>15, 29. E' la prima deportazione degli Ebrei, secondo la politica di smistamento delle popolazioni adottata dagli Assiri.</note></verse>
        <verse osisID='2Kgs.15.30'>Contro Pekach figlio di Romelia ordì una congiura Osea figlio di Ela, che lo assalì e lo uccise, divenendo re al suo posto, nell`anno venti di Iotam figlio di Ozia.</verse>
        <verse osisID='2Kgs.15.31'>Le altre gesta di Pekach e tutte le sue azioni, ecco sono descritte nel libro delle Cronache dei re di Israele.</verse>
        <verse osisID='2Kgs.15.32'>Nell`anno secondo di Pekach figlio di Romelia, re di Israele, divenne re Iotam figlio di Ozia, re di Giuda.<note>15, 32. Dal 740 al 736 a.C. In questo tempo esercitò il suo ministero profetico Michea.</note></verse>
        <verse osisID='2Kgs.15.33'>Quando divenne re, aveva venticinque anni; regnò sedici anni in Gerusalemme. Sua madre si chiamava Ierusa figlia di Zadok.</verse>
        <verse osisID='2Kgs.15.34'>Fece ciò che è retto agli occhi del Signore, imitando in tutto la condotta di Ozia suo padre.</verse>
        <verse osisID='2Kgs.15.35'>Ma non scomparvero le alture; il popolo ancora sacrificava e offriva incenso sulle alture. Egli costruì la porta superiore del tempio.</verse>
        <verse osisID='2Kgs.15.36'>Le altre gesta di Iotam, le sue azioni, sono descritte nel libro delle Cronache dei re di Giuda.</verse>
        <verse osisID='2Kgs.15.37'>In quel tempo il Signore cominciò a mandare contro Giuda Rezin re di Aram e Pekach figlio di Romelia.</verse>
        <verse osisID='2Kgs.15.38'>Iotam si addormentò con i suoi padri, fu sepolto con essi nella città di Davide suo antenato e al suo posto divenne re suo figlio Acaz.</verse>
      </chapter>
      <chapter osisID='2Kgs.16'>
        <verse osisID='2Kgs.16.1'>Nell`anno diciassette di Pekach figlio di Romelia, divenne re Acaz figlio di Iotam, re di Giuda.</verse>
        <verse osisID='2Kgs.16.2'>Quando divenne re, aveva vent`anni; regnò sedici anni in Gerusalemme. Non fece ciò che è retto agli occhi del Signore suo Dio, come Davide suo antenato.<note>16, 2. Dal 736 al 716 a.C.</note></verse>
        <verse osisID='2Kgs.16.3'>Camminò sulla strada dei re di Israele; fece perfino passare per il fuoco suo figlio, secondo gli abomini dei popoli che il Signore aveva scacciati di fronte agli Israeliti.</verse>
        <verse osisID='2Kgs.16.4'>Sacrificava e bruciava incenso sulle alture, sui colli e sotto ogni albero verde.</verse>
        <verse osisID='2Kgs.16.5'>In quel tempo marciarono contro Gerusalemme Rezin re di Aram, e Pekach figlio di Romelia, re di Israele; l`assediarono, ma non riuscirono a espugnarla.<note>16, 5. A questo episodio si riferiscono le profezie di Is cc. 7-9.</note></verse>
        <verse osisID='2Kgs.16.6'>Ma il re di Edom approfittò di quella occasione per riconquistare Elat e unirla al suo regno; ne scacciò i Giudei e tornarono ad abitarvi gli Idumei fino ad oggi.</verse>
        <verse osisID='2Kgs.16.7'>Acaz mandò messaggeri a Tiglat-Pilezer re di Assiria, per dirgli: "Io sono tuo servo e tuo figlio; vieni, liberami dalla mano del re di Aram e dalla mano del re di Israele, che sono insorti contro di me".<note>16, 7. Lunga riflessione nello stile dei profeti sulle colpe che condussero alla rovina il regno di Israele.</note></verse>
        <verse osisID='2Kgs.16.8'>Acaz, preso l`argento e l`oro che si trovava nel tempio e nei tesori della reggia, lo mandò in dono al re di Assiria.</verse>
        <verse osisID='2Kgs.16.9'>Il re di Assur lo ascoltò e assalì Damasco e la prese, ne deportò la popolazione a Kir e uccise Rezin.</verse>
        <verse osisID='2Kgs.16.10'>Il re Acaz andò incontro a Tiglat-Pilezer re di Assiria in Damasco e, visto l`altare che si trovava in Damasco, il re Acaz mandò al sacerdote Uria il disegno dell`altare e il suo piano secondo il lavoro.</verse>
        <verse osisID='2Kgs.16.11'>Il sacerdote Uria costruì l`altare, prima che il re Acaz tornasse da Damasco, facendolo proprio identico a quello che il re Acaz gli aveva mandato da Damasco.</verse>
        <verse osisID='2Kgs.16.12'>Tornato da Damasco, il re vide l`altare, vi si avvicinò, vi salì,</verse>
        <verse osisID='2Kgs.16.13'>vi bruciò l`olocausto e l`offerta, vi versò la libazione e vi sparse il sangue dei sacrifici di comunione collocati sull`altare.</verse>
        <verse osisID='2Kgs.16.14'>Separò l`altare di bronzo, che era di fronte al Signore, dalla fronte del tempio, ossia dal punto fra l`altare e il tempio, e lo pose al fianco del nuovo altare verso settentrione.</verse>
        <verse osisID='2Kgs.16.15'>Il re Acaz ordinò al sacerdote Uria: "Sull`altare grande brucerai l`olocausto del mattino, l`offerta della sera, l`olocausto del re e la sua offerta, l`olocausto di tutto il popolo del paese, la sua offerta e le sue libazioni, vi verserai sopra tutto il sangue dell`olocausto e tutto il sangue dei sacrifici di comunione; circa l`altare di bronzo io deciderò".</verse>
        <verse osisID='2Kgs.16.16'>Il sacerdote Uria eseguì a puntino l`ordine di Acaz.</verse>
        <verse osisID='2Kgs.16.17'>Il re Acaz smontò le basi, da cui rimosse le doghe e tolse i bacini. Fece scendere il grande bacino dai buoi di bronzo che lo sostenevano e lo collocò sul pavimento di pietre.</verse>
        <verse osisID='2Kgs.16.18'>In considerazione del re d`Assiria egli eliminò anche il portico del sabato, che era stato costruito nel tempio, e l`ingresso esterno del re.</verse>
        <verse osisID='2Kgs.16.19'>Le altre gesta di Acaz, le sue azioni, ecco, sono descritte nel libro delle Cronache dei re di Giuda.</verse>
        <verse osisID='2Kgs.16.20'>Acaz si addormentò con i suoi padri; fu sepolto nella città di Davide e al suo posto divenne re suo figlio Ezechia.</verse>
      </chapter>
      <chapter osisID='2Kgs.17'>
        <verse osisID='2Kgs.17.1'>Nell`anno decimosecondo di Acaz re di Giuda divenne re in Samaria su Israele Osea figlio di Ela, il quale regnò nove anni.<note>17, 1. Dal 732 al 724 a.C.</note></verse>
        <verse osisID='2Kgs.17.2'>Fece ciò che è male agli occhi del Signore, ma non come i re di Israele che erano stati prima di lui.</verse>
        <verse osisID='2Kgs.17.3'>Contro di lui marciò Salmanassar re d`Assiria; Osea divenne suo vassallo e gli pagò un tributo.</verse>
        <verse osisID='2Kgs.17.4'>Poi però il re d`Assiria scoprì una congiura di Osea, che aveva inviato messaggeri a So re d`Egitto e non spediva più il tributo al re d`Assiria, come faceva prima, ogni anno. Perciò il re d`Assiria lo fece imprigionare e lo chiuse in carcere.</verse>
        <verse osisID='2Kgs.17.5'>Il re d`Assiria invase tutto il paese, andò in Samaria e l`assediò per tre anni.</verse>
        <verse osisID='2Kgs.17.6'>Nell`anno nono di Osea il re d`Assiria occupò Samaria, deportò gli Israeliti in Assiria, destinandoli a Calach, alla zona intorno a Cabor, fiume del Gozan, e alle città della Media.</verse>
        <verse osisID='2Kgs.17.7'>Ciò avvenne perché gli Israeliti avevano peccato contro il Signore loro Dio, che li aveva fatti uscire dal paese d`Egitto, liberandoli dal potere del faraone re d`Egitto; essi avevano temuto altri dei.</verse>
        <verse osisID='2Kgs.17.8'>Avevano seguito le pratiche delle popolazioni distrutte dal Signore all`arrivo degli Israeliti e quelle introdotte dai re di Israele.</verse>
        <verse osisID='2Kgs.17.9'>Gli Israeliti avevano proferito contro il Signore loro Dio cose non giuste e si erano costruiti alture in tutte le loro città, dai più piccoli villaggi alle fortezze.</verse>
        <verse osisID='2Kgs.17.10'>Avevano eretto stele e pali sacri su ogni alto colle e sotto ogni albero verde.</verse>
        <verse osisID='2Kgs.17.11'>Ivi avevano bruciato incenso, come le popolazioni che il Signore aveva disperso alla loro venuta; avevano compiuto azioni cattive, irritando il Signore.</verse>
        <verse osisID='2Kgs.17.12'>Avevano servito gli idoli, dei quali il Signore aveva detto: "Non farete una cosa simile!".</verse>
        <verse osisID='2Kgs.17.13'>Eppure il Signore, per mezzo di tutti i suoi profeti e dei veggenti, aveva ordinato a Israele e a Giuda: "Convertitevi dalle vostre vie malvage e osservate i miei comandi e i miei decreti secondo ogni legge, che io ho imposta ai vostri padri e che ho fatto dire a voi per mezzo dei miei servi, i profeti".</verse>
        <verse osisID='2Kgs.17.14'>Ma essi non ascoltarono, anzi indurirono la cervice rendendola simile a quella dei loro padri, i quali non avevano creduto al Signore loro Dio.</verse>
        <verse osisID='2Kgs.17.15'>Rigettarono i suoi decreti e le alleanze che aveva concluse con i loro padri, e le testimonianze che aveva loro date; seguirono le vanità e diventarono anch`essi fatui, a imitazione dei popoli loro vicini, dei quali il Signore aveva comandato di non imitare i costumi.</verse>
        <verse osisID='2Kgs.17.16'>Abbandonarono tutti i comandi del Signore loro Dio; si eressero i due vitelli in metallo fuso, si prepararono un palo sacro, si prostrarono davanti a tutta la milizia celeste e venerarono Baal.</verse>
        <verse osisID='2Kgs.17.17'>Fecero passare i loro figli e le loro figlie per il fuoco; praticarono la divinazione e gli incantesimi; si vendettero per compiere ciò che è male agli occhi del Signore, provocandolo a sdegno.</verse>
        <verse osisID='2Kgs.17.18'>Per questo il Signore si adirò molto contro Israele e lo allontanò dalla sua presenza e non rimase se non la sola tribù di Giuda.<note>17, 18. Dalla sua presenza, cioè dalla terra promessa.</note></verse>
        <verse osisID='2Kgs.17.19'>Ma neppure quelli di Giuda osservarono i comandi del Signore loro Dio, ma piuttosto seguirono le usanze fissate da Israele.</verse>
        <verse osisID='2Kgs.17.20'>Il Signore, perciò, rigettò tutta la discendenza di Israele; li umiliò e li mise in balìa di briganti, finché non li scacciò dalla sua presenza.</verse>
        <verse osisID='2Kgs.17.21'>Difatti, quando Israele fu strappato dalla casa di Davide, e proclamò re Geroboamo, figlio di Nebat, questi allontanò Israele dal seguire il Signore e gli fece commettere un grande peccato.</verse>
        <verse osisID='2Kgs.17.22'>Gli Israeliti imitarono in tutto il peccato commesso da Geroboamo; non se ne allontanarono,</verse>
        <verse osisID='2Kgs.17.23'>finché il Signore allontanò Israele dalla sua presenza, come aveva preannunziato per mezzo di tutti i suoi servi, i profeti; fece deportare Israele dal suo paese in Assiria, dove è fino ad oggi.</verse>
        <verse osisID='2Kgs.17.24'>Il re d`Assiria mandò gente da Babilonia, da Cuta, da Avva, da Camat e da Sefarvaim e la sistemò nelle città della Samaria invece degli Israeliti. E quelli presero possesso della Samaria e si stabilirono nelle sue città.</verse>
        <verse osisID='2Kgs.17.25'>All`inizio del loro insediamento non temevano il Signore ed Egli inviò contro di loro dei leoni, che ne fecero strage.</verse>
        <verse osisID='2Kgs.17.26'>Allora dissero al re d`Assiria: "Le genti che tu hai trasferite e insediate nelle città della Samaria non conoscono la religione del Dio del paese ed Egli ha mandato contro di loro dei leoni, i quali ne fanno strage, perché quelle non conoscono la religione del Dio del paese".</verse>
        <verse osisID='2Kgs.17.27'>Il re d`Assiria ordinò: "Mandatevi qualcuno dei sacerdoti che avete deportati di lì: vada, vi si stabilisca e insegni la religione del Dio del paese".</verse>
        <verse osisID='2Kgs.17.28'>Venne uno dei sacerdoti deportati da Samaria che si stabilì a Betel e insegnò loro come temere il Signore.</verse>
        <verse osisID='2Kgs.17.29'>Tuttavia ciascuna nazione si fabbricò i suoi dei e li mise nei templi delle alture costruite dai Samaritani, ognuna nella città ove dimorava.</verse>
        <verse osisID='2Kgs.17.30'>Gli uomini di Babilonia si fabbricarono Succot-Benot; gli uomini di Cuta si fabbricarono Nergal; gli uomini di Camat si fabbricarono Asima.</verse>
        <verse osisID='2Kgs.17.31'>Quelli di Avva si fabbricarono Nibcaz e Tartach; quelli di Sefarvaim bruciavano nel fuoco i propri figli in onore di Adram-Melech e di Anam-Melech, dei di Sefarvàim.</verse>
        <verse osisID='2Kgs.17.32'>Venerarono anche il Signore; si scelsero i sacerdoti delle alture, presi qua e là, e li collocavano nei templi delle alture.</verse>
        <verse osisID='2Kgs.17.33'>Temevano il Signore e servivano i loro dei secondo gli usi delle popolazioni, dalle quali provenivano i deportati.</verse>
        <verse osisID='2Kgs.17.34'>Fino ad oggi essi seguono questi usi antichi: non venerano il Signore e non agiscono secondo i suoi statuti e i suoi decreti né secondo la legge e il comando che il Signore ha dato ai figli di Giacobbe, che chiamò Israele.</verse>
        <verse osisID='2Kgs.17.35'>Il Signore aveva concluso con loro un`alleanza e aveva loro ordinato: "Non venerate altri dei, non prostratevi davanti a loro, non serviteli e non sacrificate a loro,</verse>
        <verse osisID='2Kgs.17.36'>ma temete il Signore, che vi ha fatti uscire dal paese d`Egitto con grande potenza e con braccio teso: davanti a lui solo prostratevi e a lui offrite sacrifici.</verse>
        <verse osisID='2Kgs.17.37'>Osserverete gli statuti, i decreti, la legge e il comando che egli vi ha prescritti, mettendoli in pratica sempre; non venererete divinità straniere.</verse>
        <verse osisID='2Kgs.17.38'>Non vi dimenticherete dell`alleanza conclusa con voi e non venererete divinità straniere,</verse>
        <verse osisID='2Kgs.17.39'>ma venererete soltanto il Signore vostro Dio, che vi libererà dal potere di tutti i vostri nemici".</verse>
        <verse osisID='2Kgs.17.40'>Essi però non ascoltarono: agirono sempre secondo i loro antichi costumi.</verse>
        <verse osisID='2Kgs.17.41'>Così quelle genti temevano il Signore e servivano i loro idoli; i loro figli e nipoti continuano a fare oggi come hanno fatto i loro padri.</verse>
      </chapter>
      <chapter osisID='2Kgs.18'>
        <verse osisID='2Kgs.18.1'>Nell`anno terzo di Osea figlio di Ela, re di Israele, divenne re Ezechia figlio di Acaz, re di Giuda.</verse>
        <verse osisID='2Kgs.18.2'>Quando egli divenne re, aveva venticinque anni; regnò ventinove anni in Gerusalemme. Sua madre si chiamava Abi, figlia di Zaccaria.<note>18, 2. Dal 716 al 587 a.C.</note></verse>
        <verse osisID='2Kgs.18.3'>Fece ciò che è retto agli occhi del Signore, secondo quanto aveva fatto Davide suo antenato.</verse>
        <verse osisID='2Kgs.18.4'>Egli eliminò le alture e frantumò le stele, abbattè il palo sacro e fece a pezzi il serpente di bronzo, eretto da Mosè; difatti fino a quel tempo gli Israeliti gli bruciavano incenso e lo chiamavano Necustan.<note>18, 4. cfr. Nm 21, 6-9. cfr. Sap 16, 6-9.</note></verse>
        <verse osisID='2Kgs.18.5'>Egli confidò nel Signore, Dio di Israele. Fra tutti i re di Giuda nessuno fu simile a lui, né fra i suoi successori né fra i suoi predecessori.<note>18, 5. cfr l'elogio di Sir 48, 17-28.</note></verse>
        <verse osisID='2Kgs.18.6'>Attaccato al Signore, non se ne allontanò; osservò i decreti che il Signore aveva dati a Mosè.</verse>
        <verse osisID='2Kgs.18.7'>Il Signore fu con Ezechia e questi riuscì in tutte le iniziative. Egli si ribellò al re d`Assiria e non gli fu sottomesso.</verse>
        <verse osisID='2Kgs.18.8'>Sconfisse i Filistei fino a Gaza e ai suoi confini, dal più piccolo villaggio fino alle fortezze.</verse>
        <verse osisID='2Kgs.18.9'>Nell`anno quarto del re Ezechia, cioè l`anno settimo di Osea figlio di Ela, re di Israele, Salmanassar re di Assiria marciò contro Samaria e la assediò.</verse>
        <verse osisID='2Kgs.18.10'>Dopo tre anni la prese; nell`anno sesto di Ezechia, cioè l`anno nono di Osea re di Israele, Samaria fu presa.</verse>
        <verse osisID='2Kgs.18.11'>Il re d`Assiria deportò gli Israeliti in Assiria, destinandoli a Calach, al Cabor, fiume del Gozan, e alle città della Media.</verse>
        <verse osisID='2Kgs.18.12'>Ciò accadde perché quelli non avevano ascoltato la voce del Signore loro Dio e ne avevano trasgredito l`alleanza e non avevano ascoltato né messo in pratica quanto aveva loro comandato Mosè, servo di Dio.</verse>
        <verse osisID='2Kgs.18.13'>Nell`anno quattordici del re Ezechia, Sennàcherib re di Assiria assalì e prese tutte le fortezze di Giuda.<note>18, 13. Il testo da cui a tutto il c. 20 è riprodotto con varianti in Is cc. 36-39. Sennacherib regnò dal 704 al 681 a.C. e nei suoi annali mena vanto delle conquiste palestinesi. L'invasione avvenne nel 701 a.C.</note></verse>
        <verse osisID='2Kgs.18.14'>Ezechia, re di Giuda, mandò a dire al re d`Assiria in Lachis: "Ho peccato; allontànati da me e io sopporterò quanto mi imporrai". Il re di Assiria impose a Ezechia re di Giuda trecento talenti d`argento e trenta talenti d`oro.</verse>
        <verse osisID='2Kgs.18.15'>Ezechia consegnò tutto il denaro che si trovava nel tempio e nei tesori della reggia.</verse>
        <verse osisID='2Kgs.18.16'>In quel tempo Ezechia staccò dalle porte del tempio del Signore e dagli stipiti l`oro, di cui egli stesso re di Giuda li aveva rivestiti, e lo diede al re d`Assiria.</verse>
        <verse osisID='2Kgs.18.17'>Il re d`Assiria mandò il tartan, il capo delle guardie e il gran coppiere da Lachis a Gerusalemme, al re Ezechia, con un grande esercito. Costoro salirono e giunsero a Gerusalemme; si fermarono al canale della piscina superiore, sulla strada del campo del lavandaio.<note>18, 17. Tartan è un titolo militare equivalente a comandante supremo.</note></verse>
        <verse osisID='2Kgs.18.18'>Essi chiesero del re e incontro a loro vennero Eliakim figlio di Chelkia, il maggiordomo, Sebna lo scriba e Ioach figlio di Asaf, l`archivista.<note>18, 18. Per Sebna cfr. Is 22, 15-25.</note></verse>
        <verse osisID='2Kgs.18.19'>Il gran coppiere disse loro: "Riferite a Ezechia: Dice il gran re, il re d`Assiria: Che fiducia è quella su cui ti appoggi?</verse>
        <verse osisID='2Kgs.18.20'>Pensi forse che la semplice parola possa sostituire il consiglio e la forza nella guerra? Ora, in chi confidi ribellandoti a me?</verse>
        <verse osisID='2Kgs.18.21'>Ecco, tu confidi su questo sostegno di canna spezzata, che è l`Egitto, che penetra nella mano, forandola, a chi vi si appoggia; tale è il faraone re di Egitto per chiunque confida in lui.<note>18, 21. cfr. Is 30, 1-7. cfr. Is 31, 1-3.</note></verse>
        <verse osisID='2Kgs.18.22'>Se mi dite: Noi confidiamo nel Signore nostro Dio, non è forse quello stesso del quale Ezechia distrusse le alture e gli altari, ordinando alla gente di Giuda e di Gerusalemme: Vi prostrerete soltanto davanti a questo altare in Gerusalemme?</verse>
        <verse osisID='2Kgs.18.23'>Ora vieni al mio signore, re d`Assiria; io ti darò duemila cavalli, se potrai procurarti cavalieri per essi.</verse>
        <verse osisID='2Kgs.18.24'>Come potresti fare retrocedere uno solo dei più piccoli servi del mio signore? Eppure tu confidi nell`Egitto per i carri e i cavalieri.</verse>
        <verse osisID='2Kgs.18.25'>Ora, non è forse secondo il volere del Signore che io sono venuto contro questo paese per distruggerlo? Il Signore mi ha detto: Và contro questo paese e distruggilo".</verse>
        <verse osisID='2Kgs.18.26'>Eliakim figlio di Chelkia, Sebna e Ioach risposero al gran coppiere: "Parla, ti prego, ai tuoi servi in aramaico, perché noi lo comprendiamo; non parlare in ebraico, mentre il popolo che è sulle mura ascolta".<note>18, 26. Il popolo cominciò a parlare l'aramaico, lingua dell'alta Mesopotamia, durante l'esilio in Babilonia; al tempo di Cristo era la lingua comune in Palestina.</note></verse>
        <verse osisID='2Kgs.18.27'>Il gran coppiere replicò: "Forse io sono stato inviato al tuo signore e a te dal mio signore per pronunziare tali parole e non piuttosto agli uomini che stanno sulle mura, i quali saranno ridotti a mangiare i loro escrementi e a bere la loro urina con voi?".</verse>
        <verse osisID='2Kgs.18.28'>Il gran coppiere allora si alzò e gridò a gran voce in ebraico: "Udite la parola del gran re, del re d`Assiria:</verse>
        <verse osisID='2Kgs.18.29'>Dice il re: Non vi inganni Ezechia, poiché non potrà liberarvi dalla mia mano.</verse>
        <verse osisID='2Kgs.18.30'>Ezechia non vi induca a confidare nel Signore, dicendo: Certo, il Signore ci libererà, questa città non sarà messa nelle mani del re d`Assiria.</verse>
        <verse osisID='2Kgs.18.31'>Non ascoltate Ezechia, poiché dice il re d`Assiria: Fate la pace con me e arrendetevi; allora ognuno potrà mangiare i frutti della sua vigna e dei suoi fichi, ognuno potrà bere l`acqua della sua cisterna,</verse>
        <verse osisID='2Kgs.18.32'>finché io non venga per condurvi in un paese come il vostro, in un paese che produce frumento e mosto, in un paese ricco di pane e di vigne, in un paese di ulivi e di miele; voi vivrete e non morirete. Non ascoltate Ezechia che vi inganna, dicendovi: Il Signore ci libererà!</verse>
        <verse osisID='2Kgs.18.33'>Forse gli dei delle nazioni hanno liberato ognuno il proprio paese dalla mano del re d`Assiria?</verse>
        <verse osisID='2Kgs.18.34'>Dove sono gli dei di Camat e di Arpad? Dove sono gli dei di Sefarvaim, di Ena e di Ivva? Hanno essi forse liberato Samaria dalla mia mano?</verse>
        <verse osisID='2Kgs.18.35'>Quali mai, fra tutti gli dei di quelle nazioni, hanno liberato il loro paese dalla mia mano? Potrà forse il Signore liberare Gerusalemme dalla mia mano?".</verse>
        <verse osisID='2Kgs.18.36'>Quelli tacquero e non gli risposero neppure una parola, perché l`ordine del re era: "Non rispondete loro".</verse>
        <verse osisID='2Kgs.18.37'>Eliakim figlio di Chelkia, il maggiordomo, Sebna lo scriba e Ioach figlio di Asaf, l`archivista, si presentarono a Ezechia con le vesti stracciate e gli riferirono le parole del gran coppiere.</verse>
      </chapter>
      <chapter osisID='2Kgs.19'>
        <verse osisID='2Kgs.19.1'>Quando udì, il re Ezechia si lacerò le vesti, si coprì di sacco e andò nel tempio.</verse>
        <verse osisID='2Kgs.19.2'>Quindi mandò Eliakim, il maggiordomo, Sebna lo scriba e gli anziani dei sacerdoti coperti di sacco dal profeta Isaia figlio di Amoz,</verse>
        <verse osisID='2Kgs.19.3'>perché gli dicessero: "Dice Ezechia: Giorno di angoscia, di castigo e di vergogna è questo, poiché i bambini giungono al punto di venire alla luce, ma manca alla partoriente la forza di partorire.<note>19, 3. Proverbio che indica una situazione disperata.</note></verse>
        <verse osisID='2Kgs.19.4'>Forse il Signore tuo Dio ha udito le parole del gran coppiere, che il re d`Assiria suo padrone ha inviato a insultare il Dio vivente e lo castigherà per le parole che il Signore tuo Dio ha udito. Innalza ora una preghiera per quelli che ancora sopravvivono".</verse>
        <verse osisID='2Kgs.19.5'>Così i ministri del re Ezechia andarono da Isaia.</verse>
        <verse osisID='2Kgs.19.6'>Disse loro Isaia: "Riferite al vostro padrone: Dice il Signore: Non temere le cose che hai udite e con le quali i servitori del re d`Assiria mi hanno ingiuriato.</verse>
        <verse osisID='2Kgs.19.7'>Ecco io manderò in lui uno spirito tale che egli, appena avrà udito una notizia, ritornerà nel suo paese e nel suo paese io lo farò perire di spada".<note>19, 7. Uno spirito, cioè preoccupazione, ansia. La sollevazione di babilonia costringerà Sennacherib ad abbandonare il campo.</note></verse>
        <verse osisID='2Kgs.19.8'>Il gran coppiere ritornò e trovò il re d`Assiria che assaliva Libna, poiché aveva saputo che si era allontanato da Lachis.</verse>
        <verse osisID='2Kgs.19.9'>Appena Sennàcherib seppe che Tiraca re di Etiopia era uscito per muovergli guerra, inviò di nuovo messaggeri a Ezechia per dirgli:<note>19, 9. Tiraca è detto re per anticipazione; fu l'ultimo faraone della dinastia etiopica.</note></verse>
        <verse osisID='2Kgs.19.10'>"Direte a Ezechia, re di Giuda: Non ti inganni il Dio in cui confidi, dicendoti: Gerusalemme non sarà consegnata nelle mani del re d`Assiria.</verse>
        <verse osisID='2Kgs.19.11'>Ecco, tu sai ciò che hanno fatto i re di Assiria in tutti i paesi che votarono allo sterminio. Soltanto tu ti salveresti?</verse>
        <verse osisID='2Kgs.19.12'>Gli dei delle nazioni che i miei padri distrussero hanno forse salvato quelli di Gozan, di Carran, di Rezef e le genti di Eden in Telassar?</verse>
        <verse osisID='2Kgs.19.13'>Dove sono il re di Camat e il re di Arpad e il re della città di Sefarvàim, di Ena e di Ivva?".</verse>
        <verse osisID='2Kgs.19.14'>Ezechia prese la lettera dalle mani dei messaggeri e la lesse, poi salì al tempio e, svolgendo lo scritto davanti al Signore,</verse>
        <verse osisID='2Kgs.19.15'>pregò: "Signore Dio di Israele, che siedi sui cherubini, tu solo sei Dio per tutti i regni della terra; tu hai fatto il cielo e la terra.</verse>
        <verse osisID='2Kgs.19.16'>Porgi, Signore, l`orecchio e ascolta; apri, Signore, gli occhi e vedi; ascolta tutte le parole che Sennàcherib ha fatto dire per insultare il Dio vivente.</verse>
        <verse osisID='2Kgs.19.17'>E` vero, o Signore, che i re d`Assiria hanno devastato tutte le nazioni e i loro territori;</verse>
        <verse osisID='2Kgs.19.18'>hanno gettato i loro dei nel fuoco; quelli però, non erano dei, ma solo opera delle mani d`uomo, legno e pietra; perciò li hanno distrutti.</verse>
        <verse osisID='2Kgs.19.19'>Ora, Signore nostro Dio, liberaci dalla sua mano, perché sappiano tutti i regni della terra che tu sei il Signore, il solo Dio".</verse>
        <verse osisID='2Kgs.19.20'>Allora Isaia figlio di Amoz mandò a dire a Ezechia: "Dice il Signore, Dio di Israele: Ho udito quanto hai chiesto nella tua preghiera riguardo a Sennàcherib re d`Assiria.</verse>
        <verse osisID='2Kgs.19.21'>Questa è la parola che il Signore ha pronunziato contro di lui: Ti disprezza, ti deride la vergine figlia di Sion. Dietro a te scuote il capo la figlia di Gerusalemme.<note>19, 21. La vergine figlia di Sion è espressione poetica frequente nei profeti, per indicare Gerusalemme.</note></verse>
        <verse osisID='2Kgs.19.22'>Chi hai insultato e schernito? Contro chi hai alzato la voce e hai elevato, superbo, i tuoi occhi? Contro il Santo di Israele!<note>19, 22. Il Santo d'Israele, è un titolo tipico in Isaia, per esaltare la trascendenza di Dio.</note></verse>
        <verse osisID='2Kgs.19.23'>Per mezzo dei tuoi messaggeri hai insultato il Signore e hai detto: Con i miei carri numerosi sono salito in cima ai monti, sugli estremi gioghi del Libano: ne ho tagliato i cedri più alti, i suoi cipressi più belli; sono penetrato nel suo angolo più remoto, nella sua foresta lussureggiante.</verse>
        <verse osisID='2Kgs.19.24'>Io ho scavato e bevuto acque straniere; ho fatto inaridire con la pianta dei miei piedi tutti i torrenti d`Egitto.</verse>
        <verse osisID='2Kgs.19.25'>Non hai forse udito? Da tempo ho preparato questo; da giorni remoti io l`ho progettato; ora lo eseguisco. Era deciso che tu riducessi un cumulo di rovine le città fortificate;</verse>
        <verse osisID='2Kgs.19.26'>i loro abitanti impotenti erano spaventati e confusi, erano come l`erba dei campi, come una giovane pianta verde, come l`erba dei tetti, bruciata dal vento d`oriente.</verse>
        <verse osisID='2Kgs.19.27'>Ti sieda, esca o rientri, io ti conosco.</verse>
        <verse osisID='2Kgs.19.28'>Siccome infuri contro di me e la tua arroganza è salita ai miei orecchi, ti porrò il mio anello alle narici e il mio morso alle labbra; ti farò tornare per la strada, per la quale sei venuto.</verse>
        <verse osisID='2Kgs.19.29'>Questo ti serva come segno: si mangi quest`anno il frutto dei semi caduti, nell`anno prossimo ciò che nasce da sé, nel terzo anno semineranno e mieteranno, pianteranno vigne e ne mangeranno il frutto.<note>19, 29. Il segno è dato ad Ezechia.</note></verse>
        <verse osisID='2Kgs.19.30'>Il resto della casa di Giuda che scamperà continuerà a mettere radici di sotto e a dar frutto in alto.</verse>
        <verse osisID='2Kgs.19.31'>Poiché da Gerusalemme uscirà il resto, dal monte Sion il residuo. Lo zelo del Signore farà ciò.</verse>
        <verse osisID='2Kgs.19.32'>Perciò dice il Signore contro il re d`Assiria: Non entrerà in questa città e non vi lancerà una freccia, non l`affronterà con scudi e non vi costruirà terrapieno.</verse>
        <verse osisID='2Kgs.19.33'>Ritornerà per la strada per cui è venuto; non entrerà in questa città. Oracolo del Signore.</verse>
        <verse osisID='2Kgs.19.34'>Proteggerò questa città per salvarla, per amore di me e di Davide mio servo".</verse>
        <verse osisID='2Kgs.19.35'>Ora in quella notte l`angelo del Signore scese e percosse nell`accampamento degli Assiri centottantacinquemila uomini. Quando i superstiti si alzarono al mattino, ecco, quelli erano tutti morti.<note>19, 35. All'angelo sterminatore sono attribuite specialmente le epidemie (cfr2 Sam 24, 15-17), infatti l'esercito fu decimato dalla peste. Questa inopinata salvezza è considerata come tipo della salvezza messianica: cfr. Is 52, 4. cfr1 Mac 7, 41. cfr2 Mac 8, 19.</note></verse>
        <verse osisID='2Kgs.19.36'>Sennàcherib re d`Assiria levò le tende, fece ritorno e rimase a Ninive.</verse>
        <verse osisID='2Kgs.19.37'>Mentre pregava nel tempio di Nisroch suo dio, Adram-Melech e Sarezer suoi figli l`uccisero di spada, mettendosi quindi al sicuro nel paese di Ararat. Al suo posto divenne re suo figlio Assarhàddon.<note>19, 37. L'assassinio fu perpetrato nel 681 a.C.</note></verse>
      </chapter>
      <chapter osisID='2Kgs.20'>
        <verse osisID='2Kgs.20.1'>In quei giorni Ezechia si ammalò mortalmente. Il profeta Isaia figlio di Amoz si recò da lui e gli parlò: "Dice il Signore: Dá disposizioni per la tua casa, perché morirai e non guarirai".<note>20, 1. Questi fatti precedettero quelli narrati nei cc. 18-19.</note></verse>
        <verse osisID='2Kgs.20.2'>Ezechia allora voltò la faccia verso la parete e pregò il Signore:</verse>
        <verse osisID='2Kgs.20.3'>"Signore, ricordati che ho camminato davanti a te con fedeltà e con cuore integro e ho compiuto ciò che a te sembra bene". Ed Ezechia fece un gran pianto.</verse>
        <verse osisID='2Kgs.20.4'>Prima che Isaia uscisse dal cortile centrale, il Signore gli disse:</verse>
        <verse osisID='2Kgs.20.5'>"Torna indietro e riferisci a Ezechia, principe del mio popolo: Dice il Signore, Dio di Davide tuo padre: Ho udito la tua preghiera e visto le tue lacrime; ecco io ti guarirò; il terzo giorno salirai al tempio.</verse>
        <verse osisID='2Kgs.20.6'>Aggiungerò alla durata della tua vita quindici anni. Libererò te e questa città dalla mano del re d`Assiria; proteggerò questa città per amore di me e di Davide mio servo".</verse>
        <verse osisID='2Kgs.20.7'>Isaia disse: "Prendete un impiastro di fichi". Lo presero e lo posero sull`ulcera e il re guarì.</verse>
        <verse osisID='2Kgs.20.8'>Ezechia disse a Isaia: "Qual è il segno che il Signore mi guarirà e che, il terzo giorno, salirò al tempio?".</verse>
        <verse osisID='2Kgs.20.9'>Isaia rispose: "Da parte del Signore questo ti sia come segno che il Signore manterrà la promessa, fatta a te: Vuoi che l`ombra avanzi di dieci gradi oppure che retroceda di dieci gradi?".<note>20, 9. Gli orologi solari erano stati importati dalla Babilonia.</note></verse>
        <verse osisID='2Kgs.20.10'>Ezechia disse: "E` facile che l`ombra si allunghi di dieci gradi, non però che torni indietro di dieci gradi".</verse>
        <verse osisID='2Kgs.20.11'>Il profeta Isaia invocò il Signore e l`ombra tornò indietro per i dieci gradi che essa aveva già scorsi sulla meridiana di Acaz.</verse>
        <verse osisID='2Kgs.20.12'>In quel tempo Merodak-Baladan figlio di Baladan, re di Babilonia, mandò lettere e doni a Ezechia, perché aveva saputo che Ezechia era stato malato.<note>20, 12. Merodak-Baladan si era sottratto al vassallaggio verso l'Assiria nel 722 a.C. ed era in cerca di alleati.</note></verse>
        <verse osisID='2Kgs.20.13'>Ezechia gioì al loro arrivo. Egli mostrò agli inviati tutta la camera del suo tesoro, l`argento e l`oro, gli aromi e l`olio fino, il suo arsenale e quanto si trovava nei suoi magazzini; non ci fu nulla che Ezechia non mostrasse nella reggia e in tutto il suo regno.</verse>
        <verse osisID='2Kgs.20.14'>Allora il profeta Isaia si presentò al re Ezechia e gli domandò: "Che hanno detto quegli uomini e da dove sono venuti a te?". Ezechia rispose: "Sono venuti da una regione lontana, da Babilonia".</verse>
        <verse osisID='2Kgs.20.15'>Quegli soggiunse: "Che cosa han visto nella tua reggia?". Ezechia rispose: "Hanno visto quanto si trova nella mia reggia; non c`è nulla nei miei magazzini che io non abbia mostrato loro".</verse>
        <verse osisID='2Kgs.20.16'>Allora Isaia disse a Ezechia: "Ascolta la parola del Signore!</verse>
        <verse osisID='2Kgs.20.17'>Ecco giorni verranno in cui quanto si trova nella tua reggia e quanto hanno accumulato i tuoi antenati fino ad oggi verrà portato in Babilonia; non vi resterà nulla, dice il Signore.</verse>
        <verse osisID='2Kgs.20.18'>Dei figli, che da te saranno nati e che tu avrai generato, alcuni saranno presi e saranno eunuchi nella reggia di Babilonia".</verse>
        <verse osisID='2Kgs.20.19'>Ezechia disse a Isaia: "Buona è la parola del Signore, che mi hai riferita". Egli pensava: "Perché no? Almeno vi saranno pace e sicurezza durante la mia vita".<note>20, 19. Cfr il compimento delle profezie in 22, 16-20.</note></verse>
        <verse osisID='2Kgs.20.20'>Le altre gesta di Ezechia, tutte le sue prodezze, la costruzione della piscina e del canale, con cui portò l`acqua nella città, sono descritte nel libro delle Cronache dei re di Giuda.<note>20, 20. E' stata ritrovata l'iscrizione posta dal re in occasione della perforazione del canale-acquedotto: cfr 2 Cr 32, 30.</note></verse>
        <verse osisID='2Kgs.20.21'>Ezechia si addormentò con i suoi padri. Al suo posto divenne re suo figlio Manasse.</verse>
      </chapter>
      <chapter osisID='2Kgs.21'>
        <verse osisID='2Kgs.21.1'>Quando divenne re, Manasse aveva dodici anni; regnò cinquantacinque anni in Gerusalemme; sua madre si chiamava Chefziba.<note>21, 1. Dal 687 al 642 a.C.</note></verse>
        <verse osisID='2Kgs.21.2'>Fece ciò che è male agli occhi del Signore, imitando gli abomini delle popolazioni sterminate già dal Signore all`arrivo degli Israeliti.</verse>
        <verse osisID='2Kgs.21.3'>Ricostruì le alture demolite dal padre Ezechia, eresse altari a Baal, innalzò un palo sacro, come l`aveva fatto Acab, re di Israele. Si prostrò davanti a tutta la milizia del cielo e la servì.</verse>
        <verse osisID='2Kgs.21.4'>Costruì altari nel tempio riguardo al quale il Signore aveva detto: "In Gerusalemme porrò il mio nome".</verse>
        <verse osisID='2Kgs.21.5'>Costruì altari a tutta la milizia del cielo nei due cortili del tempio.</verse>
        <verse osisID='2Kgs.21.6'>Fece passare suo figlio per il fuoco, praticò la divinazione e la magìa, istituì i negromanti e gli indovini. Compì in tante maniere ciò che è male agli occhi del Signore, da provocare il suo sdegno.</verse>
        <verse osisID='2Kgs.21.7'>Collocò l`immagine di Asera, da lui fatta fare, nel tempio, riguardo al quale il Signore aveva detto a Davide e al figlio Salomone: "In questo tempio e in Gerusalemme, che mi sono scelta fra tutte le tribù di Israele, porrò il mio nome per sempre.<note>21, 7. Il simbolo della dea cananea Asera era il palo sacro.</note></verse>
        <verse osisID='2Kgs.21.8'>Non sopporterò più che il piede degli Israeliti vada errando lontano dal paese che io ho dato ai loro padri, purché procurino di eseguire quanto ho comandato loro e tutta la legge, che ha imposto loro il mio servo Mosè ".</verse>
        <verse osisID='2Kgs.21.9'>Ma essi non ascoltarono. Manasse li spinse ad agire peggio delle popolazioni sterminate dal Signore alla venuta degli Israeliti.</verse>
        <verse osisID='2Kgs.21.10'>Allora il Signore disse per mezzo dei suoi servi i profeti:</verse>
        <verse osisID='2Kgs.21.11'>"Poiché Manasse re di Giuda ha compiuto tali abomini, peggiori di tutti quelli commessi dagli Amorrei prima di lui, e ha indotto a peccare anche Giuda per mezzo dei suoi idoli,</verse>
        <verse osisID='2Kgs.21.12'>per questo dice il Signore Dio di Israele: Eccomi, mando su Gerusalemme e su Giuda una tale sventura da far rintronare gli orecchi di chi l`udrà.</verse>
        <verse osisID='2Kgs.21.13'>Stenderò su Gerusalemme la cordicella di Samaria e il piombino della casa di Acab; asciugherò Gerusalemme come si asciuga un piatto, che si asciuga e si rovescia.</verse>
        <verse osisID='2Kgs.21.14'>Rigetterò il resto della mia eredità; li metterò nelle mani dei loro nemici; diventeranno preda e bottino di tutti i loro nemici,</verse>
        <verse osisID='2Kgs.21.15'>perché hanno fatto ciò che è male ai miei occhi e mi hanno provocato a sdegno da quando i loro padri uscirono dall`Egitto fino ad oggi".</verse>
        <verse osisID='2Kgs.21.16'>Manasse versò anche sangue innocente in grande quantità fino a riempirne Gerusalemme da un`estremità all`altra, oltre i peccati che aveva fatto commettere a Giuda, facendo ciò che è male agli occhi del Signore.</verse>
        <verse osisID='2Kgs.21.17'>Le altre gesta di Manasse, tutte le sue azioni e le colpe commesse, sono descritte nel libro delle Cronache dei re di Giuda.</verse>
        <verse osisID='2Kgs.21.18'>Manasse si addormentò con i suoi padri; fu sepolto nel giardino di casa sua, nel giardino di Uzza. Al suo posto divenne re suo figlio Amon.</verse>
        <verse osisID='2Kgs.21.19'>Quando divenne re, Amon aveva ventidue anni; regnò due anni in Gerusalemme. Sua madre, di Iotba, si chiamava Mesullemet figlia di Caruz.</verse>
        <verse osisID='2Kgs.21.20'>Fece ciò che è male agli occhi del Signore, come l`aveva fatto il padre Manasse.</verse>
        <verse osisID='2Kgs.21.21'>Camminò su tutte le strade su cui aveva camminato il padre e servì gli idoli che suo padre aveva servito e si prostrò davanti ad essi.</verse>
        <verse osisID='2Kgs.21.22'>Abbandonò il Signore, Dio dei suoi padri, e non seguì la via del Signore.</verse>
        <verse osisID='2Kgs.21.23'>Contro Amon congiurarono i suoi ufficiali, che uccisero il re nel suo palazzo.</verse>
        <verse osisID='2Kgs.21.24'>Ma il popolo del paese uccise quanti avevano congiurato contro il re Amon. Il medesimo popolo proclamò re al suo posto il figlio Giosia.</verse>
        <verse osisID='2Kgs.21.25'>Le altre gesta di Amon, le sue azioni, sono descritte nel libro delle Cronache dei re di Giuda.</verse>
        <verse osisID='2Kgs.21.26'>Lo seppellirono nel suo sepolcro, nel giardino di Uzza. Al suo posto divenne re suo figlio Giosia.</verse>
      </chapter>
      <chapter osisID='2Kgs.22'>
        <verse osisID='2Kgs.22.1'>Quando divenne re, Giosia aveva otto anni; regnò trentun anni in Gerusalemme. Sua madre, di Boscat, si chiamava Iedida figlia di Adaia.</verse>
        <verse osisID='2Kgs.22.2'>Fece ciò che è retto agli occhi del Signore, imitando in tutto la condotta di Davide, suo antenato, senza deviare né a destra né a sinistra.<note>22, 2. Dal 640 al 609 a.C. A questo tempo si riferisce il ministero profetico di Sofonia.</note></verse>
        <verse osisID='2Kgs.22.3'>Nell`anno diciotto del suo regno, Giosia mandò Safan figlio di Asalia, figlio di Mesullam, scriba, nel tempio dicendogli:</verse>
        <verse osisID='2Kgs.22.4'>"Và da Chelkia sommo sacerdote; egli raccolga il denaro portato nel tempio, che i custodi della soglia hanno raccolto dal popolo.</verse>
        <verse osisID='2Kgs.22.5'>Lo consegni agli esecutori dei lavori, addetti al tempio; costoro lo diano a quanti compiono le riparazioni del tempio,</verse>
        <verse osisID='2Kgs.22.6'>ossia ai falegnami, ai costruttori e ai muratori e l`usino per acquistare legname e pietre da taglio occorrenti per il restauro del tempio.</verse>
        <verse osisID='2Kgs.22.7'>Non c`è bisogno di controllare il denaro consegnato nelle mani di costoro, perché la loro condotta ispira fiducia".</verse>
        <verse osisID='2Kgs.22.8'>Il sommo sacerdote Chelkia disse allo scriba Safan: "Ho trovato nel tempio il libro della legge". Chelkia diede il libro a Safan, che lo lesse.<note>22, 8. E' il libro del Deuteronomio, abbandonato in qualche ripostiglio al tempo dei pessimi re Manasse e Amon (642-640 a.C.). La riforma di Giosia del 622 s'inizia a partire dal ritrovato libro sacro, che diede origine a un vasto movimento religioso.</note></verse>
        <verse osisID='2Kgs.22.9'>Lo scriba Safan quindi andò dal re e gli riferì: "I tuoi servitori hanno versato il denaro trovato nel tempio e l`hanno consegnato agli esecutori dei lavori, addetti al tempio".</verse>
        <verse osisID='2Kgs.22.10'>Inoltre lo scriba Safan riferì al re: "Il sacerdote Chelkia mi ha dato un libro". Safan lo lesse davanti al re.</verse>
        <verse osisID='2Kgs.22.11'>Udite le parole del libro della legge, il re si lacerò le vesti.</verse>
        <verse osisID='2Kgs.22.12'>Egli comandò al sacerdote Chelkia, ad Achikam figlio di Safan, ad Acbor figlio di Michea, allo scriba Safan e ad Asaia ministro del re:</verse>
        <verse osisID='2Kgs.22.13'>"Andate, consultate il Signore per me, per il popolo e per tutto Giuda, intorno alle parole di questo libro ora trovato; difatti è grande la collera del Signore, che si è accesa contro di noi perché i nostri padri non hanno ascoltato le parole di questo libro e nelle loro azioni non si sono ispirati a quanto è stato scritto per noi".</verse>
        <verse osisID='2Kgs.22.14'>Il sacerdote Chelkia insieme con Achikam, Acbor, Safan e Asaia andarono dalla profetessa Culda moglie di Sallum, figlio di Tikva, figlio di Carcas, guardarobiere; essa abitava in Gerusalemme nel secondo quartiere.</verse>
        <verse osisID='2Kgs.22.15'>L`interrogarono ed essa rispose loro: "Dice il Signore Dio di Israele: Riferite all`uomo che vi ha inviati da me:</verse>
        <verse osisID='2Kgs.22.16'>Così parla il Signore: Eccomi, io faccio piombare una sciagura su questo luogo e sui suoi abitanti, attuando tutte le parole del libro lette dal re di Giuda,<note>22, 16. Un'antica tradizione annoverava tra le vittime il profeta Isaia.</note></verse>
        <verse osisID='2Kgs.22.17'>perché hanno abbandonato me e hanno bruciato incenso ad altri dei per provocarmi a sdegno con tutte le opere delle loro mani; la mia collera divamperà contro questo luogo e non si spegnerà!</verse>
        <verse osisID='2Kgs.22.18'>Al re di Giuda, che vi ha inviati a consultare il Signore, riferirete: Queste cose dice il Signore Dio d`Israele: Quanto alle parole che hai udito,...</verse>
        <verse osisID='2Kgs.22.19'>poiché il tuo cuore si è intenerito e ti sei umiliato davanti al Signore, udendo le mie parole contro questo luogo e contro i suoi abitanti, che cioè diverranno una desolazione e una maledizione, ti sei lacerate le vesti e hai pianto davanti a me, anch`io ti ho ascoltato. Oracolo del Signore.</verse>
        <verse osisID='2Kgs.22.20'>Per questo, ecco, io ti riunirò ai tuoi padri; sarai composto nel tuo sepolcro in pace; i tuoi occhi non vedranno tutta la sciagura che io farò piombare su questo luogo". Quelli riferirono il messaggio al re.</verse>
      </chapter>
      <chapter osisID='2Kgs.23'>
        <verse osisID='2Kgs.23.1'>Per suo ordine si radunarono presso il re tutti gli anziani di Giuda e di Gerusalemme.</verse>
        <verse osisID='2Kgs.23.2'>Il re salì al tempio del Signore insieme con tutti gli uomini di Giuda e con tutti gli abitanti di Gerusalemme, con i sacerdoti, con i profeti e con tutto il popolo, dal più piccolo al più grande. Ivi fece leggere alla loro presenza le parole del libro dell`alleanza, trovato nel tempio.</verse>
        <verse osisID='2Kgs.23.3'>Il re, in piedi presso la colonna, concluse un`alleanza davanti al Signore, impegnandosi a seguire il Signore e a osservarne i comandi, le leggi e i decreti con tutto il cuore e con tutta l`anima, mettendo in pratica le parole dell`alleanza scritte in quel libro. Tutto il popolo aderì all`alleanza.</verse>
        <verse osisID='2Kgs.23.4'>Il re comandò al sommo sacerdote Chelkia, ai sacerdoti del secondo ordine e ai custodi della soglia di condurre fuori del tempio tutti gli oggetti fatti in onore di Baal, di Asera e di tutta la milizia del cielo; li bruciò fuori di Gerusalemme, nei campi del Cedron, e ne portò la cenere a Betel.</verse>
        <verse osisID='2Kgs.23.5'>Destituì i sacerdoti, creati dai re di Giuda per offrire incenso sulle alture delle città di Giuda e dei dintorni di Gerusalemme, e quanti offrivano incenso a Baal, al sole e alla luna, alle stelle e a tutta la milizia del cielo.</verse>
        <verse osisID='2Kgs.23.6'>Fece portare il palo sacro dal tempio fuori di Gerusalemme, nel torrente Cedron, e là lo bruciò e ne fece gettar la cenere nel sepolcro dei figli del popolo.</verse>
        <verse osisID='2Kgs.23.7'>Demolì le case dei prostituti sacri, che erano nel tempio, e nelle quali le donne tessevano tende per Asera.</verse>
        <verse osisID='2Kgs.23.8'>Fece venire tutti i sacerdoti dalle città di Giuda, profanò le alture, dove i sacerdoti offrivano incenso, da Gheba a Bersabea; demolì l`altura dei satiri, che era davanti alla porta di Giosuè governatore della città, a sinistra di chi entra per la porta della città.<note>23, 8. Le indicazioni geografiche abbracciano tutto il territorio di Giuda.</note></verse>
        <verse osisID='2Kgs.23.9'>Però i sacerdoti delle alture non salirono più all`altare del Signore in Gerusalemme, anche se mangiavano pane azzimo in mezzo ai loro fratelli.<note>23, 9. Furono confinati in compiti secondari.</note></verse>
        <verse osisID='2Kgs.23.10'>Giosia dichiarò immondo il Tofet, che si trovava nella valle di Ben-Innon, perché nessuno vi facesse passare ancora il proprio figlio o la propria figlia per il fuoco in onore di Moloch.<note>23, 10. Il Tofet, di significato incerto, era collegato con i sacrifici umani.</note></verse>
        <verse osisID='2Kgs.23.11'>Rimosse i cavalli che i re di Giuda avevano consacrati al sole all`ingresso del tempio, nel locale dell`eunuco Netan-Melech, che era nei cortili, e diede alle fiamme i carri del sole.</verse>
        <verse osisID='2Kgs.23.12'>Demolì gli altari sulla terrazza del piano di sopra di Acaz, eretti dai re di Giuda, e gli altari eretti da Manasse nei due cortili del tempio, li frantumò e ne gettò la polvere nel torrente Cedron.</verse>
        <verse osisID='2Kgs.23.13'>Il re dichiarò immonde le alture che erano di fronte a Gerusalemme, a sud del monte della perdizione, erette da Salomone, re di Israele, in onore di Astàrte, obbrobrio di quelli di Sidone, di Camos, obbrobrio dei Moabiti, e di Milcom, abominio degli Ammoniti.<note>23, 13. Il monte della perdizione è il monte degli Ulivi: cfr 1 Re 11, 7-8. Obbrobrio e abominio sono gli idoli.</note></verse>
        <verse osisID='2Kgs.23.14'>Fece a pezzi le stele e tagliò i pali sacri, riempiendone il posto con ossa umane.<note>23, 14. Il contatto con le ossa, provocando l'impurità legale, rendeva impossibile il culto.</note></verse>
        <verse osisID='2Kgs.23.15'>Demolì anche l`altare di Betel e l`altura eretta da Geroboamo figlio di Nebat, che aveva fatto commettere peccati a Israele; demolì quest`altare e l`altura; di quest`ultima frantumò le pietre, rendendole polvere; bruciò anche il palo sacro.</verse>
        <verse osisID='2Kgs.23.16'>Volgendo Giosia lo sguardo intorno vide i sepolcri che erano sul monte; egli mandò a prendere le ossa dai sepolcri e le bruciò sull`altare profanandolo secondo le parole del Signore pronunziate dall`uomo di Dio quando Geroboamo durante la festa stava presso l`altare. Quindi si voltò; alzato lo sguardo verso il sepolcro dell`uomo di Dio che aveva preannunziato queste cose,</verse>
        <verse osisID='2Kgs.23.17'>Giosia domandò: "Che è quel monumento che io vedo?". Gli uomini della città gli dissero: "E` il sepolcro dell`uomo di Dio che, partito da Giuda, preannunziò quanto tu hai fatto contro l`altare di Betel".</verse>
        <verse osisID='2Kgs.23.18'>Egli disse: "Lasciatelo in pace; nessuno rimuova le sue ossa". Le ossa di lui in tal modo furono risparmiate, insieme con le ossa del profeta venuto da Samaria.</verse>
        <verse osisID='2Kgs.23.19'>Giosia eliminò anche tutti i templi delle alture, costruiti dai re di Israele nelle città della Samaria per provocare a sdegno il Signore. In essi ripetè quanto aveva fatto a Betel.</verse>
        <verse osisID='2Kgs.23.20'>Immolò sugli altari tutti i sacerdoti delle alture locali e vi bruciò sopra ossa umane. Quindi ritornò in Gerusalemme.</verse>
        <verse osisID='2Kgs.23.21'>Il re ordinò a tutto il popolo: "Celebrate la Pasqua per il Signore vostro Dio, con il rito descritto nel libro di questa alleanza".</verse>
        <verse osisID='2Kgs.23.22'>Difatti una Pasqua simile non era mai stata celebrata dal tempo dei Giudici, che governarono Israele, ossia per tutto il periodo dei re di Israele e dei re di Giuda.</verse>
        <verse osisID='2Kgs.23.23'>In realtà, tale Pasqua fu celebrata per il Signore, in Gerusalemme, solo nell`anno diciotto di Giosia.</verse>
        <verse osisID='2Kgs.23.24'>Giosia fece poi scomparire anche i negromanti, gli indovini, i terafim, gli idoli e tutti gli abomini, che erano nel paese di Giuda e in Gerusalemme, per mettere in pratica le parole della legge scritte nel libro trovato dal sacerdote Chelkia nel tempio.<note>23, 24. I terafim erano idoli familiari.</note></verse>
        <verse osisID='2Kgs.23.25'>Prima di lui non era esistito un re che come lui si fosse convertito al Signore con tutto il cuore e con tutta l`anima e con tutta la forza, secondo tutta la legge di Mosè; dopo di lui non ne sorse un altro simile.<note>23, 25. cfr l'elogio che del re fa Sir 49, 1-4.</note></verse>
        <verse osisID='2Kgs.23.26'>Tuttavia il Signore non attenuò l`ardore della sua grande ira, che era divampata contro Giuda a causa di tutte le provocazioni di Manasse.</verse>
        <verse osisID='2Kgs.23.27'>Perciò il Signore disse: "Anche Giuda allontanerò dalla mia presenza, come ho allontanato Israele; respingerò questa città, Gerusalemme, che mi ero scelta, e il tempio di cui avevo detto: Ivi sarà il mio nome".</verse>
        <verse osisID='2Kgs.23.28'>Le altre gesta di Giosia e tutte le sue azioni sono descritte nel libro delle Cronache dei re di Giuda.</verse>
        <verse osisID='2Kgs.23.29'>Durante il suo regno, il faraone Necao re di Egitto si mosse per soccorrere il re d`Assiria sul fiume Eufrate. Il re Giosia gli andò incontro, ma Necao l`uccise in Meghiddo al primo urto.<note>23, 29. L'impero assiro crollava sotto i colpi dei Babilonesi dei Medi. Necao venne nel 609 a.C.</note></verse>
        <verse osisID='2Kgs.23.30'>I suoi ufficiali portarono su un carro il morto da Meghiddo a Gerusalemme e lo seppellirono nel suo sepolcro. Il popolo del paese prese Ioacaz figlio di Giosia, lo unse e lo proclamò re al posto di suo padre.</verse>
        <verse osisID='2Kgs.23.31'>Quando divenne re, Ioacaz aveva ventitre anni; regnò tre mesi in Gerusalemme. Sua madre, di Libna, si chiamava Camutàl, figlia di Geremia.<note>23, 31. Nel 609 a.C.</note></verse>
        <verse osisID='2Kgs.23.32'>Egli fece ciò che è male agli occhi del Signore, come avevano fatto i suoi padri.</verse>
        <verse osisID='2Kgs.23.33'>Il faraone Necao l`imprigionò a Ribla, nel paese di Camat, per non farlo regnare in Gerusalemme; al paese egli impose un gravame di cento talenti d`argento e di un talento d`oro.</verse>
        <verse osisID='2Kgs.23.34'>Il faraone Necao nominò re Eliakim figlio di Giosia, al posto di Giosia suo padre, cambiandogli il nome in Ioiakim. Quindi prese Ioacaz e lo deportò in Egitto, ove morì.<note>23, 34. Il mutamento del nome sta a significare che il re diventa vassallo dell'Egitto.</note></verse>
        <verse osisID='2Kgs.23.35'>Ioiakim consegnò l`argento e l`oro al faraone, avendo tassato il paese per pagare il denaro secondo la disposizione del faraone. Con una tassa individuale, proporzionata ai beni, egli riscosse l`argento e l`oro dal popolo del paese per consegnarlo al faraone Necao.</verse>
        <verse osisID='2Kgs.23.36'>Quando divenne re, Ioiakim aveva venticinque anni; regnò undici anni in Gerusalemme. Sua madre, di Ruma, si chiamava Zebida, figlia di Pedaia.<note>23, 36. Dal 609 al 598 a.C.</note></verse>
        <verse osisID='2Kgs.23.37'>Fece ciò che è male agli occhi del Signore, come avevano fatto i suoi padri.</verse>
      </chapter>
      <chapter osisID='2Kgs.24'>
        <verse osisID='2Kgs.24.1'>Durante il suo regno, Nabucodonosor re di Babilonia gli mosse guerra; Ioiakim gli fu sottomesso per tre anni, poi gli si ribellò.<note>24, 1. Nabucodonosor (604-562 a.C.) è il fondatore dell'impero neo-babilonese, che sostituì l'impero assiro.</note></verse>
        <verse osisID='2Kgs.24.2'>Il Signore mandò contro di lui bande armate di Caldei, di Aramei, di Moabiti e di Ammoniti; le mandò in Giuda per annientarlo, secondo la parola che il Signore aveva pronunziata per mezzo dei suoi servi, i profeti.</verse>
        <verse osisID='2Kgs.24.3'>Ciò avvenne in Giuda solo per volere del Signore, che volle allontanarlo dalla sua presenza a causa del peccato di Manasse, per tutto ciò che aveva fatto,</verse>
        <verse osisID='2Kgs.24.4'>e anche a causa del sangue innocente versato quando aveva riempito di sangue innocente Gerusalemme; per questo il Signore non volle placarsi.</verse>
        <verse osisID='2Kgs.24.5'>Le altre gesta di Ioiakim e tutte le sue azioni sono descritte nel libro delle Cronache dei re di Giuda.</verse>
        <verse osisID='2Kgs.24.6'>Ioiakim si addormentò con i suoi padri e al suo posto divenne re suo figlio Ioiachìn.</verse>
        <verse osisID='2Kgs.24.7'>Il re d`Egitto non uscì più dal suo paese, perché il re di Babilonia, dal torrente di Egitto sino al fiume Eufrate, aveva conquistato quanto una volta apparteneva al re d`Egitto.<note>24, 7. L'influenza dell'Egitto sulla Palestina ebbe termine con la disfatta di Karkemish nel 605 a.C.; cfr. Ger 46.</note></verse>
        <verse osisID='2Kgs.24.8'>Ioiachìn aveva diciotto anni, quando divenne re; regnò tre mesi in Gerusalemme. Sua madre, di Gerusalemme, si chiamava Necusta, figlia di Elnatàn.<note>24, 8. Nel 598 a.C. Ioiachin è più noto con il nome di Ieconia.</note></verse>
        <verse osisID='2Kgs.24.9'>Fece ciò che è male agli occhi del Signore, come aveva fatto suo padre.</verse>
        <verse osisID='2Kgs.24.10'>In quel tempo gli ufficiali di Nabucodònosor re di Babilonia marciarono contro Gerusalemme; la città subì l`assedio.</verse>
        <verse osisID='2Kgs.24.11'>Nabucodònosor re di Babilonia giunse presso la città, mentre i suoi ufficiali l`assediavano.</verse>
        <verse osisID='2Kgs.24.12'>Ioiachìn re di Giuda si presentò con sua madre, i suoi ministri, i suoi capi e i suoi eunuchi, al re di Babilonia; questi, nell`anno ottavo del suo regno, lo fece prigioniero.</verse>
        <verse osisID='2Kgs.24.13'>Il re di Babilonia portò via di là tutti i tesori del tempio e i tesori della reggia; fece a pezzi tutti gli oggetti d`oro, che Salomone re di Israele aveva posti nel tempio. Così si adempì la parola del Signore.</verse>
        <verse osisID='2Kgs.24.14'>Deportò tutta Gerusalemme, cioè tutti i capi, tutti i prodi, in numero di diecimila, tutti i falegnami e i fabbri; rimase solo la gente povera del paese.</verse>
        <verse osisID='2Kgs.24.15'>Deportò in Babilonia Ioiachìn, la madre del re, le mogli del re, i suoi eunuchi e le guide del paese, conducendoli in esilio da Gerusalemme in Babilonia.</verse>
        <verse osisID='2Kgs.24.16'>Tutti gli uomini di valore, in numero di settemila, i falegnami e i fabbri, in numero di mille, e tutti i guerrieri più prodi furono condotti in esilio a Babilonia dal re di Babilonia.</verse>
        <verse osisID='2Kgs.24.17'>Il re di Babilonia nominò re, al posto di Ioiachìn, Mattania suo zio, cambiandogli il nome in Sedecìa.<note>24, 17. Dal 598 al 587 a.C.</note></verse>
        <verse osisID='2Kgs.24.18'>Quando divenne re, Sedecìa aveva ventun anni; regnò undici anni in Gerusalemme. Sua madre, di Libna, si chiamava Camutàl, figlia di Geremia.<note>24, 18. Di qui alla fine, il testo si ritrovava in cfr. Ger 52.</note></verse>
        <verse osisID='2Kgs.24.19'>Fece ciò che è male agli occhi del Signore, come aveva fatto Ioiakim.</verse>
        <verse osisID='2Kgs.24.20'>Ciò accadde in Gerusalemme e in Giuda a causa dell`ira del Signore, tanto che infine li allontanò da sé. Sedecìa poi si ribellò al re di Babilonia.<note>24, 20. La ribellione era stata consigliata da Geremia (cfr. Ger 27. cfr. Ger 29). cfr. Ger 37. cfr. Ger 38.</note></verse>
      </chapter>
      <chapter osisID='2Kgs.25'>
        <verse osisID='2Kgs.25.1'>Nell`anno nono del suo regno, nel decimo mese, il dieci del mese, Nabucodònosor re di Babilonia, con tutto l`esercito, marciò contro Gerusalemme, la circondò da tutte le parti e le costruì intorno opere d`assedio.<note>25, 1. cfr. Ger 39; cfr. Ger 40.</note></verse>
        <verse osisID='2Kgs.25.2'>La città rimase assediata fino all`undecimo anno del re Sedecìa.</verse>
        <verse osisID='2Kgs.25.3'>Al nono giorno del quarto mese, quando la fame dominava la città e non c`era più pane per la popolazione,</verse>
        <verse osisID='2Kgs.25.4'>fu aperta una breccia nelle mura della città. Allora tutti i soldati fuggirono, uscendo dalla città di notte per la via della porta fra le due mura, presso il giardino del re e, mentre i Caldei erano tutt`intorno alla città, presero la via dell`Araba.</verse>
        <verse osisID='2Kgs.25.5'>I soldati dei Caldei inseguirono il re nelle steppe di Gerico, mentre tutto il suo esercito si disperse abbandonandolo.</verse>
        <verse osisID='2Kgs.25.6'>Il re fu preso e condotto dal re di Babilonia a Ribla ove fu pronunziata contro di lui la sentenza.</verse>
        <verse osisID='2Kgs.25.7'>Furono uccisi alla presenza di Sedecìa i suoi figli e a lui Nabucodònosor fece cavare gli occhi, l`incatenò e lo condusse a Babilonia.</verse>
        <verse osisID='2Kgs.25.8'>Il settimo giorno del quinto mese - era l`anno decimonono del re Nabucodònosor re di Babilonia - Nabuzardan, capo delle guardie, ufficiale del re di Babilonia, entrò in Gerusalemme,</verse>
        <verse osisID='2Kgs.25.9'>bruciò il tempio, la reggia e tutte le case di Gerusalemme, dando alle fiamme tutte le case di lusso.</verse>
        <verse osisID='2Kgs.25.10'>Tutto l`esercito dei Caldei, che era con il capo delle guardie, demolì il muro intorno a Gerusalemme.</verse>
        <verse osisID='2Kgs.25.11'>Nabuzardan capo delle guardie deportò il resto del popolo che era stato lasciato in città, quanti erano passati disertori al re di Babilonia e il resto della moltitudine.</verse>
        <verse osisID='2Kgs.25.12'>Il capo delle guardie lasciò alcuni fra i più poveri del paese come vignaioli e come campagnoli.</verse>
        <verse osisID='2Kgs.25.13'>I Caldei fecero a pezzi le colonne di bronzo che erano nel tempio, le basi e il bacino grande di bronzo, che erano ivi, e asportarono tutto il loro bronzo in Babilonia.</verse>
        <verse osisID='2Kgs.25.14'>Essi presero anche le caldaie, le palette, i coltelli, le coppe e tutte le suppellettili di bronzo che servivano al culto.</verse>
        <verse osisID='2Kgs.25.15'>Il capo delle guardie prese anche i bracieri e i bacini, quanto era d`oro puro e quanto era d`argento puro.</verse>
        <verse osisID='2Kgs.25.16'>Quanto alle due colonne, al grande bacino e alle basi, tutto opera di Salomone per il tempio, non si poteva calcolare il peso del loro bronzo, cioè di tutti questi oggetti.</verse>
        <verse osisID='2Kgs.25.17'>Delle colonne, poi, ciascuna era alta diciotto cubiti ed era sormontata da un capitello di bronzo, la cui altezza era di cinque cubiti; tutto intorno al capitello c`erano un reticolato e melagrane, tutto di bronzo; così pure era l`altra colonna.</verse>
        <verse osisID='2Kgs.25.18'>Il capo delle guardie prese Seraia, sacerdote capo, e Zofonia, sacerdote del secondo ordine, insieme con tre custodi della soglia.</verse>
        <verse osisID='2Kgs.25.19'>Dalla città egli prese un funzionario, che era a capo dei guerrieri, cinque uomini fra gli intimi del re, che furono trovati in città, il segretario del capo dell`esercito, che arruolava il popolo del paese, e sessanta uomini del popolo del paese, che si trovavano in città.</verse>
        <verse osisID='2Kgs.25.20'>Nabuzardan capo delle guardie li prese e li condusse al re di Babilonia, a Ribla.</verse>
        <verse osisID='2Kgs.25.21'>Il re di Babilonia li fece uccidere a Ribla, nel paese di Camat. Così fu deportato Giuda dal suo paese.</verse>
        <verse osisID='2Kgs.25.22'>Quanto al popolo che restava nel paese di Giuda, lasciatovi da Nabucodònosor re di Babilonia, gli fu posto a loro capo Godolia figlio di Achikam, figlio di Safan.</verse>
        <verse osisID='2Kgs.25.23'>Quando tutti i capi delle bande armate e i loro uomini seppero che il re di Babilonia aveva fatto governatore Godolia, si presentarono a costui in Mizpa. Essi erano: Ismaele figlio di Netania, Giovanni figlio di Kareach, Seraia figlio di Tancumet, il Netofatita e Iaazania figlio del Maacateo, insieme con i loro uomini.<note>25, 23. Per i particolari cfr. Ger 40, 7. cfr. Ger 41, 3.</note></verse>
        <verse osisID='2Kgs.25.24'>Godolia giurò a loro e ai loro uomini: "Non temete da parte degli ufficiali dei Caldei; rimanete nel paese e servite il re di Babilonia; sarà per il vostro meglio".</verse>
        <verse osisID='2Kgs.25.25'>Nel settimo mese venne Ismaele figlio di Netania, figlio di Elisama, di stirpe regale, con dieci uomini; costoro colpirono a morte Godolia, i Giudei e i Caldei che erano con lui in Mizpa.<note>25, 25. cfr. Ger 41. cfr. Ger 43.</note></verse>
        <verse osisID='2Kgs.25.26'>Tutti, dal più piccolo al più grande, e tutti i capi delle bande armate si mossero per andare in Egitto, perché temevano da parte dei Caldei.</verse>
        <verse osisID='2Kgs.25.27'>Ora nell`anno trentasette della deportazione di Ioiachìn, re di Giuda, nel decimosecondo mese, il ventisette del mese, Evil-Merodach re di Babilonia, nell`anno in cui divenne re, fece grazia a Ioiachìn re di Giuda e lo fece uscire dalla prigione.<note>25, 27. Evil-Merodac era figlio e successore di Nabucodonosor (561-560 a.C.).</note></verse>
        <verse osisID='2Kgs.25.28'>Gli parlò con benevolenza, gli assegnò un seggio superiore ai seggi dei re che si trovavano con lui in Babilonia</verse>
        <verse osisID='2Kgs.25.29'>e gli fece cambiare le vesti che aveva portato nella prigione. Ioiachìn mangiò sempre dalla tavola del re per tutto il resto della sua vita.</verse>
        <verse osisID='2Kgs.25.30'>Il suo vitto quotidiano gli fu assicurato sempre dal re di Babilonia, finché visse..<note>25, 30. Da testi cuneiformi trovati nel palazzo di Babilonia risultano le assegnazioni per il mantenimento.</note></verse>
      </chapter>
    </div></osisText>
</osis>