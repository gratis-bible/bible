<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='italian1' xml:lang='it'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='italian1'>
        <title>Italian Version</title>
        <contributor>
		 The Unbound Bible
		 Biola University: Administrative Computing
		 13800 Biola Ave.
		 La Mirada, CA 90639
		 United States of America
		 562-903-4722 
	       </contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>your entry goes here</description>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>italian1</identifier>
        <source>ftp://unboundftp.biola.edu/pub/italian_utf8.zip</source>
        <language type='IETF'>it</language>
        <relation/>
        <coverage>provide the bible to the world</coverage>
        <rights>I think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Josh'>
      <chapter osisID='Josh.1'>
        <verse osisID='Josh.1.1'>Dopo la morte di Mosè, servo del Signore, il Signore disse a Giosuè, figlio di Nun, servo di Mosè:</verse>
        <verse osisID='Josh.1.2'>Mosè mio servo è morto; orsù, attraversa questo Giordano tu e tutto questo popolo, verso il paese che io dò loro, agli Israeliti.</verse>
        <verse osisID='Josh.1.3'>Ogni luogo che calcherà la pianta dei vostri piedi, ve l'ho assegnato, come ho promesso a Mosè.</verse>
        <verse osisID='Josh.1.4'>Dal deserto e dal Libano fino al fiume grande, il fiume Eufrate, tutto il paese degli Hittiti, fino al Mar Mediterraneo, dove tramonta il sole: tali saranno i vostri confini.</verse>
        <verse osisID='Josh.1.5'>Nessuno potrà resistere a te per tutti i giorni della tua vita; come sono stato con Mosè, così sarò con te; non ti lascerò né ti abbandonerò.</verse>
        <verse osisID='Josh.1.6'>Sii coraggioso e forte, poiché tu dovrai mettere questo popolo in possesso della terra che ho giurato ai loro padri di dare loro.</verse>
        <verse osisID='Josh.1.7'>Solo sii forte e molto coraggioso, cercando di agire secondo tutta la legge che ti ha prescritta Mosè, mio servo. Non deviare da essa né a destra né a sinistra, perché tu abbia successo in qualunque tua impresa.</verse>
        <verse osisID='Josh.1.8'>Non si allontani dalla tua bocca il libro di questa legge, ma mèditalo giorno e notte, perché tu cerchi di agire secondo quanto vi è scritto; poiché allora tu porterai a buon fine le tue imprese e avrai successo.</verse>
        <verse osisID='Josh.1.9'>Non ti ho io comandato: Sii forte e coraggioso? Non temere dunque e non spaventarti, perché è con te il Signore tuo Dio, dovunque tu vada.</verse>
        <verse osisID='Josh.1.10'>Allora Giosuè comandò agli scribi del popolo:</verse>
        <verse osisID='Josh.1.11'>Passate in mezzo all'accampamento e comandate al popolo: Fatevi provviste di viveri, poiché fra tre giorni voi passerete questo Giordano, per andare ad occupare il paese che il Signore vostro Dio vi dà in possesso.</verse>
        <verse osisID='Josh.1.12'>Poi Giosuè disse ai Rubeniti, ai Gaditi e alla metà della tribù di Manàsse:</verse>
        <verse osisID='Josh.1.13'>Ricordatevi di ciò che vi ha ordinato Mosè, servo del Signore: Il Signore Dio vostro vi concede riposo e vi dà questo paese;</verse>
        <verse osisID='Josh.1.14'>le vostre mogli, i vostri bambini e il vostro bestiame rimarranno nella terra che vi ha assegnata Mosè oltre il Giordano; voi tutti invece, prodi guerrieri, passerete ben armati davanti ai vostri fratelli, e li aiuterete,</verse>
        <verse osisID='Josh.1.15'>finché il Signore conceda riposo ai vostri fratelli, come a voi, e anch'essi siano entrati in possesso del paese che il Signore Dio vostro assegna loro. Allora ritornerete e possederete la terra della vostra eredità, che Mosè, servo del Signore, diede a voi oltre il Giordano, ad oriente.</verse>
        <verse osisID='Josh.1.16'>Essi risposero a Giosuè: Faremo quanto ci hai ordinato e noi andremo dovunque ci manderai.</verse>
        <verse osisID='Josh.1.17'>Come abbiamo obbedito in tutto a Mosè, così obbediremo a te; ma il Signore tuo Dio sia con te come è stato con Mosè.</verse>
        <verse osisID='Josh.1.18'>Chiunque disprezzerà i tuoi ordini e non obbedirà alle tue parole in quanto ci comanderai, sarà messo a morte. Solo, sii forte e coraggioso.</verse>
      </chapter>
      <chapter osisID='Josh.2'>
        <verse osisID='Josh.2.1'>In seguito Giosuè, figlio di Nun, di nascosto inviò da Sittim due spie, ingiungendo: Andate, osservate il territorio e Gerico. Essi andarono ed entrarono in casa di una donna, una prostituta chiamata Raab, dove passarono la notte.</verse>
        <verse osisID='Josh.2.2'>Ma fu riferito al re di Gerico: Ecco alcuni degli Israeliti sono venuti qui questa notte per esplorare il paese.</verse>
        <verse osisID='Josh.2.3'>Allora il re di Gerico mandò a dire a Raab: Fà uscire gli uomini che sono venuti da te e sono entrati in casa tua, perché sono venuti per esplorare tutto il paese.</verse>
        <verse osisID='Josh.2.4'>Allora la donna prese i due uomini e, dopo averli nascosti, rispose: Sì, sono venuti da me quegli uomini, ma non sapevo di dove fossero.</verse>
        <verse osisID='Josh.2.5'>Ma quando stava per chiudersi la porta della città al cader della notte, essi uscirono e non so dove siano andati. Inseguiteli subito e li raggiungerete.</verse>
        <verse osisID='Josh.2.6'>Essa invece li aveva fatti salire sulla terrazza e li aveva nascosti fra gli steli di lino che vi aveva accatastato.</verse>
        <verse osisID='Josh.2.7'>Gli uomini li inseguirono sulla strada del Giordano verso i guadi e si chiuse la porta, dopo che furono usciti gli inseguitori.</verse>
        <verse osisID='Josh.2.8'>Quelli non si erano ancora coricati quando la donna salì da loro sulla terrazza</verse>
        <verse osisID='Josh.2.9'>e disse loro: So che il Signore vi ha assegnato il paese, che il terrore da voi gettato si è abbattuto su di noi e che tutti gli abitanti della regione sono sopraffatti dallo spavento davanti a voi,</verse>
        <verse osisID='Josh.2.10'>perché abbiamo sentito come il Signore ha prosciugato le acque del Mare Rosso davanti a voi, alla vostra uscita dall'Egitto e come avete trattato i due re Amorrei, che erano oltre il Giordano, Sicon ed Og, da voi votati allo sterminio.</verse>
        <verse osisID='Josh.2.11'>Lo si è saputo e il nostro cuore è venuto meno e nessuno ardisce di fiatare dinanzi a voi, perché il Signore vostro Dio è Dio lassù in cielo e quaggiù sulla terra.</verse>
        <verse osisID='Josh.2.12'>Ora giuratemi per il Signore che, come io ho usato benevolenza, anche voi userete benevolenza alla casa di mio padre; datemi dunque un segno certo</verse>
        <verse osisID='Josh.2.13'>che lascerete vivi mio padre, mia madre, i miei fratelli, le mie sorelle e quanto loro appartiene e risparmierete le nostre vite dalla morte.</verse>
        <verse osisID='Josh.2.14'>Gli uomini le dissero: A morte le nostre vite al posto vostro, purché non riveliate questo nostro affare; quando poi il Signore ci darà il paese, ti tratteremo con benevolenza e lealtà.</verse>
        <verse osisID='Josh.2.15'>Allora essa li fece scendere con una corda dalla finestra, perché la sua casa era addossata al muro di cinta; infatti sulle mura aveva l'abitazione.</verse>
        <verse osisID='Josh.2.16'>Disse loro: Andate verso la montagna, perché non si imbattano in voi i vostri inseguitori e là rimarrete nascosti tre giorni fino al loro ritorno; poi andrete per la vostra strada.</verse>
        <verse osisID='Josh.2.17'>Le risposero allora gli uomini: Saremo sciolti da questo giuramento, che ci hai fatto fare, a queste condizioni:</verse>
        <verse osisID='Josh.2.18'>quando noi entreremo nel paese, legherai questa cordicella di filo scarlatto alla finestra, per la quale ci hai fatto scendere e radunerai presso di te in casa tuo padre, tua madre, i tuoi fratelli e tutta la famiglia di tuo padre.</verse>
        <verse osisID='Josh.2.19'>Chiunque allora uscirà dalla porta di casa tua, il suo sangue ricadrà sulla sua testa e noi non ne avremo colpa; chiunque invece sarà con te in casa, il suo sangue ricada sulla nostra testa, se gli si metterà addosso una mano.</verse>
        <verse osisID='Josh.2.20'>Ma se tu rivelerai questo nostro affare, noi saremo liberi da ciò che ci hai fatto giurare.</verse>
        <verse osisID='Josh.2.21'>Essa allora rispose: Sia così secondo le vostre parole. Poi li congedò e quelli se ne andarono. Essa legò la cordicella scarlatta alla finestra.</verse>
        <verse osisID='Josh.2.22'>Se ne andarono dunque e giunsero alla montagna dove rimasero tre giorni, finché non furono tornati gli inseguitori. Gli inseguitori li avevano cercati in ogni direzione senza trovarli.</verse>
        <verse osisID='Josh.2.23'>I due uomini allora tornarono sui loro passi, scesero dalla montagna, passarono il Giordano e vennero da Giosuè, figlio di Nun, e gli raccontarono quanto era loro accaduto.</verse>
        <verse osisID='Josh.2.24'>Dissero a Giosuè: Dio ha messo nelle nostre mani tutto il paese e tutti gli abitanti del paese sono gia disfatti dinanzi a noi.</verse>
      </chapter>
      <chapter osisID='Josh.3'>
        <verse osisID='Josh.3.1'>Giosuè si mise all'opera di buon mattino; partirono da Sittim e giunsero al Giordano, lui e tutti gli Israeliti. Lì si accamparono prima di attraversare.</verse>
        <verse osisID='Josh.3.2'>Trascorsi tre giorni, gli scribi passarono in mezzo all'accampamento</verse>
        <verse osisID='Josh.3.3'>e diedero al popolo questo ordine: Quando vedrete l'arca dell'alleanza del Signore Dio vostro e i sacerdoti leviti che la portano, voi vi muoverete dal vostro posto e la seguirete;</verse>
        <verse osisID='Josh.3.4'>ma tra voi ed essa vi sarà la distanza di circa duemila cùbiti: non avvicinatevi. Così potrete conoscere la strada dove andare, perché prima d'oggi non siete passati per questa strada.</verse>
        <verse osisID='Josh.3.5'>Poi Giosuè disse al popolo: Santificatevi, poiché domani il Signore compirà meraviglie in mezzo a voi.</verse>
        <verse osisID='Josh.3.6'>Giosuè disse ai sacerdoti: Portate l'arca dell'alleanza e passate davanti al popolo. Essi portarono l'arca dell'alleanza e camminarono davanti al popolo.</verse>
        <verse osisID='Josh.3.7'>Disse allora il Signore a Giosuè: Oggi stesso comincerò a glorificarti agli occhi di tutto Israele, perché sappiano che come sono stato con Mosè, così sarò con te.</verse>
        <verse osisID='Josh.3.8'>Tu ordinerai ai sacerdoti che portano l'arca dell'alleanza: Quando sarete giunti alla riva delle acque del Giordano, voi vi fermerete.</verse>
        <verse osisID='Josh.3.9'>Disse allora Giosuè agli Israeliti: Avvicinatevi e ascoltate gli ordini del Signore Dio vostro.</verse>
        <verse osisID='Josh.3.10'>Continuò Giosuè: Da ciò saprete che il Dio vivente è in mezzo a voi e che, certo, scaccerà dinanzi a voi il Cananeo, l'Hittita, l'Eveo, il Perizzita, il Gergeseo, l'Amorreo e il Gebuseo.</verse>
        <verse osisID='Josh.3.11'>Ecco l'arca dell'alleanza del Signore di tutta la terra passa dinanzi a voi nel Giordano.</verse>
        <verse osisID='Josh.3.12'>Ora sceglietevi dodici uomini dalle tribù di Israele, un uomo per ogni tribù.</verse>
        <verse osisID='Josh.3.13'>Quando le piante dei piedi dei sacerdoti che portano l'arca di Dio, Signore di tutta la terra, si poseranno sulle acque del Giordano, le acque del Giordano si divideranno; le acque che scendono dalla parte superiore si fermeranno come un solo argine.</verse>
        <verse osisID='Josh.3.14'>Quando il popolo si mosse dalle sue tende per attraversare il Giordano, i sacerdoti che portavano l'arca dell'alleanza camminavano davanti al popolo.</verse>
        <verse osisID='Josh.3.15'>Appena i portatori dell'arca furono arrivati al Giordano e i piedi dei sacerdoti che portavano l'arca si immersero al limite delle acque - il Giordano infatti durante tutti i giorni della mietitura è gonfio fin sopra tutte le sponde -</verse>
        <verse osisID='Josh.3.16'>si fermarono le acque che fluivano dall'alto e stettero come un solo argine a grande distanza, in Adama, la città che è presso Zartan, mentre quelle che scorrevano verso il mare dell'Araba, il Mar Morto, se ne staccarono completamente e il popolo passò di fronte a Gerico.</verse>
        <verse osisID='Josh.3.17'>I sacerdoti che portavano l'arca dell'alleanza del Signore si fermarono immobili all'asciutto in mezzo al Giordano, mentre tutto Israele passava all'asciutto, finché tutta la gente non ebbe finito di attraversare il Giordano.</verse>
      </chapter>
      <chapter osisID='Josh.4'>
        <verse osisID='Josh.4.1'>Quando tutta la gente ebbe finito di attraversare il Giordano, il Signore disse a Giosuè:</verse>
        <verse osisID='Josh.4.2'>Sceglietevi dal popolo dodici uomini, un uomo per ogni tribù,</verse>
        <verse osisID='Josh.4.3'>e comandate loro: Prendetevi dodici pietre da qui, in mezzo al Giordano, dal luogo dove stanno immobili i piedi dei sacerdoti; trasportatele con voi e deponetele nel luogo, dove vi accamperete questa notte.</verse>
        <verse osisID='Josh.4.4'>Allora Giosuè convocò i dodici uomini, che aveva designati tra gli Israeliti, un uomo per ogni tribù,</verse>
        <verse osisID='Josh.4.5'>e disse loro: Passate davanti all'arca del Signore vostro Dio in mezzo al Giordano e caricatevi sulle spalle ciascuno una pietra, secondo il numero delle tribù degli Israeliti,</verse>
        <verse osisID='Josh.4.6'>perché diventino un segno in mezzo a voi. Quando domani i vostri figli vi chiederanno: Che significano per voi queste pietre?</verse>
        <verse osisID='Josh.4.7'>risponderete loro: Perché si divisero le acque del Giordano dinanzi all'arca dell'alleanza del Signore; mentre essa attraversava il Giordano, le acque del Giordano si divisero e queste pietre dovranno essere un memoriale per gli Israeliti, per sempre.</verse>
        <verse osisID='Josh.4.8'>Fecero dunque gli Israeliti come aveva comandato Giosuè, presero dodici pietre in mezzo al Giordano, secondo quanto aveva comandato il Signore a Giosuè, in base al numero delle tribù degli Israeliti, le trasportarono con sé verso l'accampamento e le deposero in quel luogo.</verse>
        <verse osisID='Josh.4.9'>Giosuè fece collocare altre dodici pietre in mezzo al Giordano, nel luogo dove poggiavano i piedi dei sacerdoti che portavano l'arca dell'alleanza: esse si trovano là fino ad oggi.</verse>
        <verse osisID='Josh.4.10'>I sacerdoti che portavano l'arca si erano fermati in mezzo al Giordano, finché fosse eseguito ogni ordine che il Signore aveva comandato a Giosuè di comunicare al popolo, e secondo tutte le prescrizioni di Mosè a Giosuè. Il popolo dunque si affrettò a passare.</verse>
        <verse osisID='Josh.4.11'>Quando poi tutto il popolo ebbe terminato la traversata, passò l'arca del Signore e i sacerdoti, dinanzi al popolo.</verse>
        <verse osisID='Josh.4.12'>Passarono i figli di Ruben, i figli di Gad e metà della tribù di Manàsse, ben armati, davanti agli Israeliti, secondo quanto aveva comandato loro Mosè;</verse>
        <verse osisID='Josh.4.13'>circa quarantamila, armati per la guerra, passarono davanti al Signore per il combattimento verso le steppe di Gerico.</verse>
        <verse osisID='Josh.4.14'>In quel giorno il Signore glorificò Giosuè agli occhi di tutto Israele e lo temettero, come avevano temuto Mosè in tutti i giorni della sua vita.</verse>
        <verse osisID='Josh.4.15'>Disse allora il Signore a Giosuè:</verse>
        <verse osisID='Josh.4.16'>Comanda ai sacerdoti che portano l'arca della testimonianza che salgano dal Giordano.</verse>
        <verse osisID='Josh.4.17'>Giosuè comandò ai sacerdoti: Salite dal Giordano.</verse>
        <verse osisID='Josh.4.18'>Non appena i sacerdoti, che portavano l'arca dell'alleanza del Signore, furono saliti dal Giordano, mentre le piante dei piedi dei sacerdoti raggiungevano l'asciutto, le acque del Giordano tornarono al loro posto e rifluirono come prima su tutta l'ampiezza delle loro sponde.</verse>
        <verse osisID='Josh.4.19'>Il popolo salì dal Giordano il dieci del primo mese e si accampò in Gàlgala, dalla parte orientale di Gerico.</verse>
        <verse osisID='Josh.4.20'>Quelle dodici pietre che avevano portate dal Giordano, Giosuè le eresse in Gàlgala.</verse>
        <verse osisID='Josh.4.21'>Si rivolse poi agli Israeliti: Quando domani i vostri figli interrogheranno i loro padri: Che cosa sono queste pietre?,</verse>
        <verse osisID='Josh.4.22'>farete sapere ai vostri figli: All'asciutto Israele ha attraversato questo Giordano,</verse>
        <verse osisID='Josh.4.23'>poiché il Signore Dio vostro prosciugò le acque del Giordano dinanzi a voi, finché foste passati, come fece il Signore Dio vostro al Mare Rosso, che prosciugò davanti a noi finché non fummo passati;</verse>
        <verse osisID='Josh.4.24'>perché tutti i popoli della terra sappiano quanto è forte la mano del Signore e temiate il Signore Dio vostro, per sempre.</verse>
      </chapter>
      <chapter osisID='Josh.5'>
        <verse osisID='Josh.5.1'>Quando tutti i re degli Amorrei, che sono oltre il Giordano ad occidente, e tutti i re dei Cananei, che erano presso il mare, seppero che il Signore aveva prosciugato le acque del Giordano davanti agli Israeliti, finché furono passati, si sentirono venir meno il cuore e non ebbero più fiato davanti agli Israeliti.</verse>
        <verse osisID='Josh.5.2'>In quel tempo il Signore disse a Giosuè: Fatti coltelli di selce e circoncidi di nuovo gli Israeliti.</verse>
        <verse osisID='Josh.5.3'>Giosuè si fece coltelli di selce e circoncise gli Israeliti alla collina Aralot.</verse>
        <verse osisID='Josh.5.4'>La ragione per cui Giosuè fece praticare la circoncisione è la seguente: tutto il popolo uscito dall'Egitto, i maschi, tutti gli uomini atti alla guerra, morirono nel deserto dopo l'uscita dall'Egitto;</verse>
        <verse osisID='Josh.5.5'>mentre tutto quel popolo che ne era uscito era circonciso, tutto il popolo nato nel deserto, dopo l'uscita dall'Egitto, non era circonciso.</verse>
        <verse osisID='Josh.5.6'>Quarant'anni infatti camminarono gli Israeliti nel deserto, finché fu estinta tutta la nazione, cioè gli uomini atti alla guerra usciti dall'Egitto, i quali non avevano ascoltato la voce del Signore e ai quali il Signore aveva giurato di non mostrare loro quella terra, dove scorre latte e miele, che il Signore aveva giurato ai padri di darci,</verse>
        <verse osisID='Josh.5.7'>ma al loro posto fece sorgere i loro figli e questi circoncise Giosuè; non erano infatti circoncisi perché non era stata fatta la circoncisione durante il viaggio.</verse>
        <verse osisID='Josh.5.8'>Quando si terminò di circoncidere tutta la nazione, rimasero al loro posto nell'accampamento finché furono guariti.</verse>
        <verse osisID='Josh.5.9'>Allora il Signore disse a Giosuè: Oggi ho allontanato da voi l'infamia d'Egitto. Quel luogo si chiamò Gàlgala fino ad oggi.</verse>
        <verse osisID='Josh.5.10'>Si accamparono dunque in Gàlgala gli Israeliti e celebrarono la pasqua al quattordici del mese, alla sera, nella steppa di Gerico.</verse>
        <verse osisID='Josh.5.11'>Il giorno dopo la pasqua mangiarono i prodotti della regione, azzimi e frumento abbrustolito in quello stesso giorno.</verse>
        <verse osisID='Josh.5.12'>La manna cessò il giorno dopo, come essi ebbero mangiato i prodotti della terra e non ci fu più manna per gli Israeliti; in quell'anno mangiarono i frutti della terra di Canaan.</verse>
        <verse osisID='Josh.5.13'>Mentre Giosuè era presso Gerico, alzò gli occhi ed ecco, vide un uomo in piedi davanti a sé che aveva in mano una spada sguainata. Giosuè si diresse verso di lui e gli chiese: Tu sei per noi o per i nostri avversari?.</verse>
        <verse osisID='Josh.5.14'>Rispose: No, io sono il capo dell'esercito del Signore. Giungo proprio ora. Allora Giosuè cadde con la faccia a terra, si prostrò e gli disse: Che dice il mio signore al suo servo?.</verse>
        <verse osisID='Josh.5.15'>Rispose il capo dell'esercito del Signore a Giosuè: Togliti i sandali dai tuoi piedi, perché il luogo sul quale tu stai è santo. Giosuè così fece.</verse>
      </chapter>
      <chapter osisID='Josh.6'>
        <verse osisID='Josh.6.1'>Ora Gerico era saldamente sbarrata dinanzi agli Israeliti; nessuno usciva e nessuno entrava.</verse>
        <verse osisID='Josh.6.2'>Disse il Signore a Giosuè: Vedi, io ti metto in mano Gerico e il suo re. Voi tutti prodi guerrieri,</verse>
        <verse osisID='Josh.6.3'>tutti atti alla guerra, girerete intorno alla città, facendo il circuito della città una volta. Così farete per sei giorni.</verse>
        <verse osisID='Josh.6.4'>Sette sacerdoti porteranno sette trombe di corno d'ariete davanti all'arca; il settimo giorno poi girerete intorno alla città per sette volte e i sacerdoti suoneranno le trombe.</verse>
        <verse osisID='Josh.6.5'>Quando si suonerà il corno dell'ariete, appena voi sentirete il suono della tromba, tutto il popolo proromperà in un grande grido di guerra, allora le mura della città crolleranno e il popolo entrerà, ciascuno diritto davanti a sé.</verse>
        <verse osisID='Josh.6.6'>Giosuè, figlio di Nun, convocò i sacerdoti e disse loro: Portate l'arca dell'alleanza; sette sacerdoti portino sette trombe di corno d'ariete davanti all'arca del Signore.</verse>
        <verse osisID='Josh.6.7'>Disse al popolo: Mettetevi in marcia e girate intorno alla città e il gruppo armato passi davanti all'arca del Signore.</verse>
        <verse osisID='Josh.6.8'>Come Giosuè ebbe parlato al popolo, i sette sacerdoti, che portavano le sette trombe d'ariete davanti al Signore, si mossero e suonarono le trombe, mentre l'arca dell'alleanza del Signore li seguiva;</verse>
        <verse osisID='Josh.6.9'>l'avanguardia precedeva i sacerdoti che suonavano le trombe e la retroguardia seguiva l'arca; si procedeva a suon di tromba.</verse>
        <verse osisID='Josh.6.10'>Al popolo Giosuè aveva ordinato: Non urlate, non fate neppur sentire la voce e non una parola esca dalla vostra bocca finché vi dirò: Lanciate il grido di guerra, allora griderete.</verse>
        <verse osisID='Josh.6.11'>L'arca del Signore girò intorno alla città facendo il circuito una volta, poi tornarono nell'accampamento e passarono la notte nell'accampamento.</verse>
        <verse osisID='Josh.6.12'>Di buon mattino Giosuè si alzò e i sacerdoti portarono l'arca del Signore;</verse>
        <verse osisID='Josh.6.13'>i sette sacerdoti, che portavano le sette trombe di ariete davanti all'arca del Signore, avanzavano suonando le trombe; l'avanguardia li precedeva e la retroguardia seguiva l'arca del Signore; si marciava a suon di tromba.</verse>
        <verse osisID='Josh.6.14'>Girarono intorno alla città, il secondo giorno, una volta e tornarono poi all'accampamento. Così fecero per sei giorni.</verse>
        <verse osisID='Josh.6.15'>Al settimo giorno essi si alzarono al sorgere dell'aurora e girarono intorno alla città in questo modo per sette volte; soltanto in quel giorno fecero sette volte il giro intorno alla città.</verse>
        <verse osisID='Josh.6.16'>Alla settima volta i sacerdoti diedero fiato alle trombe e Giosuè disse al popolo: Lanciate il grido di guerra perché il Signore mette in vostro potere la città.</verse>
        <verse osisID='Josh.6.17'>La città con quanto vi è in essa sarà votata allo sterminio per il Signore; soltanto Raab, la prostituta, vivrà e chiunque è con lei nella casa, perché ha nascosto i messaggeri che noi avevamo inviati.</verse>
        <verse osisID='Josh.6.18'>Solo guardatevi da ciò che è votato allo sterminio, perché, mentre eseguite la distruzione, non prendiate qualche cosa di ciò che è votato allo sterminio e rendiate così votato allo sterminio l'accampamento di Israele e gli portiate disgrazia.</verse>
        <verse osisID='Josh.6.19'>Tutto l'argento, l'oro e gli oggetti di rame e di ferro sono cosa sacra per il Signore, devono entrare nel tesoro del Signore.</verse>
        <verse osisID='Josh.6.20'>Allora il popolo lanciò il grido di guerra e si suonarono le trombe. Come il popolo udì il suono della tromba ed ebbe lanciato un grande grido di guerra, le mura della città crollarono; il popolo allora salì verso la città, ciascuno diritto davanti a sé, e occuparono la città.</verse>
        <verse osisID='Josh.6.21'>Votarono poi allo sterminio, passando a fil di spada, ogni essere che era nella città, dall'uomo alla donna, dal giovane al vecchio, e perfino il bue, l'ariete e l'asino.</verse>
        <verse osisID='Josh.6.22'>Ai due uomini che avevano esplorato il paese, Giosuè disse: Entrate nella casa della prostituta, conducete fuori lei e quanto le appartiene, come le avete giurato.</verse>
        <verse osisID='Josh.6.23'>Entrarono i giovani esploratori e condussero fuori Raab, suo padre, sua madre, i suoi fratelli e tutto quanto le apparteneva; fecero uscire tutta la sua famiglia e li stabilirono fuori dell'accampamento di Israele.</verse>
        <verse osisID='Josh.6.24'>Incendiarono poi la città e quanto vi era, soltanto l'argento, l'oro e gli oggetti di rame e di ferro deposero nel tesoro della casa del Signore.</verse>
        <verse osisID='Josh.6.25'>Giosuè però lasciò in vita Raab, la prostituta, la casa di suo padre e quanto le apparteneva, ed essa abita in mezzo ad Israele fino ad oggi, perché aveva nascosto gli esploratori che Giosuè aveva inviato a Gerico.</verse>
        <verse osisID='Josh.6.26'>In quella circostanza Giosuè fece giurare: Maledetto davanti al Signore l'uomo che si alzerà e ricostruirà questa città di Gerico! Sul suo primogenito ne getterà le fondamenta e sul figlio minore ne erigerà le porte!.</verse>
        <verse osisID='Josh.6.27'>Il Signore fu con Giosuè, la cui fama si sparse in tutto il paese.</verse>
      </chapter>
      <chapter osisID='Josh.7'>
        <verse osisID='Josh.7.1'>Gli Israeliti si resero colpevoli di violazione quanto allo sterminio: Acan, figlio di Carmi, figlio di Zabdi, figlio di Zerach, della tribù di Giuda, si impadronì di quanto era votato allo sterminio e allora la collera del Signore si accese contro gli Israeliti.</verse>
        <verse osisID='Josh.7.2'>Giosuè inviò uomini di Gerico ad Ai, che è presso Bet-Aven, ad oriente di Betel. Disse loro: Andate a esplorare la regione. Gli uomini andarono a esplorare Ai.</verse>
        <verse osisID='Josh.7.3'>Poi ritornarono da Giosuè e gli dissero: Non vada tutto il popolo; vadano all'assalto due o tremila uomini per espugnare Ai; non impegnateci tutto il popolo, perché sono pochi.</verse>
        <verse osisID='Josh.7.4'>Vi andarono allora del popolo circa tremila uomini, ma si diedero alla fuga dinanzi agli uomini di Ai.</verse>
        <verse osisID='Josh.7.5'>Gli uomini di Ai ne uccisero circa trentasei, li inseguirono davanti alla porta fino a Sebarim e li colpirono nella discesa. Allora al popolo venne meno il cuore e si sciolse come acqua.</verse>
        <verse osisID='Josh.7.6'>Giosuè si stracciò le vesti, si prostrò con la faccia a terra davanti all'arca del Signore fino alla sera e con lui gli anziani di Israele e sparsero polvere sul loro capo.</verse>
        <verse osisID='Josh.7.7'>Giosuè esclamò: Signore Dio, perché hai fatto passare il Giordano a questo popolo, per metterci poi nelle mani dell'Amorreo e distruggerci? Se avessimo deciso di stabilirci oltre il Giordano!</verse>
        <verse osisID='Josh.7.8'>Perdonami, Signore: che posso dire, dopo che Israele ha voltato le spalle ai suoi nemici?</verse>
        <verse osisID='Josh.7.9'>Lo sapranno i Cananei e tutti gli abitanti della regione, ci accerchieranno e cancelleranno il nostro nome dal paese. E che farai tu per il tuo grande nome?.</verse>
        <verse osisID='Josh.7.10'>Rispose il Signore a Giosuè: Alzati, perché stai prostrato sulla faccia?</verse>
        <verse osisID='Josh.7.11'>Israele ha peccato. Essi hanno trasgredito l'alleanza che avevo loro prescritto e hanno preso ciò che era votato allo sterminio: hanno rubato, hanno dissimulato e messo nei loro sacchi!</verse>
        <verse osisID='Josh.7.12'>Gli Israeliti non potranno resistere ai loro nemici, volteranno le spalle ai loro nemici, perché sono incorsi nello sterminio. Non sarò più con voi, se non eliminerete da voi chi è incorso nello sterminio.</verse>
        <verse osisID='Josh.7.13'>Orsù, santifica il popolo. votato allo sterminio è in mezzo a te, Israele; tu non potrai resistere ai tuoi nemici, finché non eliminerete da voi chi è votato allo sterminio.</verse>
        <verse osisID='Josh.7.14'>Vi accosterete dunque domattina secondo le vostre tribù; la tribù che il Signore avrà designato con la sorte si accosterà per famiglie e la famiglia che il Signore avrà designata si accosterà per case; la casa che il Signore avrà designata si accosterà per individui;</verse>
        <verse osisID='Josh.7.15'>colui che risulterà votato allo sterminio sarà bruciato dal fuoco con quanto è suo, perché ha trasgredito l'alleanza del Signore e ha commesso un'infamia in Israele.</verse>
        <verse osisID='Josh.7.16'>Giosuè si alzò di buon mattino e fece accostare Israele secondo le sue tribù e fu designata dalla sorte la tribù di Giuda.</verse>
        <verse osisID='Josh.7.17'>Fece accostare le famiglie di Giuda e fu designata la famiglia degli Zerachiti; fece accostare la famiglia degli Zerachiti per case e fu designato Zabdi;</verse>
        <verse osisID='Josh.7.18'>fece accostare la sua casa per individui e fu designato dalla sorte Acan, figlio di Carmi, figlio di Zabdi, figlio di Zerach, della tribù di Giuda.</verse>
        <verse osisID='Josh.7.19'>Disse allora Giosuè ad Acan: Figlio mio, dà gloria al Signore, Dio di Israele, e rendigli omaggio e raccontami ciò che hai fatto, non me lo nascondere.</verse>
        <verse osisID='Josh.7.20'>Rispose Acan a Giosuè: In verità, proprio io ho peccato contro il Signore, Dio di Israele, e ho fatto questo e quest'altro.</verse>
        <verse osisID='Josh.7.21'>Avevo visto nel bottino un bel mantello di Sennaar, duecento sicli d'argento e un lingotto d'oro del peso di cinquanta sicli; ne sentii bramosia e li presi ed eccoli nascosti in terra in mezzo alla mia tenda e l'argento è sotto.</verse>
        <verse osisID='Josh.7.22'>Giosuè mandò allora messaggeri che corsero alla tenda, ed ecco tutto era nascosto nella tenda e l'argento era sotto.</verse>
        <verse osisID='Josh.7.23'>Li presero dalla tenda, li portarono a Giosuè e a tutti gli Israeliti e li deposero davanti al Signore.</verse>
        <verse osisID='Josh.7.24'>Giosuè allora prese Acan di Zerach e l'argento, il mantello, il lingotto d'oro, i suoi figli, le sue figlie, il suo bue, il suo asino, le sue pecore, la sua tenda e quanto gli apparteneva. Tutto Israele lo seguiva ed egli li condusse alla valle di Acor.</verse>
        <verse osisID='Josh.7.25'>Giosuè disse: Come tu hai portato sventura a noi, così il Signore oggi la porti a te!. Tutto Israele lo lapidò, li bruciarono tutti e li uccisero tutti a sassate.</verse>
        <verse osisID='Josh.7.26'>Eressero poi sul posto un gran mucchio di pietre, che esiste fino ad oggi. Il Signore allora desistette dal suo tremendo sdegno. Per questo quel luogo si chiama fino ad oggi Valle di Acor.</verse>
      </chapter>
      <chapter osisID='Josh.8'>
        <verse osisID='Josh.8.1'>Il Signore disse a Giosuè: Non temere e non abbatterti. Prendi con te tutti i guerrieri. Su, và contro Ai. Vedi, io ti metto in mano il re di Ai, il suo popolo, la sua città e il suo territorio.</verse>
        <verse osisID='Josh.8.2'>Farai ad Ai e al suo re come hai fatto a Gerico e al suo re; tuttavia prenderete per voi il suo bottino e il suo bestiame. Tendi un agguato contro Ai, dietro ad essa.</verse>
        <verse osisID='Josh.8.3'>Giosuè dunque e tutti quelli del popolo atti alla guerra si accinsero ad assalire Ai; Giosuè scelse trentamila uomini, guerrieri valenti, li inviò di notte</verse>
        <verse osisID='Josh.8.4'>e comandò loro: State attenti: voi tenderete un agguato contro la città, dietro ad essa. Non allontanatevi troppo dalla città e state tutti pronti.</verse>
        <verse osisID='Josh.8.5'>Io, con tutta la gente, mi avvicinerò alla città. Ora, quando essi usciranno contro di noi come l'altra volta, noi fuggiremo davanti a loro.</verse>
        <verse osisID='Josh.8.6'>Essi usciranno ad inseguirci finché noi li avremo tirati lontani dalla città, perché diranno: Fuggono davanti a noi come l'altra volta! Mentre noi fuggiremo davanti a loro,</verse>
        <verse osisID='Josh.8.7'>voi balzerete dall'agguato e occuperete la città e il Signore vostro Dio la metterà in vostro potere.</verse>
        <verse osisID='Josh.8.8'>Come l'avrete in potere, appiccherete il fuoco alla città: farete secondo il comando del Signore. Fate attenzione! Questo è il mio comando.</verse>
        <verse osisID='Josh.8.9'>Giosuè allora li inviò ed essi andarono al luogo dell'agguato e si posero fra Betel e Ai, ad occidente di Ai; Giosuè passò quella notte in mezzo al popolo.</verse>
        <verse osisID='Josh.8.10'>Si alzò di buon mattino, passò in rassegna il popolo e andò con gli anziani di Israele alla testa del popolo verso Ai.</verse>
        <verse osisID='Josh.8.11'>Tutti quelli del popolo atti alla guerra, che erano con lui, salendo avanzarono e arrivarono di fronte alla città e si accamparono a nord di Ai. Tra Giosuè e Ai c'era di mezzo la valle.</verse>
        <verse osisID='Josh.8.12'>Prese circa cinquemila uomini e li pose in agguato tra Betel e Ai, ad occidente della città.</verse>
        <verse osisID='Josh.8.13'>Il popolo pose l'accampamento a nord di Ai mentre l'agguato era ad occidente della città; Giosuè andò quella notte in mezzo alla valle.</verse>
        <verse osisID='Josh.8.14'>Non appena il re di Ai si accorse di ciò, gli uomini della città si alzarono in fretta e uscirono per il combattimento incontro ad Israele, il re con tutto il popolo, verso il pendio di fronte all'Araba. Egli non s'accorse che era teso un agguato contro di lui dietro la città.</verse>
        <verse osisID='Josh.8.15'>Giosuè e tutto Israele si diedero per vinti dinanzi a loro e fuggirono per la via del deserto.</verse>
        <verse osisID='Josh.8.16'>Tutta la gente che era dentro la città corse ad inseguirli; inseguirono Giosuè e furono attirati lontano dalla città.</verse>
        <verse osisID='Josh.8.17'>Non ci rimase in Ai nessuno che non inseguisse Israele e così lasciarono aperta la città per inseguire Israele.</verse>
        <verse osisID='Josh.8.18'>Disse allora il Signore a Giosuè: Tendi verso la città il giavellotto che tieni in mano, perché io te la metto nelle mani. Giosuè tese il giavellotto, che teneva in mano, verso la città.</verse>
        <verse osisID='Josh.8.19'>Come ebbe stesa la mano, quelli che erano in agguato balzarono subito dal loro nascondiglio, entrarono di corsa nella città, la occuparono e s'affrettarono ad appiccarvi il fuoco.</verse>
        <verse osisID='Josh.8.20'>Gli uomini di Ai si voltarono indietro ed ecco videro che il fumo della città si alzava verso il cielo. Allora non ci fu più possibilità per loro di fuggire in alcuna direzione, mentre il popolo che fuggiva verso il deserto si rivolgeva contro quelli che lo inseguivano.</verse>
        <verse osisID='Josh.8.21'>Infatti Giosuè e tutto Israele s'erano accorti che il gruppo in agguato aveva occupata la città e che il fumo della città si era levato; si voltarono dunque indietro e colpirono gli uomini di Ai.</verse>
        <verse osisID='Josh.8.22'>Anche gli altri uscirono dalla città contro di loro, e così i combattenti di Ai si trovarono in mezzo agli Israeliti, avendoli da una parte e dall'altra. Li colpirono finché non rimase nessun superstite e fuggiasco.</verse>
        <verse osisID='Josh.8.23'>Il re di Ai lo presero vivo e lo condussero da Giosuè.</verse>
        <verse osisID='Josh.8.24'>Quando Israele ebbe finito di uccidere tutti i combattenti di Ai nella campagna, nel deserto, dove quelli li avevano inseguiti, e tutti fino all'ultimo furono caduti sotto i colpi della spada in modo che non sopravvisse alcuno, allora tutti gli Israeliti si riversarono in massa in Ai e la colpirono a fil di spada.</verse>
        <verse osisID='Josh.8.25'>Tutti i caduti in quel giorno, uomini e donne, furono dodicimila, tutta la gente di Ai.</verse>
        <verse osisID='Josh.8.26'>Giosuè non ritirò la mano, che brandiva il giavellotto, finché non ebbero votato allo sterminio tutti gli abitanti di Ai.</verse>
        <verse osisID='Josh.8.27'>Gli Israeliti, secondo l'ordine che il Signore aveva dato a Giosuè, trattennero per sé soltanto il bestiame e il bottino della città.</verse>
        <verse osisID='Josh.8.28'>Poi Giosuè incendiò Ai e ne fece una rovina per sempre, una desolazione fino ad oggi.</verse>
        <verse osisID='Josh.8.29'>Fece appendere il re di Ai ad un albero fino alla sera. Al calar del sole Giosuè comandò che il suo cadavere fosse calato dall'albero; lo gettarono all'ingresso della porta della città e vi eressero sopra un gran mucchio di pietre, che dura fino ad oggi.</verse>
        <verse osisID='Josh.8.30'>In quell'occasione Giosuè costruì un altare al Signore, Dio di Israele, sul monte Ebal,</verse>
        <verse osisID='Josh.8.31'>secondo quanto aveva ordinato Mosè, servo del Signore, agli Israeliti, come è scritto nel libro della legge di Mosè, un altare di pietre intatte, non toccate dal ferro; vi si sacrificarono sopra olocausti e si offrirono sacrifici di comunione.</verse>
        <verse osisID='Josh.8.32'>In quel luogo scrisse sulle pietre una copia della legge di Mosè, che questi aveva scritto per gli Israeliti.</verse>
        <verse osisID='Josh.8.33'>Tutto Israele, i suoi anziani, i suoi scribi, tutti i suoi giudici, forestieri e cittadini stavano in piedi da una parte e dall'altra dell'arca, di fronte ai sacerdoti leviti, che portavano l'arca dell'alleanza del Signore, una metà verso il monte Garizim e l'altra metà verso il monte Ebal, come aveva prima prescritto Mosè, servo del Signore, per benedire il popolo di Israele.</verse>
        <verse osisID='Josh.8.34'>Giosuè lesse tutte le parole della legge, la benedizione e la maledizione, secondo quanto è scritto nel libro della legge.</verse>
        <verse osisID='Josh.8.35'>Non ci fu parola, di quante Mosè aveva comandate, che Giosuè non leggesse davanti a tutta l'assemblea di Israele, comprese le donne, i fanciulli e i forestieri che soggiornavano in mezzo a loro.</verse>
      </chapter>
      <chapter osisID='Josh.9'>
        <verse osisID='Josh.9.1'>Non appena ebbero udito questi fatti, tutti i re che si trovavano oltre il Giordano, nella zona montuosa, nel bassopiano collinoso e lungo tutto il litorale del Mar Mediterraneo verso il Libano, gli Hittiti, gli Amorrei, i Cananei, i Perizziti, gli Evei, i Gebusei,</verse>
        <verse osisID='Josh.9.2'>si allearono per far guerra di comune accordo contro Giosuè e Israele.</verse>
        <verse osisID='Josh.9.3'>Invece gli abitanti di Gàbaon, quando ebbero sentito ciò che Giosuè aveva fatto a Gerico e ad Ai,</verse>
        <verse osisID='Josh.9.4'>ricorsero da parte loro ad un'astuzia: andarono a rifornirsi di vettovaglie, presero sacchi sdrusciti per i loro asini, otri di vino consunti, rotti e rappezzati,</verse>
        <verse osisID='Josh.9.5'>si misero ai piedi sandali strappati e ricuciti, addosso vestiti logori. Tutto il pane della loro provvigione era secco e sbriciolato.</verse>
        <verse osisID='Josh.9.6'>Andarono poi da Giosuè all'accampamento di Gàlgala e dissero a lui e agli Israeliti: Veniamo da un paese lontano; stringete con noi un'alleanza.</verse>
        <verse osisID='Josh.9.7'>La gente di Israele rispose loro: Forse abitate in mezzo a noi e come possiamo stringere alleanza con voi?.</verse>
        <verse osisID='Josh.9.8'>Risposero a Giosuè: Noi siamo tuoi servi! e Giosuè chiese loro: Chi siete e da dove venite?.</verse>
        <verse osisID='Josh.9.9'>Gli risposero: I tuoi servi vengono da un paese molto lontano, a causa del nome del Signore Dio tuo, poiché abbiamo udito della sua fama, di quanto ha fatto in Egitto,</verse>
        <verse osisID='Josh.9.10'>di quanto ha fatto ai due re degli Amorrei, che erano oltre il Giordano, a Sicon, re di Chesbon, e ad Og, re di Basan, che era ad Astarot.</verse>
        <verse osisID='Josh.9.11'>Ci dissero allora i nostri vecchi e tutti gli abitanti del nostro paese: Rifornitevi di provviste per la strada, andate loro incontro e dite loro: Noi siamo servi vostri, stringete dunque un'alleanza con noi.</verse>
        <verse osisID='Josh.9.12'>Questo è il nostro pane: caldo noi lo prendemmo come provvista nelle nostre case quando uscimmo per venire da voi e ora eccolo secco e ridotto in briciole;</verse>
        <verse osisID='Josh.9.13'>questi otri di vino, che noi riempimmo nuovi, eccoli rotti e questi nostri vestiti e i nostri sandali sono consunti per il cammino molto lungo.</verse>
        <verse osisID='Josh.9.14'>La gente allora prese le loro provviste senza consultare l'oracolo del Signore.</verse>
        <verse osisID='Josh.9.15'>Giosuè fece pace con loro e stipulò l'alleanza di lasciarli vivere; i capi della comunità s'impegnarono verso di loro con giuramento.</verse>
        <verse osisID='Josh.9.16'>Tre giorni dopo avere stipulato con essi il patto, gli Israeliti vennero a sapere che quelli erano loro vicini e abitavano in mezzo a loro.</verse>
        <verse osisID='Josh.9.17'>Allora gli Israeliti partirono e il terzo giorno entrarono nelle loro città: le loro città erano Gàbaon, Chefira, Beerot e Kiriat-Iarim.</verse>
        <verse osisID='Josh.9.18'>Ma gli Israeliti non li uccisero, perché i capi della comunità avevano loro giurato per il Signore, Dio di Israele, e tutta la comunità si lamentò dei capi.</verse>
        <verse osisID='Josh.9.19'>Dissero allora tutti i capi dell'intera comunità: Noi abbiamo loro giurato per il Signore, Dio di Israele, e ora non possiamo colpirli.</verse>
        <verse osisID='Josh.9.20'>Faremo loro questo: li lasceremo vivere e così non ci sarà su di noi lo sdegno, a causa del giuramento che abbiamo loro prestato.</verse>
        <verse osisID='Josh.9.21'>Ma aggiunsero i capi: Vivano pure, siano però tagliatori di legna e portatori d'acqua per tutta la comunità. Come i capi ebbero loro parlato,</verse>
        <verse osisID='Josh.9.22'>Giosuè chiamò i Gabaoniti e disse loro: Perché ci avete ingannati, dicendo: Noi abitiamo molto lontano da voi, mentre abitate in mezzo a noi?</verse>
        <verse osisID='Josh.9.23'>Orbene voi siete maledetti e nessuno di voi cesserà di essere schiavo e di tagliar legna e di portare acqua per la casa del mio Dio.</verse>
        <verse osisID='Josh.9.24'>Risposero a Giosuè e dissero: Era stato riferito ai tuoi servi quanto il Signore Dio tuo aveva ordinato a Mosè suo servo, di dare cioè a voi tutto il paese e di sterminare dinanzi a voi tutti gli abitanti del paese; allora abbiamo avuto molto timore per le nostre vite a causa vostra e perciò facemmo tal cosa.</verse>
        <verse osisID='Josh.9.25'>Ora eccoci nelle tue mani, trattaci pure secondo quanto è buono e giusto ai tuoi occhi.</verse>
        <verse osisID='Josh.9.26'>Li trattò allora in questo modo: li salvò dalla mano degli Israeliti, che non li uccisero;</verse>
        <verse osisID='Josh.9.27'>e in quel giorno, Giosuè li costituì tagliatori di legna e portatori di acqua per la comunità e per l'altare del Signore, nel luogo che Egli avrebbe scelto, fino ad oggi.</verse>
      </chapter>
      <chapter osisID='Josh.10'>
        <verse osisID='Josh.10.1'>Quando Adoni-Zedek, re di Gerusalemme, venne a sapere che Giosuè aveva preso Ai e l'aveva votata allo sterminio, e che, come aveva fatto a Gerico e al suo re, aveva fatto ad Ai e al suo re e che gli abitanti di Gàbaon avevano fatto pace con gli Israeliti e si trovavano ormai in mezzo a loro,</verse>
        <verse osisID='Josh.10.2'>ebbe grande paura, perché Gàbaon, una delle città regali, era più grande di Ai e tutti i suoi uomini erano valorosi.</verse>
        <verse osisID='Josh.10.3'>Allora Adoni-Zedek, re di Gerusalemme, mandò a dire a Oam, re di Ebron, a Piream, re di Iarmut, a Iafia, re di Lachis e a Debir, re di Eglon:</verse>
        <verse osisID='Josh.10.4'>Venite da me, aiutatemi e assaltiamo Gàbaon, perché ha fatto pace con Giosuè e con gli Israeliti.</verse>
        <verse osisID='Josh.10.5'>Quelli si unirono e i cinque re amorrei, il re di Gerusalemme, il re di Ebron, il re di Iarmut, il re di Lachis ed il re di Eglon, vennero con tutte le loro truppe, si accamparono contro Gàbaon e le diedero battaglia.</verse>
        <verse osisID='Josh.10.6'>Allora gli uomini di Gàbaon mandarono a dire a Giosuè, all'accampamento di Gàlgala: Non privare del tuo aiuto i tuoi servi. Vieni presto da noi; salvaci e aiutaci, perché si sono alleati contro di noi tutti i re degli Amorrei, che abitano sulle montagne.</verse>
        <verse osisID='Josh.10.7'>Giosuè partì da Gàlgala con tutta la gente di guerra e tutti i prodi guerrieri.</verse>
        <verse osisID='Josh.10.8'>Allora il Signore disse a Giosuè: Non aver paura di loro, perché li metto in tuo potere; nessuno di loro resisterà davanti a te.</verse>
        <verse osisID='Josh.10.9'>Giosuè piombò su di loro d'improvviso: tutta la notte aveva marciato, partendo da Gàlgala.</verse>
        <verse osisID='Josh.10.10'>Il Signore mise lo scompiglio in mezzo a loro dinanzi ad Israele, che inflisse loro in Gàbaon una grande disfatta, li inseguì verso la salita di Bet-Coron e li battè fino ad Azeka e fino a Makkeda.</verse>
        <verse osisID='Josh.10.11'>Mentre essi fuggivano dinanzi ad Israele ed erano alla discesa di Bet-Coron, il Signore lanciò dal cielo su di essi come grosse pietre fino ad Azeka e molti morirono. Coloro che morirono per le pietre della grandine furono più di quanti ne uccidessero gli Israeliti con la spada.</verse>
        <verse osisID='Josh.10.12'>Allora, quando il Signore mise gli Amorrei nelle mani degli Israeliti, Giosuè disse al Signore sotto gli occhi di Israele: e tu, luna, sulla valle di Aialon.</verse>
        <verse osisID='Josh.10.13'>Si fermò il sole e la luna rimase immobile finché il popolo non si vendicò dei nemici. cielo e non si affrettò a calare quasi un giorno intero.</verse>
        <verse osisID='Josh.10.14'>Non ci fu giorno come quello, né prima né dopo, perché aveva ascoltato il Signore la voce d'un uomo, perché il Signore combatteva per Israele?</verse>
        <verse osisID='Josh.10.15'>Poi Giosuè con tutto Israele ritornò all'accampamento di Gàlgala.</verse>
        <verse osisID='Josh.10.16'>Quei cinque re erano fuggiti e si erano nascosti nella grotta in Makkeda.</verse>
        <verse osisID='Josh.10.17'>Fu portata a Giosuè la notizia: Sono stati trovati i cinque re, nascosti nella grotta in Makkeda.</verse>
        <verse osisID='Josh.10.18'>Disse loro Giosuè: Rotolate grosse pietre contro l'entrata della grotta e fate restare presso di essa uomini per sorvegliarli.</verse>
        <verse osisID='Josh.10.19'>Voi però non fermatevi, inseguite i vostri nemici, attaccateli nella retroguardia e non permettete loro di entrare nelle loro città, perché il Signore Dio vostro li mette nelle vostre mani.</verse>
        <verse osisID='Josh.10.20'>Quando Giosuè e gli Israeliti ebbero terminato di infliggere loro una strage enorme così da finirli, e i superstiti furono loro sfuggiti ed entrati nelle fortezze,</verse>
        <verse osisID='Josh.10.21'>ritornò tutto il popolo all'accampamento presso Giosuè, in Makkeda, in pace. Nessuno mosse più la lingua contro gli Israeliti.</verse>
        <verse osisID='Josh.10.22'>Disse allora Giosuè: Aprite l'ingresso della grotta e fatemi uscire dalla grotta quei cinque re.</verse>
        <verse osisID='Josh.10.23'>Così fecero e condussero a lui fuori dalla grotta quei cinque re, il re di Gerusalemme, il re di Ebron, il re di Iarmut, il re di Lachis e il re di Eglon.</verse>
        <verse osisID='Josh.10.24'>Quando quei cinque re furono fatti uscire dinanzi a Giosuè, egli convocò tutti gli Israeliti e disse ai capi dei guerrieri che avevano marciato con lui: Accostatevi e ponete i vostri piedi sul collo di questi re!. Quelli s'accostarono e posero i piedi sul loro collo.</verse>
        <verse osisID='Josh.10.25'>Disse loro Giosuè: Non temete e non spaventatevi! Siate forti e coraggiosi, perché così farà il Signore a tutti i nemici, contro cui dovrete combattere.</verse>
        <verse osisID='Josh.10.26'>Dopo di ciò, Giosuè li colpì e li uccise e li fece impiccare a cinque alberi, ai quali rimasero appesi fino alla sera.</verse>
        <verse osisID='Josh.10.27'>All'ora del tramonto, per ordine di Giosuè, li calarono dagli alberi, li gettarono nella grotta dove si erano nascosti e posero grosse pietre all'ingresso della grotta: vi sono fino ad oggi.</verse>
        <verse osisID='Josh.10.28'>Giosuè in quel giorno si impadronì di Makkeda, la passò a fil di spada con il suo re, votò allo sterminio loro e ogni essere vivente che era in essa, non lasciò un superstite e trattò il re di Makkeda come aveva trattato il re di Gerico.</verse>
        <verse osisID='Josh.10.29'>Giosuè poi, e con lui Israele, passò da Makkeda a Libna e mosse guerra contro Libna.</verse>
        <verse osisID='Josh.10.30'>Il Signore mise anch'essa e il suo re in potere di Israele, che la passò a fil di spada con ogni essere vivente che era in essa; non vi lasciò alcun superstite e trattò il suo re come aveva trattato il re di Gerico.</verse>
        <verse osisID='Josh.10.31'>Poi Giosuè, e con lui tutto Israele, passò da Libna a Lachis e si accampò contro di essa e le mosse guerra.</verse>
        <verse osisID='Josh.10.32'>Il Signore mise Lachis in potere di Israele, che la prese il secondo giorno e la passò a fil di spada con ogni essere vivente che era in essa, come aveva fatto a Libna.</verse>
        <verse osisID='Josh.10.33'>Allora, per venire in aiuto a Lachis, era partito Oam, re di Ghezer, e Giosuè battè lui e il suo popolo, fino a non lasciargli alcun superstite.</verse>
        <verse osisID='Josh.10.34'>Poi Giosuè, e con lui tutto Israele, passò da Lachis ad Eglon, si accamparono contro di essa e le mossero guerra.</verse>
        <verse osisID='Josh.10.35'>In quel giorno la presero e la passarono a fil di spada e votarono allo sterminio, in quel giorno, ogni essere vivente che era in essa, come aveva fatto a Lachis.</verse>
        <verse osisID='Josh.10.36'>Giosuè poi, e con lui tutto Israele, salì da Eglon ad Ebron e le mossero guerra.</verse>
        <verse osisID='Josh.10.37'>La presero e la passarono a fil di spada con il suo re, tutti i suoi villaggi e ogni essere vivente che era in essa; non lasciò alcun superstite; come aveva fatto ad Eglon, la votò allo sterminio con ogni essere vivente che era in essa.</verse>
        <verse osisID='Josh.10.38'>Poi Giosuè, e con lui tutto Israele, si rivolse a Debir e le mosse guerra.</verse>
        <verse osisID='Josh.10.39'>La prese con il suo re e tutti i suoi villaggi; li passarono a fil di spada e votarono allo sterminio ogni essere vivente che era in essa; non lasciò alcun superstite. Trattò Debir e il suo re come aveva trattato Ebron e come aveva trattato Libna e il suo re.</verse>
        <verse osisID='Josh.10.40'>Così Giosuè battè tutto il paese: le montagne, il Negheb, il bassopiano, le pendici e tutti i loro re. Non lasciò alcun superstite e votò allo sterminio ogni essere che respira, come aveva comandato il Signore, Dio di Israele.</verse>
        <verse osisID='Josh.10.41'>Giosuè li colpì da Kades-Barnea fino a Gaza e tutto il paese di Gosen fino a Gàbaon.</verse>
        <verse osisID='Josh.10.42'>Giosuè prese tutti questi re e il loro paese in una sola volta, perché il Signore, Dio di Israele, combatteva per Israele.</verse>
        <verse osisID='Josh.10.43'>Poi Giosuè con tutto Israele tornò all'accampamento di Gàlgala.</verse>
      </chapter>
      <chapter osisID='Josh.11'>
        <verse osisID='Josh.11.1'>Quando Iabin, re di Cazor, seppe queste cose, ne informò Iobab, il re di Madon, il re di Simron, il re di Acsaf</verse>
        <verse osisID='Josh.11.2'>e i re che erano al nord, sulle montagne, nell'Araba a sud di Chinarot, nel bassopiano e sulle colline di Dor dalla parte del mare.</verse>
        <verse osisID='Josh.11.3'>I Cananei erano a oriente e a occidente, gli Amorrei, gli Hittiti, i Perizziti, i Gebusei erano sulle montagne e gli Evei erano al di sotto dell'Ermon nel paese di Mizpa.</verse>
        <verse osisID='Josh.11.4'>Allora essi uscirono con tutti i loro eserciti: un popolo numeroso, come la sabbia sulla riva del mare, con cavalli e carri in gran quantità.</verse>
        <verse osisID='Josh.11.5'>Si unirono tutti questi re e vennero ad accamparsi insieme presso le acque di Merom, per combattere contro Israele.</verse>
        <verse osisID='Josh.11.6'>Allora il Signore disse a Giosuè: Non temerli, perché domani a quest'ora io li mostrerò tutti trafitti davanti ad Israele. Taglierai i garretti ai loro cavalli e appiccherai il fuoco ai loro carri.</verse>
        <verse osisID='Josh.11.7'>Giosuè con tutti i suoi guerrieri li raggiunse presso le acque di Merom d'improvviso e piombò su di loro.</verse>
        <verse osisID='Josh.11.8'>Il Signore li mise in potere di Israele, che li battè e li inseguì fino a Sidone la Grande, fino a Misrefot-Maim e fino alla valle di Mizpa ad oriente. Li batterono fino a non lasciar loro neppure un superstite.</verse>
        <verse osisID='Josh.11.9'>Giosuè fece loro come gli aveva detto il Signore: tagliò i garretti ai loro cavalli e appiccò il fuoco ai loro carri.</verse>
        <verse osisID='Josh.11.10'>In quel tempo Giosuè ritornò e prese Cazor e passò a fil di spada il suo re, perché prima Cazor era stata la capitale di tutti quei regni.</verse>
        <verse osisID='Josh.11.11'>Passò a fil di spada ogni essere vivente che era in essa, votandolo allo sterminio; non lasciò nessuno vivo e appiccò il fuoco a Cazor.</verse>
        <verse osisID='Josh.11.12'>Giosuè prese tutti quei re e le oro città, passandoli a fil di spada; li votò allo sterminio, come aveva comandato Mosè, servo del Signore.</verse>
        <verse osisID='Josh.11.13'>Tuttavia Israele non incendiò nessuna delle città erette sui colli, fatta eccezione per la sola Cazor, che Giosuè incendiò.</verse>
        <verse osisID='Josh.11.14'>Gli Israeliti presero tutto il bottino di queste città e il bestiame; solo passarono a fil di spada tutti gli uomini fino a sterminarli; non lasciarono nessuno vivo.</verse>
        <verse osisID='Josh.11.15'>Come aveva comandato il Signore a Mosè suo servo, Mosè ordinò a Giosuè e Giosuè così fece: non trascurò nulla di quanto aveva comandato il Signore a Mosè.</verse>
        <verse osisID='Josh.11.16'>Giosuè si impadronì di tutto questo paese: le montagne, tutto il Negheb, tutto il paese di Gosen, il bassopiano, l'Araba e le montagne di Israele con il loro bassopiano.</verse>
        <verse osisID='Josh.11.17'>Dal monte Calak, che sale verso Seir, a Baal-Gad nella valle del Libano sotto il monte Ermon, prese tutti i loro re, li colpì e li mise a morte.</verse>
        <verse osisID='Josh.11.18'>Per molti giorni Giosuè mosse guerra a tutti questi re.</verse>
        <verse osisID='Josh.11.19'>Non ci fu città che avesse fatto pace con gli Israeliti, eccetto gli Evei che abitavano Gàbaon: si impadronirono di tutti con le armi.</verse>
        <verse osisID='Josh.11.20'>Infatti era per disegno del Signore che il loro cuore si ostinasse nella guerra contro Israele, per votarli allo sterminio, senza che trovassero grazia, e per annientarli, come aveva comandato il Signore a Mosè.</verse>
        <verse osisID='Josh.11.21'>In quel tempo Giosuè si mosse per eliminare gli Anakiti dalle montagne, da Ebron, da Debir, da Anab, da tutte le montagne di Giuda e da tutte le montagne di Israele. Giosuè li votò allo sterminio con le loro città.</verse>
        <verse osisID='Josh.11.22'>Non rimase un Anakita nel paese degli Israeliti; solo ne rimasero a Gaza, a Gat e ad Asdod.</verse>
        <verse osisID='Josh.11.23'>Giosuè si impadronì di tutta la regione, come aveva detto il Signore a Mosè, e Giosuè la diede in possesso ad Israele, secondo le loro divisioni per tribù. Poi il paese non ebbe più la guerra.</verse>
      </chapter>
      <chapter osisID='Josh.12'>
        <verse osisID='Josh.12.1'>Questi sono i re del paese, che gli Israeliti sconfissero e del cui territorio entrarono in possesso, oltre il Giordano, ad oriente, dal fiume Arnon al monte Ermon, con tutta l'Araba orientale.</verse>
        <verse osisID='Josh.12.2'>Sicon, re degli Amorrei che abitavano in Chesbon; il suo dominio cominciava da Aroer, situata sul margine della valle del torrente Arnon, incluso il centro del torrente, e comprendeva la metà di Gàlaad fino al torrente Iabbok, lungo il confine dei figli di Ammon</verse>
        <verse osisID='Josh.12.3'>e inoltre l'Araba fino alla riva orientale del mare di Kinarot e fino alla riva orientale dell'Araba, cioè il Mar Morto, in direzione di Bet-Iesimot e più a sud, fin sotto le pendici del Pisga.</verse>
        <verse osisID='Josh.12.4'>Inoltre Og, re di Basan, proveniente da un residuo di Refaim, che abitava in Astarot e in Edrei,</verse>
        <verse osisID='Josh.12.5'>dominava le montagne dell'Ermon e Salca e tutto Basan sino al confine dei Ghesuriti e dei Maacatiti, inoltre metà di Gàlaad sino al confine di Sicon re di Chesbon.</verse>
        <verse osisID='Josh.12.6'>Mosè, servo del Signore, e gli Israeliti li avevano sconfitti e Mosè, servo del Signore, ne diede il possesso ai Rubeniti, ai Gaditi e a metà della tribù di Manàsse.</verse>
        <verse osisID='Josh.12.7'>Questi sono i re del paese che Giosuè e gli Israeliti sconfissero, al di qua del Giordano ad occidente, da Baal-Gad nella valle del Libano fino al monte Calak, che sale verso Seir, e di cui Giosuè diede il possesso alle tribù di Israele secondo le loro divisioni,</verse>
        <verse osisID='Josh.12.8'>sulle montagne, nel bassopiano, nell'Araba, sulle pendici, nel deserto e nel Negheb: gli Hittiti, gli Amorrei, i Cananei, i Perizziti, gli Evei e i Gebusei:</verse>
        <verse osisID='Josh.12.9'>il re di Gerico, uno; il re di Ai, che è presso Betel, uno;</verse>
        <verse osisID='Josh.12.10'>il re di Gerusalemme, uno; il re di Ebron, uno;</verse>
        <verse osisID='Josh.12.11'>il re di Iarmut, uno; il re di Lachis, uno;</verse>
        <verse osisID='Josh.12.12'>il re di Eglon, uno; il re di Ghezer, uno;</verse>
        <verse osisID='Josh.12.13'>il re di Debir, uno; il re di Gheder, uno;</verse>
        <verse osisID='Josh.12.14'>il re di Corma, uno; il re di Arad, uno;</verse>
        <verse osisID='Josh.12.15'>il re di Libna, uno; il re di Adullam, uno;</verse>
        <verse osisID='Josh.12.16'>il re di Makkeda, uno; il re di Betel, uno;</verse>
        <verse osisID='Josh.12.17'>il re di Tappuach, uno; il re di Efer, uno;</verse>
        <verse osisID='Josh.12.18'>il re di Afek, uno; il re di Sarom, uno;</verse>
        <verse osisID='Josh.12.19'>il re di Madon, uno; il re di Cazor, uno;</verse>
        <verse osisID='Josh.12.20'>il re di Simron-Meroon, uno; il re di Acsaf, uno;</verse>
        <verse osisID='Josh.12.21'>il re di Taanach, uno; il re di Meghiddo, uno;</verse>
        <verse osisID='Josh.12.22'>il re di Kades, uno; il re di Iokneam del Carmelo, uno;</verse>
        <verse osisID='Josh.12.23'>il re di Dor, sulla collina di Dor, uno;</verse>
        <verse osisID='Josh.12.24'>il re di Tirza, uno. In tutto trentun re.</verse>
      </chapter>
      <chapter osisID='Josh.13'>
        <verse osisID='Josh.13.1'>Quando Giosuè fu vecchio e avanti negli anni, il Signore gli disse: Tu sei diventato vecchio, avanti negli anni e rimane molto territorio da occupare.</verse>
        <verse osisID='Josh.13.2'>Questo è il paese rimasto: tutti i distretti dei Filistei e tutto il territorio dei Ghesuriti,</verse>
        <verse osisID='Josh.13.3'>dal Sicor, che è sulla frontiera dell'Egitto, fino al territorio di Ekron, al nord, che è ritenuto cananeo, i cinque principati dei Filistei: quello di Gaza, di Asdod, di Ascalon, di Gat e di Ekron; gli Avviti</verse>
        <verse osisID='Josh.13.4'>al mezzogiorno; tutto il paese dei Cananei, da Ara che è di quelli di Sidòne, fino ad Afek, sino al confine degli Amorrei;</verse>
        <verse osisID='Josh.13.5'>il paese di quelli di Biblos e tutto il Libano ad oriente, da Baal-Gad sotto il monte Ermon fino all'ingresso di Amat.</verse>
        <verse osisID='Josh.13.6'>Tutti gli abitanti delle montagne dal Libano a Misrefot-Maim, tutti quelli di Sidòne, io li scaccerò davanti agli Israeliti. Però tu assegna questo paese in possesso agli Israeliti, come ti ho comandato.</verse>
        <verse osisID='Josh.13.7'>Ora dividi questo paese a sorte alle nove tribù e a metà della tribù di Manàsse.</verse>
        <verse osisID='Josh.13.8'>Insieme con l'altra metà di Manàsse, i Rubeniti e i Gaditi avevano ricevuto la loro parte di eredità, che Mosè aveva data loro oltre il Giordano, ad oriente, come aveva concesso loro Mosè, servo del Signore.</verse>
        <verse osisID='Josh.13.9'>Da Aroer, che è sulla riva del fiume Arnon, e dalla città, che è in mezzo alla valle, tutta la pianura di Madaba fino a Dibon;</verse>
        <verse osisID='Josh.13.10'>tutte le città di Sicon, re degli Amorrei, che regnava in Chesbon, sino al confine degli Ammoniti.</verse>
        <verse osisID='Josh.13.11'>Inoltre Gàlaad, il territorio dei Ghesuriti e dei Maacatiti, tutte le montagne dell'Ermon e tutto Basan fino a Salca;</verse>
        <verse osisID='Josh.13.12'>tutto il regno di Og, in Basan, il quale aveva regnato in Astarot e in Edrei ed era l'ultimo superstite dei Refaim, Mosè li aveva debellati e spodestati.</verse>
        <verse osisID='Josh.13.13'>Però gli Israeliti non avevano scacciato i Ghesuriti e i Maacatiti; così Ghesur e Maaca abitano in mezzo ad Israele fino ad oggi.</verse>
        <verse osisID='Josh.13.14'>Soltanto alla tribù di Levi non aveva assegnato eredità: i sacrifici consumati dal fuoco per il Signore, Dio di Israele, sono la sua eredità, secondo quanto gli aveva detto il Signore.</verse>
        <verse osisID='Josh.13.15'>Mosè aveva dato alla tribù dei figli di Ruben una parte secondo le loro famiglie</verse>
        <verse osisID='Josh.13.16'>ed essi ebbero il territorio da Aroer, che è sulla riva del fiume Arnon, e la città che è a metà della valle e tutta la pianura presso Madaba;</verse>
        <verse osisID='Josh.13.17'>Chesbon e tutte le sue città che sono nella pianura, Dibon, Bamot-Baal, Bet-Baal-Meon,</verse>
        <verse osisID='Josh.13.18'>Iaaz, Kedemot, Mefaat,</verse>
        <verse osisID='Josh.13.19'>Kiriataim, Sibma e Zeret-Sacar sulle montagne che dominano la valle;</verse>
        <verse osisID='Josh.13.20'>Bet-Peor, i declivi del Pisga, Bet-Iesimot,</verse>
        <verse osisID='Josh.13.21'>tutte le città della pianura, tutto il regno di Sicon, re degli Amorrei, che aveva regnato in Chesbon e che Mosè aveva sconfitto insieme con i capi dei Madianiti, Evi, Rekem, Zur, Cur e Reba, vassalli di Sicon, che abitavano nella regione.</verse>
        <verse osisID='Josh.13.22'>Quanto a Balaam, figlio di Beor, l'indovino, gli Israeliti lo uccisero di spada insieme a quelli che avevano trafitto.</verse>
        <verse osisID='Josh.13.23'>Il confine per i figli di Ruben fu dunque il Giordano e il territorio limitrofo. Questa fu l'eredità dei figli di Ruben secondo le loro famiglie: le città con i loro villaggi.</verse>
        <verse osisID='Josh.13.24'>Mosè poi aveva dato una parte alla tribù di Gad, ai figli di Gad secondo le loro famiglie</verse>
        <verse osisID='Josh.13.25'>ed essi ebbero il territorio di Iazer e tutte le città di Gàlaad e metà del paese degli Ammoniti fino ad Aroer, che è di fronte a Rabba,</verse>
        <verse osisID='Josh.13.26'>e da Chesbon fino a Ramat-Mizpe e Betonim e da Macanaim fino al territorio di Lodebar;</verse>
        <verse osisID='Josh.13.27'>nella valle: Bet-Aram e Bet-Nimra, Succot e Zafon, il resto del regno di Sicon, re di Chesbon. Il Giordano era il confine sino all'estremità del mare di Genèsaret oltre il Giordano, ad oriente.</verse>
        <verse osisID='Josh.13.28'>Questa è l'eredità dei figli di Gad secondo le loro famiglie: le città con i loro villaggi.</verse>
        <verse osisID='Josh.13.29'>Mosè aveva dato una parte a metà della tribù dei figli di Manàsse, secondo le loro famiglie</verse>
        <verse osisID='Josh.13.30'>ed essi ebbero il territorio da Macanaim, tutto il Basan, tutto il regno di Og, re di Basan, e tutti gli attendamenti di Iair, che sono in Basan: sessanta città.</verse>
        <verse osisID='Josh.13.31'>La metà di Gàlaad, Astarot e Edrei, città del regno di Og in Basan furono dati ai figli di Machir, figlio di Manàsse, anzi alla metà dei figli di Machir, secondo le loro famiglie.</verse>
        <verse osisID='Josh.13.32'>Questo distribuì Mosè nelle steppe di Moab, oltre il Giordano di Gerico, ad oriente.</verse>
        <verse osisID='Josh.13.33'>Alla tribù di Levi però Mosè non aveva assegnato alcuna eredità: il Signore, Dio di Israele, è la loro eredità, come aveva loro detto.</verse>
      </chapter>
      <chapter osisID='Josh.14'>
        <verse osisID='Josh.14.1'>Questo invece ebbero in eredità gli Israeliti nel paese di Canaan: lo assegnarono loro in eredità il sacerdote Eleazaro e Giosuè, figlio di Nun, e i capi dei casati delle tribù degli Israeliti.</verse>
        <verse osisID='Josh.14.2'>La loro eredità fu stabilita per sorte, come aveva comandato il Signore per mezzo di Mosè, per le nove tribù e per la mezza tribù;</verse>
        <verse osisID='Josh.14.3'>infatti Mosè aveva assegnato l'eredità di due tribù e della mezza tribù oltre il Giordano; ai leviti non aveva dato alcuna eredità in mezzo a loro;</verse>
        <verse osisID='Josh.14.4'>però i figli di Giuseppe formano due tribù, Manàsse ed Efraim, mentre non si diede parte alcuna ai leviti del paese, tranne le città dove abitare e i loro contadi per i loro greggi e gli armenti.</verse>
        <verse osisID='Josh.14.5'>Come aveva comandato il Signore a Mosè, così fecero gli Israeliti e si divisero il paese.</verse>
        <verse osisID='Josh.14.6'>Si presentarono allora i figli di Giuda da Giosuè a Gàlgala e Caleb, figlio di Iefunne, il Kenizzita gli disse: Tu conosci la parola che ha detto il Signore a Mosè, l'uomo di Dio, riguardo a me e a te a Kades-Barnea.</verse>
        <verse osisID='Josh.14.7'>Avevo quarant'anni quando Mosè, servo del Signore, mi inviò da Kades-Barnea a esplorare il paese e io gliene riferii come pensavo.</verse>
        <verse osisID='Josh.14.8'>I compagni che vennero con me scoraggiarono il popolo, io invece fui pienamente fedele al Signore Dio mio.</verse>
        <verse osisID='Josh.14.9'>Mosè in quel giorno giurò: Certo la terra, che ha calcato il tuo piede, sarà in eredità a te e ai tuoi figli, per sempre, perché sei stato pienamente fedele al Signore Dio mio.</verse>
        <verse osisID='Josh.14.10'>Ora, ecco il Signore mi ha fatto vivere, come aveva detto, sono cioè quarantacinque anni da quando disse questa parola a Mosè, mentre Israele camminava nel deserto, e oggi, ecco ho ottantacinque anni;</verse>
        <verse osisID='Josh.14.11'>io sono ancora oggi come quando Mosè mi inviò: come il mio vigore allora, così il mio vigore ora, sia per la battaglia, sia per ogni altro servizio;</verse>
        <verse osisID='Josh.14.12'>ora concedimi questi monti, di cui il Signore ha parlato in quel giorno, poiché tu hai allora saputo che vi sono gli Anakiti e città grandi e fortificate; spero che il Signore sia con me e io le conquisterò secondo quanto ha detto il Signore!.</verse>
        <verse osisID='Josh.14.13'>Giosuè lo benedisse e diede Ebron in eredità a Caleb, figlio di Iefunne.</verse>
        <verse osisID='Josh.14.14'>Per questo Caleb, figlio di Iefunne, il Kenizzita, ebbe in eredità Ebron fino ad oggi, perché pienamente fedele al Signore, Dio di Israele. Ebron si chiamava prima Kiriat-Arba: Arba era stato l'uomo più grande tra gli Anakiti. Poi il paese non ebbe più la guerra.</verse>
      </chapter>
      <chapter osisID='Josh.15'>
        <verse osisID='Josh.15.1'>La porzione che toccò in sorte alla tribù dei figli di Giuda, secondo le loro famiglie, si trova ai confini di Edom, dal deserto di Sin verso il Negheb, all'estremo sud.</verse>
        <verse osisID='Josh.15.2'>Il loro confine a mezzogiorno cominciava alla parte estrema del Mar Morto, dalla punta rivolta verso mezzodì,</verse>
        <verse osisID='Josh.15.3'>poi procedeva a sud della salita di Akrabbim, passava per Sin e risaliva a sud di Kades-Barnea; passava poi da Chezron, saliva ad Addar e girava verso Karkaa;</verse>
        <verse osisID='Josh.15.4'>passava poi da Azmon e raggiungeva il torrente d'Egitto e faceva capo al mare. Questo sarà il vostro confine meridionale.</verse>
        <verse osisID='Josh.15.5'>A oriente il confine era costituito dal Mar Morto fino alla foce del Giordano. Dal lato settentrionale il confine partiva dalla lingua di mare presso la foce del Giordano,</verse>
        <verse osisID='Josh.15.6'>saliva a Bet-Ogla e passava a nord di Bet-Araba e saliva alla Pietra di Bocan, figlio di Ruben.</verse>
        <verse osisID='Josh.15.7'>Poi il confine saliva a Debir, per la valle di Acor e, a nord, girava verso le curve, che sono di fronte alla salita di Adummin, a mezzogiorno del torrente; passava poi alle acque di En-Semes e faceva capo a En-Roghel.</verse>
        <verse osisID='Josh.15.8'>Saliva poi la valle di Ben-Innom a sud del fianco dei Gebusei, cioè di Gerusalemme; poi il confine saliva sulla vetta della montagna che domina la valle di Innom ad ovest ed è alla estremità della pianura dei Refaim, al nord.</verse>
        <verse osisID='Josh.15.9'>Poi il confine piegava dalla vetta della montagna verso la fonte delle Acque di Neftoach e usciva al monte Efron; piegava poi verso Baala, che è Kiriat-Iearim.</verse>
        <verse osisID='Josh.15.10'>Indi il confine girava da Baala, ad occidente, verso il monte Seir, passava sul pendio settentrionale del monte Iearim, cioè Chesalon, scendeva a Bet-Semes e passava a Timna.</verse>
        <verse osisID='Josh.15.11'>Poi il confine raggiungeva il pendio settentrionale di Ekron, quindi piegava verso Siccaron, passava per il monte Baala, raggiungeva Iabneel e terminava al mare.</verse>
        <verse osisID='Josh.15.12'>La frontiera occidentale era il Mar Mediterraneo. Questo era da tutti i lati il confine dei figli di Giuda, secondo le loro famiglie.</verse>
        <verse osisID='Josh.15.13'>A Caleb figlio di Iefunne fu data una parte in mezzo ai figli di Giuda, secondo l'ordine del Signore a Giosuè: fu data Kiriat-Arba, padre di Anak, cioè Ebron.</verse>
        <verse osisID='Josh.15.14'>Caleb scacciò di là i tre figli di Anak, Sesai, Achiman e Talmai, discendenti di Anak.</verse>
        <verse osisID='Josh.15.15'>Di là passò ad assalire gli abitanti di Debir. Si chiamava Debir Kiriat-Sefer.</verse>
        <verse osisID='Josh.15.16'>Disse allora Caleb: A chi colpirà Kiriat-Sefer e se ne impadronirà, io darò in moglie Acsa, mia figlia.</verse>
        <verse osisID='Josh.15.17'>Se ne impadronì Otniel, figlio di Kenaz, fratello di Caleb; a lui diede in moglie sua figlia Acsa.</verse>
        <verse osisID='Josh.15.18'>Quand'essa arrivò presso il marito, questi la persuase a chiedere un campo al padre. Allora essa smontò dall'asino e Caleb le disse: Che fai?.</verse>
        <verse osisID='Josh.15.19'>Gli disse: Concedimi un favore. Poiché tu mi hai dato il paese del Negheb, dammi anche alcune sorgenti d'acqua. Le diede allora la sorgente superiore e la sorgente inferiore.</verse>
        <verse osisID='Josh.15.20'>Questa fu l'eredità della tribù dei figli di Giuda, secondo le loro famiglie.</verse>
        <verse osisID='Josh.15.21'>Le città poste all'estremità della tribù dei figli di Giuda, verso il confine di Edom, nel Negheb, erano Kabseel, Eder, Iagur,</verse>
        <verse osisID='Josh.15.22'>Kina, Dimona, Arara,</verse>
        <verse osisID='Josh.15.23'>Kedes, Cazor-Itnan,</verse>
        <verse osisID='Josh.15.24'>Zif, Telem, Bealot,</verse>
        <verse osisID='Josh.15.25'>Caroz-Adatta, Keriot-Chezron, cioè Cazor,</verse>
        <verse osisID='Josh.15.26'>Amam, Sema, Molada,</verse>
        <verse osisID='Josh.15.27'>Cazar-Gadda, Esmon, Bet-Pelet,</verse>
        <verse osisID='Josh.15.28'>Cazar-Sual, Bersabea e le sue dipendenze,</verse>
        <verse osisID='Josh.15.29'>Baala, Iim, Ezem,</verse>
        <verse osisID='Josh.15.30'>Eltolad, Chesil, Corma,</verse>
        <verse osisID='Josh.15.31'>Ziklag, Madmanna, Sansanna,</verse>
        <verse osisID='Josh.15.32'>Lebaot, Silchim, En-Rimmon: in tutto ventinove città e i loro villaggi.</verse>
        <verse osisID='Josh.15.33'>Nella Sefela: Estaol, Sorea, Asna,</verse>
        <verse osisID='Josh.15.34'>Zanoach, En-Gannim, Tappuach, Enam,</verse>
        <verse osisID='Josh.15.35'>Iarmut, Adullam, Soco, Azeka,</verse>
        <verse osisID='Josh.15.36'>Saaraim, Aditaim, Ghedera e Ghederotaim: quattordici città e i loro villaggi;</verse>
        <verse osisID='Josh.15.37'>Senan, Cadasa, Migdal-Gad,</verse>
        <verse osisID='Josh.15.38'>Dilean, Mizpe, Iokteel,</verse>
        <verse osisID='Josh.15.39'>Lachis, Boskat, Eglon,</verse>
        <verse osisID='Josh.15.40'>Cabbon, Lacmas, Chitlis,</verse>
        <verse osisID='Josh.15.41'>Ghederot, Bet-Dagon, Naama e Makkeda: sedici città e i loro villaggi;</verse>
        <verse osisID='Josh.15.42'>Libna, Eter, Asan,</verse>
        <verse osisID='Josh.15.43'>Iftach, Asna, Nesib,</verse>
        <verse osisID='Josh.15.44'>Keila, Aczib e Maresa: nove città e i loro villaggi;</verse>
        <verse osisID='Josh.15.45'>Ekron, le città del suo territorio e i suoi villaggi;</verse>
        <verse osisID='Josh.15.46'>da Ekron fino al mare, tutte le città vicine a Asdod e i loro villaggi;</verse>
        <verse osisID='Josh.15.47'>Asdod, le città del suo territorio e i suoi villaggi; Gaza, le città del suo territorio e i suoi villaggi fino al torrente d'Egitto e al Mar Mediterraneo, che serve di confine.</verse>
        <verse osisID='Josh.15.48'>Sulle montagne: Samir, Iattir, Soco,</verse>
        <verse osisID='Josh.15.49'>Danna, Kiriat-Sanna, cioè Debir,</verse>
        <verse osisID='Josh.15.50'>Anab, Estemoa, Anim,</verse>
        <verse osisID='Josh.15.51'>Gosen, Olon e Ghilo: undici città e i loro villaggi.</verse>
        <verse osisID='Josh.15.52'>Arab, Duma, Esean,</verse>
        <verse osisID='Josh.15.53'>Ianum, Bet-Tappuach, Afeka,</verse>
        <verse osisID='Josh.15.54'>Umta, Kiriat-Arba, cioè Ebron e Sior: nove città e i loro villaggi.</verse>
        <verse osisID='Josh.15.55'>Maon, Carmelo, Zif, Iutta,</verse>
        <verse osisID='Josh.15.56'>Izreel, Iokdeam, Zanoach,</verse>
        <verse osisID='Josh.15.57'>Kain, Ghibea e Timna: dieci città e i loro villaggi.</verse>
        <verse osisID='Josh.15.58'>Calcul, Bet-Sur, Ghedor,</verse>
        <verse osisID='Josh.15.59'>Maarat, Bet-Anot e Eltekon: sei città e i loro villaggi. Tekoa, Efrata, cioè Betlemme, Peor, Etam, Culon, Tatam, Sores, Carem, Gallim, Beter, Manak: undici città e i loro villaggi.</verse>
        <verse osisID='Josh.15.60'>Kiriat-Baal, cioè Kiriat-Iearim, e Rabba: due città e i loro villaggi.</verse>
        <verse osisID='Josh.15.61'>Nel deserto: Bet-Araba, Middin, Secaca,</verse>
        <verse osisID='Josh.15.62'>Nibsan, la città del sale e Engaddi: sei città e i loro villaggi.</verse>
        <verse osisID='Josh.15.63'>Quanto ai Gebusei che abitavano in Gerusalemme, i figli di Giuda non riuscirono a scacciarli; così i Gebusei abitano a Gerusalemme insieme con i figli di Giuda fino ad oggi.</verse>
      </chapter>
      <chapter osisID='Josh.16'>
        <verse osisID='Josh.16.1'>La parte toccata in sorte ai figli di Giuseppe si estendeva dal Giordano presso Gerico verso le acque di Gerico a oriente, seguendo il deserto che per la montagna sale da Gerico a Betel.</verse>
        <verse osisID='Josh.16.2'>Il confine continuava poi da Betel-Luza e passava per la frontiera degli Architi ad Atarot;</verse>
        <verse osisID='Josh.16.3'>scendeva a occidente verso il confine degli Iafletiti fino al confine di Bet-Coron inferiore e fino a Ghezer e faceva capo al mare.</verse>
        <verse osisID='Josh.16.4'>I figli di Giuseppe, Manàsse ed Efraim ebbero ciascuno la loro eredità.</verse>
        <verse osisID='Josh.16.5'>Questi furono i confini dei figli di Efraim, secondo le loro famiglie. Il confine della loro eredità era a oriente Atarot-Addar, fino a Bet-Coron superiore;</verse>
        <verse osisID='Josh.16.6'>continuava fino al mare, dal lato di occidente, verso Micmetat al nord, girava a oriente verso Taanat-Silo e le passava davanti a oriente di Ianoach.</verse>
        <verse osisID='Josh.16.7'>Poi da Ianoach scendeva ad Atarot e a Naara, toccava Gerico, e faceva capo al Giordano.</verse>
        <verse osisID='Josh.16.8'>Da Tappuach il confine andava verso occidente fino al torrente di Kana e le sue foci erano al mare. Tale era l'eredità della tribù dei figli d'Efraim, secondo le loro famiglie;</verse>
        <verse osisID='Josh.16.9'>incluse le città, tutte le città con i loro villaggi, riservate ai figli di Efraim in mezzo all'eredità dei figli di Manàsse.</verse>
        <verse osisID='Josh.16.10'>Essi non scacciarono i Cananei che abitavano a Ghezer; i Cananei hanno abitato in mezzo ad Efraim fino ad oggi, ma sono costretti ai lavori forzati.</verse>
      </chapter>
      <chapter osisID='Josh.17'>
        <verse osisID='Josh.17.1'>Questa era la parte toccata in sorte alla tribù di Manàsse, perché egli era il primogenito di Giuseppe. Quanto a Machir, primogenito di Manàsse e padre di Gàlaad, poiché era guerriero, aveva ottenuto Gàlaad e Basan.</verse>
        <verse osisID='Josh.17.2'>Fu dunque assegnata una parte agli altri figli di Manàsse secondo le loro famiglie: ai figli di Abiezer, ai figli di Elek, ai figli d'Asriel, ai figli di Sichem, ai figli di Efer, ai figli di Semida. Questi erano i figli maschi di Manàsse, figlio di Giuseppe, secondo le loro famiglie.</verse>
        <verse osisID='Josh.17.3'>Ma Zelofcad, figlio di Efer, figlio di Gàlaad, figlio di Machir, figlio di Manàsse, non ebbe figli maschi; ma ebbe figlie, delle quali ecco i nomi: Macla, Noa, Ogla, Milca e Tirza.</verse>
        <verse osisID='Josh.17.4'>Queste si presentarono al sacerdote Eleazaro, a Giosuè figlio di Nun e ai capi dicendo: Il Signore ha comandato a Mosè di darci una eredità in mezzo ai nostri fratelli. Giosuè diede loro un'eredità in mezzo ai fratelli del padre loro, secondo l'ordine del Signore.</verse>
        <verse osisID='Josh.17.5'>Toccarono così dieci parti a Manàsse, oltre il paese di Gàlaad e di Basan che è oltre il Giordano,</verse>
        <verse osisID='Josh.17.6'>poiché le figlie di Manàsse ebbero un'eredità in mezzo ai figli di lui. Il paese di Gàlaad fu per gli altri figli di Manàsse.</verse>
        <verse osisID='Josh.17.7'>Il confine di Manàsse era dal lato di Aser, Micmetat, situata di fronte a Sichem, poi il confine girava a destra verso Iasib alla fonte di Tappuach. A Manàsse apparteneva il territorio di Tappuach, mentre Tappuach, al confine di Manàsse, era dei figli di Efraim.</verse>
        <verse osisID='Josh.17.9'>Quindi la frontiera scendeva al torrente Kana. A sud del torrente vi erano le città di Efraim, oltre quelle che Efraim possedeva in mezzo alle città di Manàsse. Il territorio di Manàsse era a nord del torrente e faceva capo al mare.</verse>
        <verse osisID='Josh.17.10'>Il territorio a sud era di Efraim, a nord era di Manàsse e suo confine era il mare. Con Aser erano contigui a nord e con Issacar ad est.</verse>
        <verse osisID='Josh.17.11'>Inoltre in Issacar e in Aser appartenevano a Manàsse: Beisan e i suoi villaggi, Ibleam e i suoi villaggi, gli abitanti di Dor e i suoi villaggi, gli abitanti di En-Dor e i suoi villaggi, gli abitanti di Taanach e i suoi villaggi, gli abitanti di Meghiddo e i suoi villaggi, un terzo della regione collinosa.</verse>
        <verse osisID='Josh.17.12'>Non poterono però i figli di Manàsse impadronirsi di queste città e il Cananeo continuò ad abitare in questa regione.</verse>
        <verse osisID='Josh.17.13'>Poi, quando gli Israeliti divennero forti, costrinsero il Cananeo ai lavori forzati, ma non lo spodestarono del tutto.</verse>
        <verse osisID='Josh.17.14'>I figli di Giuseppe dissero a Giosuè: Perché mi hai dato in possesso una sola parte, una sola porzione misurata, mentre io sono un popolo numeroso, tanto mi ha benedetto il Signore?.</verse>
        <verse osisID='Josh.17.15'>Rispose loro Giosuè: Se sei un popolo numeroso, sali alla foresta e disbosca a tuo piacere lassù nel territorio dei Perizziti e dei Refaim, dato che le montagne di Efraim sono troppo anguste per te.</verse>
        <verse osisID='Josh.17.16'>Dissero allora i figli di Giuseppe: Le montagne non ci bastano; inoltre tutti i Cananei che abitano nel paese della valle hanno carri di ferro, tanto in Beisan e nelle sue dipendenze, quanto nella pianura di Izreel.</verse>
        <verse osisID='Josh.17.17'>Allora Giosuè disse alla casa di Giuseppe, a Efraim e a Manàsse: Tu sei un popolo numeroso e possiedi una grande forza; la tua non sarà una porzione soltanto,</verse>
        <verse osisID='Josh.17.18'>perché le montagne saranno tue. E' una foresta, ma tu la disboscherai e sarà tua da un estremo all'altro; spodesterai infatti il Cananeo, benché abbia carri di ferro e sia forte.</verse>
      </chapter>
      <chapter osisID='Josh.18'>
        <verse osisID='Josh.18.1'>Allora tutta la comunità degli Israeliti si radunò in Silo, e qui eresse la tenda del convegno. Il paese era stato sottomesso a loro.</verse>
        <verse osisID='Josh.18.2'>Rimanevano tra gli Israeliti sette tribù che non avevano avuto la loro parte.</verse>
        <verse osisID='Josh.18.3'>Disse allora Giosuè ai figli di Israele: Fino a quando trascurerete di andare ad occupare il paese, che vi ha dato il Signore, Dio dei padri vostri?</verse>
        <verse osisID='Josh.18.4'>Sceglietevi tre uomini per tribù e io li invierò. Essi si alzeranno, gireranno nella regione, la descriveranno secondo la loro eredità e torneranno da me.</verse>
        <verse osisID='Josh.18.5'>Essi se la divideranno in sette parti: Giuda rimarrà sul suo territorio nel meridione e quelli della casa di Giuseppe rimarranno sul loro territorio al settentrione.</verse>
        <verse osisID='Josh.18.6'>Voi poi farete una descrizione del paese in sette parti e me la porterete qui e io getterò per voi la sorte qui dinanzi al Signore Dio nostro.</verse>
        <verse osisID='Josh.18.7'>Infatti non vi è parte per i leviti in mezzo a voi, perché il sacerdozio del Signore è la loro eredità, e Gad, Ruben e metà della tribù di Manàsse hanno gia ricevuta la loro eredità oltre il Giordano, ad oriente, come ha concesso loro Mosè, servo del Signore.</verse>
        <verse osisID='Josh.18.8'>Si alzarono dunque gli uomini e si misero in cammino; Giosuè a coloro che andavano a descrivere il paese ordinò: Andate, girate nella regione, descrivetela e tornate da me e qui io getterò per voi la sorte davanti al Signore, in Silo.</verse>
        <verse osisID='Josh.18.9'>Gli uomini andarono, passarono per la regione, la descrissero secondo le città in sette parti su di un libro e vennero da Giosuè all'accampamento, in Silo.</verse>
        <verse osisID='Josh.18.10'>Allora Giosuè gettò per loro la sorte in Silo, dinanzi al Signore, e lì Giosuè spartì il paese tra gli Israeliti, secondo le loro divisioni.</verse>
        <verse osisID='Josh.18.11'>Fu tirata a sorte la parte della tribù dei figli di Beniamino, secondo le loro famiglie; la parte che toccò loro aveva i confini tra i figli di Giuda e i figli di Giuseppe.</verse>
        <verse osisID='Josh.18.12'>Dal lato di settentrione, il loro confine partiva dal Giordano, saliva il pendio settentrionale di Gerico, saliva per la montagna verso occidente e faceva capo al deserto di Bet-Aven.</verse>
        <verse osisID='Josh.18.13'>Di là passava per Luza, sul versante meridionale di Luza, cioè Betel, e scendeva ad Atarot-Addar, presso il monte che è a mezzogiorno di Bet-Coron inferiore.</verse>
        <verse osisID='Josh.18.14'>Poi il confine si piegava e, al lato occidentale, girava a mezzogiorno dal monte posto di fronte a Bet-Coron, a mezzogiorno, e faceva capo a Kiriat-Baal, cioè Kiriat-Iearim, città dei figli di Giuda. Questo era il lato occidentale.</verse>
        <verse osisID='Josh.18.15'>Il lato meridionale cominciava all'estremità di Kiriat-Iearim. Il confine piegava verso occidente fino alla fonte delle acque di Neftoach;</verse>
        <verse osisID='Josh.18.16'>poi scendeva all'estremità del monte di fronte alla valle di Ben-Innom, nella valle dei Refaim, al nord, e scendeva per la valle di Innom, sul pendio meridionale dei Gebusei, fino a En-Roghel.</verse>
        <verse osisID='Josh.18.17'>Si estendeva quindi verso il nord e giungeva a En-Semes; di là si dirigeva verso le Curve di fronte alla salita di Adummim e scendeva al sasso di Bocan, figlio di Ruben;</verse>
        <verse osisID='Josh.18.18'>poi passava per il pendio settentrionale di fronte all'Araba e scendeva all'Araba.</verse>
        <verse osisID='Josh.18.19'>Il confine passava quindi per il pendio settentrionale di Bet-Ogla e faceva capo al golfo settentrionale del Mar Morto, alla foce meridionale del Giordano. Questo era il confine meridionale.</verse>
        <verse osisID='Josh.18.20'>Il Giordano serviva di confine dal lato orientale. i suoi confini da tutti i lati.</verse>
        <verse osisID='Josh.18.21'>Le città della tribù dei figli di Beniamino, secondo le loro famiglie erano: Gerico, Bet-Ogla, Emek-Kesis,</verse>
        <verse osisID='Josh.18.22'>Bet-Araba, Semaraim, Betel,</verse>
        <verse osisID='Josh.18.23'>Avvim, Para, Ofra,</verse>
        <verse osisID='Josh.18.24'>Chefar-Ammonai, Ofni e Gheba; dodici città e i loro villaggi;</verse>
        <verse osisID='Josh.18.25'>Gàbaon, Rama, Beerot,</verse>
        <verse osisID='Josh.18.26'>Mizpe, Chefira, Mosa,</verse>
        <verse osisID='Josh.18.27'>Rekem, Irpeel, Tareala,</verse>
        <verse osisID='Josh.18.28'>Sela-Elef, Iebus, cioè Gerusalemme, Gabaa, Kiriat-Iearim: quattordici città e i loro villaggi.</verse>
      </chapter>
      <chapter osisID='Josh.19'>
        <verse osisID='Josh.19.1'>La seconda parte sorteggiata toccò a Simeone, alla tribù dei figli di Simeone secondo le loro famiglie. Il loro possesso era in mezzo a quello dei figli di Giuda.</verse>
        <verse osisID='Josh.19.2'>Ebbero nel loro territorio: Bersabea, Seba, Molada,</verse>
        <verse osisID='Josh.19.3'>Cazar-Susa, Bala, Asem,</verse>
        <verse osisID='Josh.19.4'>Eltolad, Betul, Corma,</verse>
        <verse osisID='Josh.19.5'>Ziklag, Bet-Marcabot, Cazar-Susa,</verse>
        <verse osisID='Josh.19.6'>Bet-Lebaot e Saruchen: tredici città e i loro villaggi;</verse>
        <verse osisID='Josh.19.7'>En, Rimmon, Eter e Asan: quattro città e i loro villaggi;</verse>
        <verse osisID='Josh.19.8'>tutti i villaggi che stavano intorno a queste città, fino a Baalat-Beer, Ramat-Negheb. famiglie.</verse>
        <verse osisID='Josh.19.9'>Il possesso dei figli di Simeone fu preso dalla parte dei figli di Giuda, perché la parte dei figli di Giuda era troppo grande per loro; perciò i figli di Simeone ebbero il loro possesso in mezzo al possesso di quelli.</verse>
        <verse osisID='Josh.19.10'>La terza parte sorteggiata toccò ai figli di Zàbulon, secondo le loro famiglie. Il confine del loro territorio si estendeva fino a Sarid.</verse>
        <verse osisID='Josh.19.11'>Questo confine saliva a occidente verso Mareala e giungeva a Dabbeset e poi toccava il torrente che è di fronte a Iokneam.</verse>
        <verse osisID='Josh.19.12'>Da Sarid girava ad oriente, dove sorge il sole, sino al confine di Chislot-Tabor; poi continuava verso Daberat e saliva a Iafia.</verse>
        <verse osisID='Josh.19.13'>Di là passava verso oriente, dove sorge il sole, per Gat-Efer, per Et-Kazin, usciva verso Rimmon, girando fino a Nea.</verse>
        <verse osisID='Josh.19.14'>Poi il confine piegava dal lato di settentrione verso Annaton e faceva capo alla valle d'Iftach-El.</verse>
        <verse osisID='Josh.19.15'>Esso includeva inoltre: Kattat, Naalal, Simron, Ideala e Betlemme: dodici città e i loro villaggi.</verse>
        <verse osisID='Josh.19.16'>Questo fu il possesso dei figli di Zàbulon, secondo le loro famiglie: queste città e i loro villaggi.</verse>
        <verse osisID='Josh.19.17'>La quarta parte sorteggiata toccò a Issacar, ai figli di Issacar, secondo le loro famiglie.</verse>
        <verse osisID='Josh.19.18'>Il loro territorio comprendeva: Izreel, Chesullot, Sunem,</verse>
        <verse osisID='Josh.19.19'>Afaraim, Sion, Anacarat,</verse>
        <verse osisID='Josh.19.20'>Rabbit, Kision, Abes,</verse>
        <verse osisID='Josh.19.21'>Remet, En-Gannim, En-Chadda e Bet-Passes.</verse>
        <verse osisID='Josh.19.22'>Poi il confine giungeva a Tabor, Sacasim, Bet-Semes e faceva capo al Giordano: sedici città e i loro villaggi.</verse>
        <verse osisID='Josh.19.23'>Questo fu il possesso della tribù dei figli d'Issacar, secondo le loro famiglie: queste città e i loro villaggi.</verse>
        <verse osisID='Josh.19.24'>La quinta parte sorteggiata toccò ai figli di Aser secondo le loro famiglie.</verse>
        <verse osisID='Josh.19.25'>Il loro territorio comprendeva: Elkat, Ali, Beten, Acsaf,</verse>
        <verse osisID='Josh.19.26'>Alammelech, Amead, Miseal. Il loro confine giungeva, verso occidente, al Carmelo e a Sicor-Libnat.</verse>
        <verse osisID='Josh.19.27'>Poi piegava dal lato dove sorge il sole verso Bet-Dagon, toccava Zàbulon e la valle di Iftach-El al nord, Bet-Emek e Neiel, e si prolungava verso Cabul a sinistra</verse>
        <verse osisID='Josh.19.28'>e verso Ebron, Recob, Ammon e Cana fino a Sidòne la Grande.</verse>
        <verse osisID='Josh.19.29'>Poi il confine piegava verso Rama fino alla fortezza di Tiro, girava verso Osa e faceva capo al mare; incluse Macleb, Aczib,</verse>
        <verse osisID='Josh.19.30'>Acco, Afek e Recob: ventidue città e i loro villaggi.</verse>
        <verse osisID='Josh.19.31'>Questo il possesso della tribù dei figli di Aser, secondo le loro famiglie: queste città e i loro villaggi.</verse>
        <verse osisID='Josh.19.32'>La sesta parte sorteggiata toccò ai figli di Nèftali, secondo le loro famiglie.</verse>
        <verse osisID='Josh.19.33'>Il loro confine si estendeva da Elef e dalla quercia di Besaannim ad Adami-Nekeb e Iabneel fino a Lakkum e faceva capo al Giordano,</verse>
        <verse osisID='Josh.19.34'>poi il confine piegava a occidente verso Aznot-Tabor e di là continuava verso Ukkok; giungeva a Zàbulon dal lato di mezzogiorno, ad Aser dal lato d'occidente e a Giuda del Giordano dal lato di levante.</verse>
        <verse osisID='Josh.19.35'>Le fortezze erano Siddim, Ser, Ammat, Rakkat, Genèsaret,</verse>
        <verse osisID='Josh.19.36'>Adama, Rama, Cazor,</verse>
        <verse osisID='Josh.19.37'>Kedes, Edrei, En-Cazor,</verse>
        <verse osisID='Josh.19.38'>Ireon, Migdal-El, Orem, Bet-Anat e Bet-Semes: diciannove città e i loro villaggi.</verse>
        <verse osisID='Josh.19.39'>Questo fu il possesso della tribù dei figli di Nèftali, secondo le loro famiglie: queste città e i loro villaggi.</verse>
        <verse osisID='Josh.19.40'>La settima parte sorteggiata toccò alla tribù dei figli di Dan, secondo le loro famiglie.</verse>
        <verse osisID='Josh.19.41'>Il confine del loro possesso comprendeva Sorea, Estaol, Ir-Semes,</verse>
        <verse osisID='Josh.19.42'>Saalabbin, Aialon, Itla,</verse>
        <verse osisID='Josh.19.43'>Elon, Timna, Ekron,</verse>
        <verse osisID='Josh.19.44'>Elteke, Ghibbeton, Baalat,</verse>
        <verse osisID='Josh.19.45'>Ieud, Bene-Berak, Gat-Rimmon,</verse>
        <verse osisID='Josh.19.46'>Me-Iarkon e Rakkon con il territorio di fronte a Giaffa.</verse>
        <verse osisID='Josh.19.47'>Ma il territorio dei figli di Dan si estese più lontano, perché i figli di Dan andarono a combattere contro Lesem; la presero e la passarono a fil di spada; ne presero possesso, vi si stabilirono e la chiamarono Dan, dal nome di Dan loro padre.</verse>
        <verse osisID='Josh.19.48'>Questo fu il possesso della tribù dei figli di Dan, secondo le loro famiglie: queste città e i loro villaggi.</verse>
        <verse osisID='Josh.19.49'>Quando gli Israeliti ebbero finito di ripartire il paese secondo i suoi confini, diedero a Giosuè, figlio di Nun, una proprietà in mezzo a loro.</verse>
        <verse osisID='Josh.19.50'>Secondo l'ordine del Signore, gli diedero la città che egli chiese: Timnat-Serach, sulle montagne di Efraim. Egli costruì la città e vi stabilì la dimora.</verse>
        <verse osisID='Josh.19.51'>Tali sono le eredità che il sacerdote Eleazaro, Giosuè, figlio di Nun, e i capifamiglia delle tribù degli Israeliti distribuirono a sorte in Silo, davanti al Signore all'ingresso della tenda del convegno. Così compirono la divisione del paese.</verse>
      </chapter>
      <chapter osisID='Josh.20'>
        <verse osisID='Josh.20.1'>Poi il Signore disse a Giosuè:</verse>
        <verse osisID='Josh.20.2'>Parla agli Israeliti e dì loro: Stabilitevi le città di rifugio, delle quali vi ho parlato per mezzo di Mosè,</verse>
        <verse osisID='Josh.20.3'>perché l'omicida che avrà ucciso qualcuno per errore o per inavvertenza, vi si possa rifugiare; vi serviranno di rifugio contro il vendicatore del sangue.</verse>
        <verse osisID='Josh.20.4'>L'omicida fuggirà in una di quelle città e, fermatosi all'ingresso della porta della città, esporrà il suo caso agli anziani di quella città; questi lo accoglieranno presso di loro dentro la città, gli assegneranno una dimora ed egli si stabilirà in mezzo a loro.</verse>
        <verse osisID='Josh.20.5'>Se il vendicatore del sangue lo inseguirà, essi non gli daranno nelle mani l'omicida, perché ha ucciso il prossimo senza averne l'intenzione, senza averlo prima odiato.</verse>
        <verse osisID='Josh.20.6'>L'omicida rimarrà in quella città finché, alla morte del sommo sacerdote, che sarà in funzione in quei giorni, comparirà in giudizio davanti all'assemblea. Allora l'omicida potrà tornarsene e rientrare nella sua città e nella sua casa, nella città da dove era fuggito.</verse>
        <verse osisID='Josh.20.7'>Consacrarono dunque Kades in Galilea sulle montagne di Nèftali, Sichem sulle montagne di Efraim e Kiriat-Arba, cioè Ebron sulle montagne di Giuda.</verse>
        <verse osisID='Josh.20.8'>Oltre il Giordano, a oriente di Gerico, stabilirono Bezer della tribù di Ruben, nel deserto, sull'altipiano; Ramot in Gàlaad nella tribù di Gad e Golan in Basan, nella tribù di Manàsse.</verse>
        <verse osisID='Josh.20.9'>Queste furono le città stabilite per tutti gli Israeliti e per lo straniero che abita in mezzo a loro, perché chiunque avesse ucciso qualcuno per inavvertenza, potesse rifugiarvisi e non morisse per mano del vendicatore del sangue, prima d'essere comparso davanti all'assemblea.</verse>
      </chapter>
      <chapter osisID='Josh.21'>
        <verse osisID='Josh.21.1'>I capifamiglia dei leviti si presentarono al sacerdote Eleazaro, a Giosuè figlio di Nun e ai capifamiglia delle tribù degli Israeliti</verse>
        <verse osisID='Josh.21.2'>e dissero loro a Silo, nel paese di Canaan: Il Signore ha comandato, per mezzo di Mosè, che ci fossero date città da abitare con i loro pascoli per il nostro bestiame.</verse>
        <verse osisID='Josh.21.3'>Gli Israeliti diedero ai leviti, sorteggiandole dal loro possesso, le seguenti città con i loro pascoli, secondo il comando del Signore.</verse>
        <verse osisID='Josh.21.4'>Si tirò a sorte per le famiglie dei Keatiti; fra i leviti, i figli del sacerdote Aronne ebbero in sorte tredici città della tribù di Giuda, della tribù di Simeone e della tribù di Beniamino.</verse>
        <verse osisID='Josh.21.5'>Al resto dei Keatiti toccarono in sorte dieci città delle famiglie della tribù di Efraim, della tribù di Dan e di metà della tribù di Manàsse.</verse>
        <verse osisID='Josh.21.6'>Ai figli di Gherson toccarono in sorte tredici città delle famiglie della tribù d'Issacar, della tribù di Aser, della tribù di Nèftali e di metà della tribù di Manàsse in Basan.</verse>
        <verse osisID='Josh.21.7'>Ai figli di Merari, secondo le loro famiglie, toccarono dodici città della tribù di Ruben, della tribù di Gad e della tribù di Zàbulon.</verse>
        <verse osisID='Josh.21.8'>Gli Israeliti diedero dunque a sorte queste città con i loro pascoli ai leviti, come il Signore aveva comandato per mezzo di Mosè.</verse>
        <verse osisID='Josh.21.9'>Diedero, cioè, della tribù dei figli di Giuda e della tribù dei figli di Simeone le città qui nominate.</verse>
        <verse osisID='Josh.21.10'>Esse toccarono ai figli d'Aronne tra le famiglie dei Keatiti, figli di Levi, perché il primo sorteggio fu per loro.</verse>
        <verse osisID='Josh.21.11'>Furono dunque date loro Kiriat-Arba, padre di Anak, cioè Ebron, sulle montagne di Giuda, con i suoi pascoli tutt'intorno;</verse>
        <verse osisID='Josh.21.12'>ma diedero i campi di questa città e i suoi villaggi come possesso a Caleb, figlio di Iefunne.</verse>
        <verse osisID='Josh.21.13'>Diedero ai figli del sacerdote Aronne Ebron, città di rifugio per l'omicida, con i suoi pascoli; poi Libna e i suoi pascoli,</verse>
        <verse osisID='Josh.21.14'>Iattir e i suoi pascoli, Estemoa e i suoi pascoli,</verse>
        <verse osisID='Josh.21.15'>Debir e i suoi pascoli, Colon e i suoi pascoli,</verse>
        <verse osisID='Josh.21.16'>Ain e i suoi pascoli, Iutta e i suoi pascoli, Bet-Semes e i suoi pascoli: nove città di queste tribù.</verse>
        <verse osisID='Josh.21.17'>Della tribù di Beniamino, Gàbaon e i suoi pascoli, Ghega e i suoi pascoli,</verse>
        <verse osisID='Josh.21.18'>Anatot e i suoi pascoli, Almon e i suoi pascoli: quattro città.</verse>
        <verse osisID='Josh.21.19'>Totale delle città dei sacerdoti figli d'Aronne: tredici città e i loro pascoli.</verse>
        <verse osisID='Josh.21.20'>Alle famiglie dei Keatiti, cioè al resto dei leviti, figli di Keat, toccarono città della tribù di Efraim.</verse>
        <verse osisID='Josh.21.21'>Fu loro data, come città di rifugio per l'omicida, Sichem e i suoi pascoli sulle montagne di Efraim; poi Ghezer e i suoi pascoli,</verse>
        <verse osisID='Josh.21.22'>Chibsaim e i suoi pascoli, Bet-Coron e i suoi pascoli: quattro città.</verse>
        <verse osisID='Josh.21.23'>Della tribù di Dan: Elteke e i suoi pascoli, Ghibbeton e i suoi pascoli,</verse>
        <verse osisID='Josh.21.24'>Aialon e i suoi pascoli, Gat-Rimmon e i suoi pascoli: quattro città.</verse>
        <verse osisID='Josh.21.25'>Di metà della tribù di Manàsse: Taanach e i suoi pascoli, Ibleam e i suoi pascoli: due città.</verse>
        <verse osisID='Josh.21.26'>Totale: dieci città con i loro pascoli, che toccarono alle famiglie degli altri figli di Keat.</verse>
        <verse osisID='Josh.21.27'>Ai figli di Gherson, che erano tra le famiglie dei leviti, furono date: di metà della tribù di Manàsse, come città di rifugio per l'omicida, Golan in Basan e i suoi pascoli, Astarot con i suoi pascoli: due città;</verse>
        <verse osisID='Josh.21.28'>della tribù d'Issacar, Kision e i suoi pascoli, Daberat e i suoi pascoli,</verse>
        <verse osisID='Josh.21.29'>Iarmut e i suoi pascoli, En-Gannim e i suoi pascoli: quattro città;</verse>
        <verse osisID='Josh.21.30'>della tribù di Aser, Miseal e i suoi pascoli, Abdon e i suoi pascoli;</verse>
        <verse osisID='Josh.21.31'>Elkat e i suoi pascoli, Recob e i suoi pascoli: quattro città;</verse>
        <verse osisID='Josh.21.32'>della tribù di Nèftali, come città di rifugio per l'omicida, Kades in Galilea e i suoi pascoli, Ammot-Dor e i suoi pascoli, Kartan con i suoi pascoli: tre città.</verse>
        <verse osisID='Josh.21.33'>Totale delle città dei Ghersoniti, secondo le loro famiglie: tredici città e i loro pascoli.</verse>
        <verse osisID='Josh.21.34'>Alle famiglie dei figli di Merari, cioè al resto dei leviti, furono date: della tribù di Zàbulon, Iokneam e i suoi pascoli, Karta e i suoi pascoli,</verse>
        <verse osisID='Josh.21.35'>Dimna e i suoi pascoli, Naalal e i suoi pascoli: quattro città;</verse>
        <verse osisID='Josh.21.36'>della tribù di Ruben, come città di rifugio per l'omicida, Bezer e i suoi pascoli, Iaas e i suoi pascoli,</verse>
        <verse osisID='Josh.21.37'>Kedemot e i suoi pascoli, Mefaat e i suoi pascoli: quattro città;</verse>
        <verse osisID='Josh.21.38'>della tribù di Gad, come città di rifugio per l'omicida, Ramot in Gàlaad e i suoi pascoli, Macanaim e i suoi pascoli,</verse>
        <verse osisID='Josh.21.39'>Chesbon e i suoi pascoli, Iazer e i suoi pascoli: in tutto quattro città.</verse>
        <verse osisID='Josh.21.40'>Totale delle città date in sorte ai figli di Merari, secondo le loro famiglie, cioè il resto delle famiglie dei leviti: dodici città.</verse>
        <verse osisID='Josh.21.41'>Totale delle città dei leviti in mezzo ai possessi degli Israeliti: quarantotto città e i loro pascoli.</verse>
        <verse osisID='Josh.21.42'>Ciascuna di queste città aveva intorno il pascolo; così era di tutte queste città.</verse>
        <verse osisID='Josh.21.43'>Il Signore diede dunque a Israele tutto il paese che aveva giurato ai padri di dar loro e gli Israeliti ne presero possesso e vi si stabilirono.</verse>
        <verse osisID='Josh.21.44'>Il Signore diede loro tranquillità intorno, come aveva giurato ai loro padri; nessuno di tutti i loro nemici potè resistere loro; il Signore mise in loro potere tutti quei nemici.</verse>
        <verse osisID='Josh.21.45'>Di tutte le belle promesse che il Signore aveva fatte alla casa d'Israele, non una andò a vuoto: tutto giunse a compimento.</verse>
      </chapter>
      <chapter osisID='Josh.22'>
        <verse osisID='Josh.22.1'>Allora Giosuè convocò i Rubeniti, i Gaditi e metà della tribù di Manàsse</verse>
        <verse osisID='Josh.22.2'>e disse loro: Voi avete osservato quanto Mosè, servo del Signore, vi aveva ordinato e avete obbedito alla mia voce, in tutto quello che io vi ho comandato.</verse>
        <verse osisID='Josh.22.3'>Non avete abbandonato i vostri fratelli durante questo lungo tempo fino ad oggi e avete osservato il comando del Signore vostro Dio.</verse>
        <verse osisID='Josh.22.4'>Ora che il Signore vostro Dio ha dato tranquillità ai vostri fratelli, come aveva loro promesso, tornate e andate alle vostre tende, nel paese che vi appartiene, e che Mosè, servo del Signore, vi ha assegnato oltre il Giordano.</verse>
        <verse osisID='Josh.22.5'>Soltanto abbiate gran cura di eseguire i comandi e la legge che Mosè, servo del Signore, vi ha dato, amando il Signore vostro Dio, camminando in tutte le sue vie, osservando i suoi comandi, restando fedeli a lui e servendolo con tutto il cuore e con tutta l'anima.</verse>
        <verse osisID='Josh.22.6'>Poi Giosuè li benedisse e li congedò ed essi tornarono alle loro tende.</verse>
        <verse osisID='Josh.22.7'>Mosè aveva dato a metà della tribù di Manàsse un possesso in Basan e Giosuè diede all'altra metà un possesso tra i loro fratelli, di qua del Giordano, a occidente. Quando Giosuè li rimandò alle loro tende e li benedisse,</verse>
        <verse osisID='Josh.22.8'>aggiunse: Voi tornate alle vostre tende con grandi ricchezze, con bestiame molto numeroso, con argento, oro, rame, ferro e con grande quantità di vesti; dividete con i vostri fratelli il bottino, tolto ai vostri nemici.</verse>
        <verse osisID='Josh.22.9'>I figli di Ruben, i figli di Gad e metà della tribù di Manàsse dunque tornarono, dopo aver lasciato gli Israeliti a Silo, nel paese di Canaan, per andare nel paese di Gàlaad, il paese di loro proprietà, che avevano ricevuto in possesso, in forza del comando del Signore, per mezzo di Mosè.</verse>
        <verse osisID='Josh.22.10'>Quando furono giunti alle Curve del Giordano, che sono nel paese di Canaan, i figli di Ruben, i figli di Gad e metà della tribù di Manàsse vi costruirono un altare, presso il Giordano: un altare di forma grandiosa.</verse>
        <verse osisID='Josh.22.11'>Gli Israeliti udirono che si diceva: Ecco i figli di Ruben, i figli di Gad e metà della tribù di Manàsse hanno costruito un altare di fronte al paese di Canaan, alle Curve del Giordano, dalla parte degli Israeliti.</verse>
        <verse osisID='Josh.22.12'>Quando gli Israeliti seppero questo, tutta la loro comunità si riunì a Silo per muover loro guerra.</verse>
        <verse osisID='Josh.22.13'>Gli Israeliti mandarono ai figli di Ruben, ai figli di Gad e metà della tribù di Manàsse nel paese di Gàlaad, Pincas, figlio del sacerdote Eleazaro,</verse>
        <verse osisID='Josh.22.14'>e con lui dieci capi, un capo per ciascun casato paterno di tutte le tribù d'Israele:</verse>
        <verse osisID='Josh.22.15'>tutti erano capi di un casato paterno fra i gruppi di migliaia d'Israele; essi andarono dai figli di Ruben, dai figli di Gad e da metà della tribù di Manàsse nel paese di Gàlaad e dissero loro:</verse>
        <verse osisID='Josh.22.16'>Dice tutta la comunità del Signore: Che è questa infedeltà, che avete commessa contro il Dio d'Israele, desistendo oggi dal seguire il Signore, costruendovi un altare per ribellarvi oggi al Signore?</verse>
        <verse osisID='Josh.22.17'>Non ci basta l'iniquità di Peor, della quale non ci siamo ancora purificati oggi e che attirò quel flagello sulla comunità del Signore?</verse>
        <verse osisID='Josh.22.18'>Voi oggi desistete dal seguire il Signore! Poiché oggi vi siete ribellati al Signore, domani egli si adirerà contro tutta la comunità d'Israele.</verse>
        <verse osisID='Josh.22.19'>Se ritenete immondo il paese che possedete, ebbene, passate nel paese che è possesso del Signore, dove è stabilita la Dimora del Signore, e stabilitevi in mezzo a noi; ma non ribellatevi al Signore e non fate di noi dei ribelli, costruendovi un altare oltre l'altare del Signore nostro Dio.</verse>
        <verse osisID='Josh.22.20'>Quando Acan figlio di Zerach commise un'infedeltà riguardo allo sterminio, non venne forse l'ira del Signore su tutta la comunità d'Israele sebbene fosse un individuo solo? Non dovette egli morire per la sua colpa?.</verse>
        <verse osisID='Josh.22.21'>Allora i figli di Ruben, i figli di Gad e metà della tribù di Manàsse risposero e dissero ai capi dei gruppi di migliaia d'Israele:</verse>
        <verse osisID='Josh.22.22'>Dio, Dio, Signore! Dio, Dio, Signore! Lui lo sa, ma anche Israele lo sappia. Se abbiamo agito per ribellione o per infedeltà verso il Signore, che Egli non ci salvi oggi!</verse>
        <verse osisID='Josh.22.23'>Se abbiamo costruito un altare per desistere dal seguire il Signore; se è stato per offrire su di esso olocausti od oblazioni e per fare su di esso sacrifici di comunione, il Signore stesso ce ne chieda conto!</verse>
        <verse osisID='Josh.22.24'>In verità l'abbiamo fatto preoccupati di questo: pensando cioè che in avvenire i vostri figli potessero dire ai nostri figli: Che avete in comune voi con il Signore Dio d'Israele?</verse>
        <verse osisID='Josh.22.25'>Il Signore ha posto il Giordano come confine tra noi e voi, figli di Ruben e figli di Gad; voi non avete parte alcuna con il Signore! Così i vostri figli farebbero desistere i nostri figli dal temere il Signore.</verse>
        <verse osisID='Josh.22.26'>Perciò abbiamo detto: Costruiamo un altare, non per olocausti, né per sacrifici,</verse>
        <verse osisID='Josh.22.27'>ma perché sia testimonio fra noi e voi e fra i nostri discendenti dopo di noi, dimostrando che vogliamo servire al Signore dinanzi a lui, con i nostri olocausti, con le nostre vittime e con i nostri sacrifici di comunione. Così i vostri figli non potranno un giorno dire ai nostri figli: Voi non avete parte alcuna con il Signore.</verse>
        <verse osisID='Josh.22.28'>Abbiamo detto: Se in avvenire essi diranno questo a noi o ai nostri discendenti, noi risponderemo: Guardate la forma dell'altare del Signore, che i nostri padri fecero, non per olocausti, né per sacrifici, ma perché fosse di testimonio fra noi e voi.</verse>
        <verse osisID='Josh.22.29'>Lungi da noi l'idea di ribellarci al Signore e di desistere dal seguire il Signore, costruendo un altare per olocausti, per oblazioni o per sacrifici, oltre l'altare del Signore nostro Dio, che è davanti alla sua Dimora!.</verse>
        <verse osisID='Josh.22.30'>Quando Pincas e i capi della comunità, i capi dei gruppi di migliaia d'Israele che erano con lui, udirono le parole dette dai figli di Ruben, dai figli di Gad e dai figli di Manàsse, ne rimasero soddisfatti.</verse>
        <verse osisID='Josh.22.31'>Pincas, figlio del sacerdote Eleazaro, disse ai figli di Ruben, ai figli di Gad e ai figli di Manàsse: Oggi riconosciamo che il Signore è in mezzo a noi, poiché non avete commesso questa infedeltà verso il Signore; così avete preservato gli Israeliti dal castigo del Signore.</verse>
        <verse osisID='Josh.22.32'>Pincas, figlio del sacerdote Eleazaro, e i capi lasciarono i figli di Ruben e i figli di Gad e tornarono dal paese di Gàlaad al paese di Canaan presso gli Israeliti, ai quali riferirono l'accaduto.</verse>
        <verse osisID='Josh.22.33'>La cosa piacque agli Israeliti, i quali benedissero Dio e non parlarono più di muover guerra ai figli di Ruben e di Gad, per devastare il paese che essi abitavano.</verse>
        <verse osisID='Josh.22.34'>I figli di Ruben e i figli di Gad chiamarono quell'altare Testimonio perché dissero: Esso è testimonio fra di noi che il Signore è Dio.</verse>
      </chapter>
      <chapter osisID='Josh.23'>
        <verse osisID='Josh.23.1'>Molto tempo dopo che il Signore aveva dato riposo a Israele, liberandolo da tutti i nemici che lo circondavano, Giosuè, ormai vecchio e molto avanti negli anni,</verse>
        <verse osisID='Josh.23.2'>convocò tutto Israele, gli anziani, i capi, i giudici e gli scribi del popolo e disse loro: Io sono vecchio, molto avanti negli anni.</verse>
        <verse osisID='Josh.23.3'>Voi avete visto quanto il Signore vostro Dio ha fatto a tutte queste nazioni, scacciandole dinanzi a voi; poiché il Signore vostro Dio ha combattuto per voi.</verse>
        <verse osisID='Josh.23.4'>Ecco io ho diviso tra voi a sorte, come possesso per le vostre tribù, il paese delle nazioni che restano e di tutte quelle che ho sterminate, dal Giordano fino al Mar Mediterraneo, ad occidente.</verse>
        <verse osisID='Josh.23.5'>Il Signore vostro Dio le disperderà egli stesso dinanzi a voi e le scaccerà dinanzi a voi e voi prenderete possesso del loro paese, come il Signore vostro Dio vi ha detto.</verse>
        <verse osisID='Josh.23.6'>Siate forti nell'osservare ed eseguire quanto è scritto nel libro della legge di Mosè, senza deviare né a destra, né a sinistra,</verse>
        <verse osisID='Josh.23.7'>senza mischiarvi con queste nazioni che rimangono fra di voi; non pronunciate neppure il nome dei loro dei, non ne fate uso nei giuramenti; non li servite e non vi prostrate davanti a loro:</verse>
        <verse osisID='Josh.23.8'>ma restate fedeli al Signore vostro Dio, come avete fatto fino ad oggi.</verse>
        <verse osisID='Josh.23.9'>Il Signore ha scacciato dinanzi a voi nazioni grandi e potenti; nessuno ha potuto resistere a voi fino ad oggi.</verse>
        <verse osisID='Josh.23.10'>Uno solo di voi ne inseguiva mille, perché il Signore vostro Dio combatteva per voi come aveva promesso.</verse>
        <verse osisID='Josh.23.11'>Abbiate gran cura, per la vostra vita, di amare il Signore vostro Dio.</verse>
        <verse osisID='Josh.23.12'>Perché, se fate apostasia e vi unite al resto di queste nazioni che sono rimaste fra di voi e vi imparentate con loro e vi mescolate con esse ed esse con voi,</verse>
        <verse osisID='Josh.23.13'>allora sappiate che il Signore vostro Dio non scaccerà più queste genti dinanzi a voi, ma esse diventeranno per voi una rete, una trappola, un flagello ai vostri fianchi; diventeranno spine nei vostri occhi, finché non siate periti e scomparsi da questo buon paese che il Signore vostro Dio vi ha dato.</verse>
        <verse osisID='Josh.23.14'>Ecco io oggi me ne vado per la via di ogni abitante della terra; riconoscete con tutto il cuore e con tutta l'anima che neppur una di tutte le buone promesse, che il Signore vostro Dio aveva fatto per voi, è caduta a vuoto; tutte sono giunte a compimento per voi: neppure una è andata a vuoto.</verse>
        <verse osisID='Josh.23.15'>Ma, come ogni buona parola che il Signore vostro Dio vi aveva detta è giunta a compimento per voi, così il Signore farà giungere a vostro danno tutte le sue parole di minaccia, finché vi abbia sterminati da questo buon paese che il vostro Dio, il Signore, vi ha dato.</verse>
        <verse osisID='Josh.23.16'>Se trasgredite l'alleanza che il Signore vostro Dio vi ha imposta, e andate a servire altri dei e vi prostrate davanti a loro, l'ira del Signore si accenderà contro di voi e voi perirete presto, scomparendo dal buon paese che egli vi ha dato.</verse>
      </chapter>
      <chapter osisID='Josh.24'>
        <verse osisID='Josh.24.1'>Giosuè radunò tutte le tribù d'Israele in Sichem e convocò gli anziani d'Israele, i capi, i giudici e gli scribi del popolo, che si presentarono davanti a Dio.</verse>
        <verse osisID='Josh.24.2'>Giosuè disse a tutto il popolo: Dice il Signore, Dio d'Israele: I vostri padri, come Terach padre di Abramo e padre di Nacor, abitarono dai tempi antichi oltre il fiume e servirono altri dei.</verse>
        <verse osisID='Josh.24.3'>Io presi il padre vostro Abramo da oltre il fiume e gli feci percorrere tutto il paese di Canaan; moltiplicai la sua discendenza e gli diedi Isacco.</verse>
        <verse osisID='Josh.24.4'>Ad Isacco diedi Giacobbe ed Esaù e assegnai ad Esaù il possesso delle montagne di Seir; Giacobbe e i suoi figli scesero in Egitto.</verse>
        <verse osisID='Josh.24.5'>Poi mandai Mosè e Aronne e colpii l'Egitto con i prodigi che feci in mezzo ad esso; dopo vi feci uscire.</verse>
        <verse osisID='Josh.24.6'>Feci dunque uscire dall'Egitto i vostri padri e voi arrivaste al mare. Gli Egiziani inseguirono i vostri padri con carri e cavalieri fino al Mare Rosso.</verse>
        <verse osisID='Josh.24.7'>Quelli gridarono al Signore ed egli pose fitte tenebre fra voi e gli Egiziani; poi spinsi sopra loro il mare, che li sommerse; i vostri occhi videro ciò che io avevo fatto agli Egiziani. Dimoraste lungo tempo nel deserto.</verse>
        <verse osisID='Josh.24.8'>Io vi condussi poi nel paese degli Amorrei, che abitavano oltre il Giordano; essi combatterono contro di voi e io li misi in vostro potere; voi prendeste possesso del loro paese e io li distrussi dinanzi a voi.</verse>
        <verse osisID='Josh.24.9'>Poi sorse Balak, figlio di Zippor, re di Moab, per muover guerra a Israele; mandò a chiamare Balaam, figlio di Beor, perché vi maledicesse;</verse>
        <verse osisID='Josh.24.10'>ma io non volli ascoltare Balaam; egli dovette benedirvi e vi liberai dalle mani di Balak.</verse>
        <verse osisID='Josh.24.11'>Passaste il Giordano e arrivaste a Gerico. Gli abitanti di Gerico, gli Amorrei, i Perizziti, i Cananei, gli Hittiti, i Gergesei, gli Evei e i Gebusei combatterono contro di voi e io li misi in vostro potere.</verse>
        <verse osisID='Josh.24.12'>Mandai avanti a voi i calabroni, che li scacciarono dinanzi a voi, com'era avvenuto dei due re amorrei: ma ciò non avvenne per la vostra spada, né per il vostro arco.</verse>
        <verse osisID='Josh.24.13'>Vi diedi una terra, che voi non avevate lavorata, e abitate in città, che voi non avete costruite, e mangiate i frutti delle vigne e degli oliveti, che non avete piantati.</verse>
        <verse osisID='Josh.24.14'>Temete dunque il Signore e servitelo con integrità e fedeltà; eliminate gli dei che i vostri padri servirono oltre il fiume e in Egitto e servite il Signore.</verse>
        <verse osisID='Josh.24.15'>Se vi dispiace di servire il Signore, scegliete oggi chi volete servire: se gli dei che i vostri padri servirono oltre il fiume oppure gli dei degli Amorrei, nel paese dei quali abitate. Quanto a me e alla mia casa, vogliamo servire il Signore.</verse>
        <verse osisID='Josh.24.16'>Allora il popolo rispose e disse: Lungi da noi l'abbandonare il Signore per servire altri dei!</verse>
        <verse osisID='Josh.24.17'>Poiché il Signore nostro Dio ha fatto uscire noi e i padri nostri dal paese d'Egitto, dalla condizione servile, ha compiuto quei grandi miracoli dinanzi agli occhi nostri e ci ha protetti per tutto il viaggio che abbiamo fatto e in mezzo a tutti i popoli fra i quali siamo passati.</verse>
        <verse osisID='Josh.24.18'>Il Signore ha scacciato dinanzi a noi tutti questi popoli e gli Amorrei che abitavano il paese. Perciò anche noi vogliamo servire il Signore, perché Egli è il nostro Dio.</verse>
        <verse osisID='Josh.24.19'>Giosuè disse al popolo: Voi non potrete servire il Signore, perché è un Dio santo, è un Dio geloso; Egli non perdonerà le vostre trasgressioni e i vostri peccati.</verse>
        <verse osisID='Josh.24.20'>Se abbandonerete il Signore e servirete dei stranieri, Egli vi si volterà contro e, dopo avervi fatto tanto bene, vi farà del male e vi consumerà.</verse>
        <verse osisID='Josh.24.21'>Il popolo disse a Giosuè: No! Noi serviremo il Signore.</verse>
        <verse osisID='Josh.24.22'>Allora Giosuè disse al popolo: Voi siete testimoni contro voi stessi, che vi siete scelto il Signore per servirlo!.</verse>
        <verse osisID='Josh.24.23'>Giosuè disse: Eliminate gli dei dello straniero, che sono in mezzo a voi, e rivolgete il cuore verso il Signore, Dio d'Israele!.</verse>
        <verse osisID='Josh.24.24'>Il popolo rispose a Giosuè: Noi serviremo il Signore nostro Dio e obbediremo alla sua voce!.</verse>
        <verse osisID='Josh.24.25'>Giosuè in quel giorno concluse un'alleanza con il popolo e gli diede uno statuto e una legge a Sichem.</verse>
        <verse osisID='Josh.24.26'>Poi Giosuè scrisse queste cose nel libro della legge di Dio; prese una grande pietra e la rizzò là, sotto il terebinto, che è nel santuario del Signore.</verse>
        <verse osisID='Josh.24.27'>Giosuè disse a tutto il popolo: Ecco questa pietra sarà una testimonianza per noi; perché essa ha udito tutte le parole che il Signore ci ha dette; essa servirà quindi da testimonio contro di voi, perché non rinneghiate il vostro Dio.</verse>
        <verse osisID='Josh.24.28'>Poi Giosuè rimandò il popolo, ognuno al proprio territorio.</verse>
        <verse osisID='Josh.24.29'>Dopo queste cose, Giosuè figlio di Nun, servo del Signore, morì a centodieci anni</verse>
        <verse osisID='Josh.24.30'>e lo seppellirono nel territorio di sua proprietà a Timnat-Serach, che è sulle montagne di Efraim, a settentrione del monte Gaas.</verse>
        <verse osisID='Josh.24.31'>Israele servì il Signore per tutta la vita di Giosuè e tutta la vita degli anziani che sopravvissero a Giosuè e che conoscevano tutte le opere che il Signore aveva compiute per Israele.</verse>
        <verse osisID='Josh.24.32'>Le ossa di Giuseppe, che gli Israeliti avevano portate dall'Egitto, le seppellirono a Sichem, nella parte della montagna che Giacobbe aveva acquistata dai figli di Camor, padre di Sichem, per cento pezzi d'argento e che i figli di Giuseppe avevano ricevuta in eredità.</verse>
        <verse osisID='Josh.24.33'>Poi morì anche Eleazaro, figlio di Aronne, e lo seppellirono a Gàbaa di Pincas, che era stata data a suo figlio Pincas, sulle montagne di Efraim.</verse>
      </chapter>
    </div></osisText>
</osis>