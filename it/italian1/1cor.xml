<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='italian1' xml:lang='it'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='italian1'>
        <title>Italian Version</title>
        <contributor>
		 The Unbound Bible
		 Biola University: Administrative Computing
		 13800 Biola Ave.
		 La Mirada, CA 90639
		 United States of America
		 562-903-4722 
	       </contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>your entry goes here</description>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>italian1</identifier>
        <source>ftp://unboundftp.biola.edu/pub/italian_utf8.zip</source>
        <language type='IETF'>it</language>
        <relation/>
        <coverage>provide the bible to the world</coverage>
        <rights>I think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='1Cor'>
      <chapter osisID='1Cor.1'>
        <verse osisID='1Cor.1.1'>Paolo, chiamato ad essere apostolo di Gesù Cristo per volontà di Dio, e il fratello Sòstene,</verse>
        <verse osisID='1Cor.1.2'>alla Chiesa di Dio che è in Corinto, a coloro che sono stati santificati in Cristo Gesù, chiamati ad essere santi insieme a tutti quelli che in ogni luogo invocano il nome del Signore nostro Gesù Cristo, Signore nostro e loro:</verse>
        <verse osisID='1Cor.1.3'>grazia a voi e pace da Dio Padre nostro e dal Signore Gesù Cristo.</verse>
        <verse osisID='1Cor.1.4'>Ringrazio continuamente il mio Dio per voi, a motivo della grazia di Dio che vi è stata data in Cristo Gesù,</verse>
        <verse osisID='1Cor.1.5'>perché in lui siete stati arricchiti di tutti i doni, quelli della parola e quelli della scienza.</verse>
        <verse osisID='1Cor.1.6'>La testimonianza di Cristo si è infatti stabilita tra voi così saldamente,</verse>
        <verse osisID='1Cor.1.7'>che nessun dono di grazia più vi manca, mentre aspettate la manifestazione del Signore nostro Gesù Cristo.</verse>
        <verse osisID='1Cor.1.8'>Egli vi confermerà sino alla fine, irreprensibili nel giorno del Signore nostro Gesù Cristo:</verse>
        <verse osisID='1Cor.1.9'>fedele è Dio, dal quale siete stati chiamati alla comunione del Figlio suo Gesù Cristo, Signore nostro!</verse>
        <verse osisID='1Cor.1.10'>Vi esorto pertanto, fratelli, per il nome del Signore nostro Gesù Cristo, ad essere tutti unanimi nel parlare, perché non vi siano divisioni tra voi, ma siate in perfetta unione di pensiero e d'intenti.</verse>
        <verse osisID='1Cor.1.11'>Mi è stato segnalato infatti a vostro riguardo, fratelli, dalla gente di Cloe, che vi sono discordie tra voi.</verse>
        <verse osisID='1Cor.1.12'>Mi riferisco al fatto che ciascuno di voi dice: Io sono di Paolo, Io invece sono di Apollo, E io di Cefa, E io di Cristo!.</verse>
        <verse osisID='1Cor.1.13'>Cristo è stato forse diviso? Forse Paolo è stato crocifisso per voi, o è nel nome di Paolo che siete stati battezzati?</verse>
        <verse osisID='1Cor.1.14'>Ringrazio Dio di non aver battezzato nessuno di voi, se non Crispo e Gaio,</verse>
        <verse osisID='1Cor.1.15'>perché nessuno possa dire che siete stati battezzati nel mio nome.</verse>
        <verse osisID='1Cor.1.16'>Ho battezzato, è vero, anche la famiglia di Stefana, ma degli altri non so se abbia battezzato alcuno.</verse>
        <verse osisID='1Cor.1.17'>Cristo infatti non mi ha mandato a battezzare, ma a predicare il vangelo; non però con un discorso sapiente, perché non venga resa vana la croce di Cristo.</verse>
        <verse osisID='1Cor.1.18'>La parola della croce infatti è stoltezza per quelli cha vanno in perdizione, ma per quelli che si salvano, per noi, è potenza di Dio.</verse>
        <verse osisID='1Cor.1.19'>Sta scritto infatti: e annullerò l'intelligenza degli intelligenti.</verse>
        <verse osisID='1Cor.1.20'>Dov'è il sapiente? Dov'è il dotto? Dove mai il sottile ragionatore di questo mondo? Non ha forse Dio dimostrato stolta la sapienza di questo mondo?</verse>
        <verse osisID='1Cor.1.21'>Poiché, infatti, nel disegno sapiente di Dio il mondo, con tutta la sua sapienza, non ha conosciuto Dio, è piaciuto a Dio di salvare i credenti con la stoltezza della predicazione.</verse>
        <verse osisID='1Cor.1.22'>E mentre i Giudei chiedono i miracoli e i Greci cercano la sapienza,</verse>
        <verse osisID='1Cor.1.23'>noi predichiamo Cristo crocifisso, scandalo per i Giudei, stoltezza per i pagani;</verse>
        <verse osisID='1Cor.1.24'>ma per coloro che sono chiamati, sia Giudei che Greci, predichiamo Cristo potenza di Dio e sapienza di Dio.</verse>
        <verse osisID='1Cor.1.25'>Perché ciò che è stoltezza di Dio è più sapiente degli uomini, e ciò che è debolezza di Dio è più forte degli uomini.</verse>
        <verse osisID='1Cor.1.26'>Considerate infatti la vostra chiamata, fratelli: non ci sono tra voi molti sapienti secondo la carne, non molti potenti, non molti nobili.</verse>
        <verse osisID='1Cor.1.27'>Ma Dio ha scelto ciò che nel mondo è stolto per confondere i sapienti, Dio ha scelto ciò che nel mondo è debole per confondere i forti,</verse>
        <verse osisID='1Cor.1.28'>Dio ha scelto ciò che nel mondo è ignobile e disprezzato e ciò che è nulla per ridurre a nulla le cose che sono,</verse>
        <verse osisID='1Cor.1.29'>perché nessun uomo possa gloriarsi davanti a Dio.</verse>
        <verse osisID='1Cor.1.30'>Ed è per lui che voi siete in Cristo Gesù, il quale per opera di Dio è diventato per noi sapienza, giustizia, santificazione e redenzione,</verse>
        <verse osisID='1Cor.1.31'>perché, come sta scritto:</verse>
      </chapter>
      <chapter osisID='1Cor.2'>
        <verse osisID='1Cor.2.1'>Anch'io, o fratelli, quando sono venuto tra voi, non mi sono presentato ad annunziarvi la testimonianza di Dio con sublimità di parola o di sapienza.</verse>
        <verse osisID='1Cor.2.2'>Io ritenni infatti di non sapere altro in mezzo a voi se non Gesù Cristo, e questi crocifisso.</verse>
        <verse osisID='1Cor.2.3'>Io venni in mezzo a voi in debolezza e con molto timore e trepidazione;</verse>
        <verse osisID='1Cor.2.4'>e la mia parola e il mio messaggio non si basarono su discorsi persuasivi di sapienza, ma sulla manifestazione dello Spirito e della sua potenza,</verse>
        <verse osisID='1Cor.2.5'>perché la vostra fede non fosse fondata sulla sapienza umana, ma sulla potenza di Dio.</verse>
        <verse osisID='1Cor.2.6'>Tra i perfetti parliamo, sì, di sapienza, ma di una sapienza che non è di questo mondo, né dei dominatori di questo mondo che vengono ridotti al nulla;</verse>
        <verse osisID='1Cor.2.7'>parliamo di una sapienza divina, misteriosa, che è rimasta nascosta, e che Dio ha preordinato prima dei secoli per la nostra gloria.</verse>
        <verse osisID='1Cor.2.8'>Nessuno dei dominatori di questo mondo ha potuto conoscerla; se l'avessero conosciuta, non avrebbero crocifisso il Signore della gloria.</verse>
        <verse osisID='1Cor.2.9'>Sta scritto infatti: né mai entrarono in cuore di uomo, queste ha preparato Dio per coloro che lo amano.</verse>
        <verse osisID='1Cor.2.10'>Ma a noi Dio le ha rivelate per mezzo dello Spirito; lo Spirito infatti scruta ogni cosa, anche le profondità di Dio.</verse>
        <verse osisID='1Cor.2.11'>Chi conosce i segreti dell'uomo se non lo spirito dell'uomo che è in lui? Così anche i segreti di Dio nessuno li ha mai potuti conoscere se non lo Spirito di Dio.</verse>
        <verse osisID='1Cor.2.12'>Ora, noi non abbiamo ricevuto lo spirito del mondo, ma lo Spirito di Dio per conoscere tutto ciò che Dio ci ha donato.</verse>
        <verse osisID='1Cor.2.13'>Di queste cose noi parliamo, non con un linguaggio suggerito dalla sapienza umana, ma insegnato dallo Spirito, esprimendo cose spirituali in termini spirituali.</verse>
        <verse osisID='1Cor.2.14'>L'uomo naturale però non comprende le cose dello Spirito di Dio; esse sono follia per lui, e non è capace di intenderle, perché se ne può giudicare solo per mezzo dello Spirito.</verse>
        <verse osisID='1Cor.2.15'>L'uomo spirituale invece giudica ogni cosa, senza poter essere giudicato da nessuno.</verse>
        <verse osisID='1Cor.2.16'>Chi infatti ha conosciuto il pensiero del Signore in modo da poterlo dirigere?</verse>
      </chapter>
      <chapter osisID='1Cor.3'>
        <verse osisID='1Cor.3.1'>Io, fratelli, sinora non ho potuto parlare a voi come a uomini spirituali, ma come ad esseri carnali, come a neonati in Cristo.</verse>
        <verse osisID='1Cor.3.2'>Vi ho dato da bere latte, non un nutrimento solido, perché non ne eravate capaci. E neanche ora lo siete;</verse>
        <verse osisID='1Cor.3.3'>perché siete ancora carnali: dal momento che c'è tra voi invidia e discordia, non siete forse carnali e non vi comportate in maniera tutta umana?</verse>
        <verse osisID='1Cor.3.4'>Quando uno dice: Io sono di Paolo, e un altro: Io sono di Apollo, non vi dimostrate semplicemente uomini?</verse>
        <verse osisID='1Cor.3.5'>Ma che cosa è mai Apollo? Cosa è Paolo? Ministri attraverso i quali siete venuti alla fede e ciascuno secondo che il Signore gli ha concesso.</verse>
        <verse osisID='1Cor.3.6'>Io ho piantato, Apollo ha irrigato, ma è Dio che ha fatto crescere.</verse>
        <verse osisID='1Cor.3.7'>Ora né chi pianta, né chi irrìga è qualche cosa, ma Dio che fa crescere.</verse>
        <verse osisID='1Cor.3.8'>Non c'è differenza tra chi pianta e chi irrìga, ma ciascuno riceverà la sua mercede secondo il proprio lavoro.</verse>
        <verse osisID='1Cor.3.9'>Siamo infatti collaboratori di Dio, e voi siete il campo di Dio, l'edificio di Dio.</verse>
        <verse osisID='1Cor.3.10'>Secondo la grazia di Dio che mi è stata data, come un sapiente architetto io ho posto il fondamento; un altro poi vi costruisce sopra. Ma ciascuno stia attento come costruisce.</verse>
        <verse osisID='1Cor.3.11'>Infatti nessuno può porre un fondamento diverso da quello che gia vi si trova, che è Gesù Cristo.</verse>
        <verse osisID='1Cor.3.12'>E se, sopra questo fondamento, si costruisce con oro, argento, pietre preziose, legno, fieno, paglia,</verse>
        <verse osisID='1Cor.3.13'>l'opera di ciascuno sarà ben visibile: la farà conoscere quel giorno che si manifesterà col fuoco, e il fuoco proverà la qualità dell'opera di ciascuno.</verse>
        <verse osisID='1Cor.3.14'>Se l'opera che uno costruì sul fondamento resisterà, costui ne riceverà una ricompensa;</verse>
        <verse osisID='1Cor.3.15'>ma se l'opera finirà bruciata, sarà punito: tuttavia egli si salverà, però come attraverso il fuoco.</verse>
        <verse osisID='1Cor.3.16'>Non sapete che siete tempio di Dio e che lo Spirito di Dio abita in voi?</verse>
        <verse osisID='1Cor.3.17'>Se uno distrugge il tempio di Dio, Dio distruggerà lui. Perché santo è il tempio di Dio, che siete voi.</verse>
        <verse osisID='1Cor.3.18'>Nessuno si illuda. Se qualcuno tra voi si crede un sapiente in questo mondo, si faccia stolto per diventare sapiente;</verse>
        <verse osisID='1Cor.3.19'>perché la sapienza di questo mondo è stoltezza davanti a Dio. Sta scritto infatti:</verse>
        <verse osisID='1Cor.3.20'>E ancora:</verse>
        <verse osisID='1Cor.3.21'>Quindi nessuno ponga la sua gloria negli uomini, perché tutto è vostro:</verse>
        <verse osisID='1Cor.3.22'>Paolo, Apollo, Cefa, il mondo, la vita, la morte, il presente, il futuro: tutto è vostro!</verse>
        <verse osisID='1Cor.3.23'>Ma voi siete di Cristo e Cristo è di Dio.</verse>
      </chapter>
      <chapter osisID='1Cor.4'>
        <verse osisID='1Cor.4.1'>Ognuno ci consideri come ministri di Cristo e amministratori dei misteri di Dio.</verse>
        <verse osisID='1Cor.4.2'>Ora, quanto si richiede negli amministratori è che ognuno risulti fedele.</verse>
        <verse osisID='1Cor.4.3'>A me però, poco importa di venir giudicato da voi o da un consesso umano; anzi, io neppure giudico me stesso,</verse>
        <verse osisID='1Cor.4.4'>perché anche se non sono consapevole di colpa alcuna non per questo sono giustificato. Il mio giudice è il Signore!</verse>
        <verse osisID='1Cor.4.5'>Non vogliate perciò giudicare nulla prima del tempo, finché venga il Signore. Egli metterà in luce i segreti delle tenebre e manifesterà le intenzioni dei cuori; allora ciascuno avrà la sua lode da Dio.</verse>
        <verse osisID='1Cor.4.6'>Queste cose, fratelli, le ho applicate a modo di esempio a me e ad Apollo per vostro profitto perché impariate nelle nostre persone a stare a ciò che è scritto e non vi gonfiate d'orgoglio a favore di uno contro un altro.</verse>
        <verse osisID='1Cor.4.7'>Chi dunque ti ha dato questo privilegio? Che cosa mai possiedi che tu non abbia ricevuto? E se l'hai ricevuto, perché te ne vanti come non l'avessi ricevuto?</verse>
        <verse osisID='1Cor.4.8'>Gia siete sazi, gia siete diventati ricchi; senza di noi gia siete diventati re. Magari foste diventati re! Così anche noi potremmo regnare con voi.</verse>
        <verse osisID='1Cor.4.9'>Ritengo infatti che Dio abbia messo noi, gli apostoli, all'ultimo posto, come condannati a morte, poiché siamo diventati spettacolo al mondo, agli angeli e agli uomini.</verse>
        <verse osisID='1Cor.4.10'>Noi stolti a causa di Cristo, voi sapienti in Cristo; noi deboli, voi forti; voi onorati, noi disprezzati.</verse>
        <verse osisID='1Cor.4.11'>Fino a questo momento soffriamo la fame, la sete, la nudità, veniamo schiaffeggiati, andiamo vagando di luogo in luogo,</verse>
        <verse osisID='1Cor.4.12'>ci affatichiamo lavorando con le nostre mani. Insultati, benediciamo; perseguitati, sopportiamo;</verse>
        <verse osisID='1Cor.4.13'>calunniati, confortiamo; siamo diventati come la spazzatura del mondo, il rifiuto di tutti, fino ad oggi.</verse>
        <verse osisID='1Cor.4.14'>Non per farvi vergognare vi scrivo queste cose, ma per ammonirvi, come figli miei carissimi.</verse>
        <verse osisID='1Cor.4.15'>Potreste infatti avere anche diecimila pedagoghi in Cristo, ma non certo molti padri, perché sono io che vi ho generato in Cristo Gesù, mediante il vangelo.</verse>
        <verse osisID='1Cor.4.16'>Vi esorto dunque, fatevi miei imitatori!</verse>
        <verse osisID='1Cor.4.17'>Per questo appunto vi ho mandato Timòteo, mio figlio diletto e fedele nel Signore: egli vi richiamerà alla memoria le vie che vi ho indicato in Cristo, come insegno dappertutto in ogni Chiesa.</verse>
        <verse osisID='1Cor.4.18'>Come se io non dovessi più venire da voi, alcuni hanno preso a gonfiarsi d'orgoglio.</verse>
        <verse osisID='1Cor.4.19'>Ma verrò presto, se piacerà al Signore, e mi renderò conto allora non gia delle parole di quelli, gonfi di orgoglio, ma di ciò che veramente sanno fare,</verse>
        <verse osisID='1Cor.4.20'>perché il regno di Dio non consiste in parole, ma in potenza.</verse>
        <verse osisID='1Cor.4.21'>Che volete? Debbo venire a voi con il bastone, o con amore e con spirito di dolcezza?</verse>
      </chapter>
      <chapter osisID='1Cor.5'>
        <verse osisID='1Cor.5.1'>Si sente da per tutto parlare di immoralità tra voi, e di una immoralità tale che non si riscontra neanche tra i pagani, al punto che uno convive con la moglie di suo padre.</verse>
        <verse osisID='1Cor.5.2'>E voi vi gonfiate di orgoglio, piuttosto che esserne afflitti, in modo che si tolga di mezzo a voi chi ha compiuto una tale azione!</verse>
        <verse osisID='1Cor.5.3'>Orbene, io, assente col corpo ma presente con lo spirito, ho gia giudicato come se fossi presente colui che ha compiuto tale azione:</verse>
        <verse osisID='1Cor.5.4'>nel nome del Signore nostro Gesù, essendo radunati insieme voi e il mio spirito, con il potere del Signore nostro Gesù,</verse>
        <verse osisID='1Cor.5.5'>questo individuo sia dato in balìa di satana per la rovina della sua carne, affinché il suo spirito possa ottenere la salvezza nel giorno del Signore.</verse>
        <verse osisID='1Cor.5.6'>Non è una bella cosa il vostro vanto. Non sapete che un po' di lievito fa fermentare tutta la pasta?</verse>
        <verse osisID='1Cor.5.7'>Togliete via il lievito vecchio, per essere pasta nuova, poiché siete azzimi. E infatti Cristo, nostra Pasqua, è stato immolato!</verse>
        <verse osisID='1Cor.5.8'>Celebriamo dunque la festa non con il lievito vecchio, né con lievito di malizia e di perversità, ma con azzimi di sincerità e di verità.</verse>
        <verse osisID='1Cor.5.9'>Vi ho scritto nella lettera precedente di non mescolarvi con gli impudichi.</verse>
        <verse osisID='1Cor.5.10'>Non mi riferivo però agli impudichi di questo mondo o agli avari, ai ladri o agli idolàtri: altrimenti dovreste uscire dal mondo!</verse>
        <verse osisID='1Cor.5.11'>Vi ho scritto di non mescolarvi con chi si dice fratello, ed è impudico o avaro o idolàtra o maldicente o ubriacone o ladro; con questi tali non dovete neanche mangiare insieme.</verse>
        <verse osisID='1Cor.5.12'>Spetta forse a me giudicare quelli di fuori? Non sono quelli di dentro che voi giudicate?</verse>
        <verse osisID='1Cor.5.13'>Quelli di fuori li giudicherà Dio. Togliete il malvagio di mezzo a voi!</verse>
      </chapter>
      <chapter osisID='1Cor.6'>
        <verse osisID='1Cor.6.1'>V'è tra voi chi, avendo una questione con un altro, osa farsi giudicare dagli ingiusti anziché dai santi?</verse>
        <verse osisID='1Cor.6.2'>O non sapete che i santi giudicheranno il mondo? E se è da voi che verrà giudicato il mondo, siete dunque indegni di giudizi di minima importanza?</verse>
        <verse osisID='1Cor.6.3'>Non sapete che giudicheremo gli angeli? Quanto più le cose di questa vita!</verse>
        <verse osisID='1Cor.6.4'>Se dunque avete liti per cose di questo mondo, voi prendete a giudici gente senza autorità nella Chiesa?</verse>
        <verse osisID='1Cor.6.5'>Lo dico per vostra vergogna! Cosicché non vi sarebbe proprio nessuna persona saggia tra di voi che possa far da arbitro tra fratello e fratello?</verse>
        <verse osisID='1Cor.6.6'>No, anzi, un fratello viene chiamato in giudizio dal fratello e per di più davanti a infedeli!</verse>
        <verse osisID='1Cor.6.7'>E dire che è gia per voi una sconfitta avere liti vicendevoli! Perché non subire piuttosto l'ingiustizia? Perché non lasciarvi piuttosto privare di ciò che vi appartiene?</verse>
        <verse osisID='1Cor.6.8'>Siete voi invece che commettete ingiustizia e rubate, e ciò ai fratelli!</verse>
        <verse osisID='1Cor.6.9'>O non sapete che gli ingiusti non erediteranno il regno di Dio? Non illudetevi: né immorali, né idolàtri, né adùlteri,</verse>
        <verse osisID='1Cor.6.10'>né effeminati, né sodomiti, né ladri, né avari, né ubriaconi, né maldicenti, né rapaci erediteranno il regno di Dio.</verse>
        <verse osisID='1Cor.6.11'>E tali eravate alcuni di voi; ma siete stati lavati, siete stati santificati, siete stati giustificati nel nome del Signore Gesù Cristo e nello Spirito del nostro Dio!</verse>
        <verse osisID='1Cor.6.12'>Tutto mi è lecito!. Ma non tutto giova. Tutto mi è lecito!. Ma io non mi lascerò dominare da nulla.</verse>
        <verse osisID='1Cor.6.13'>I cibi sono per il ventre e il ventre per i cibi!. Ma Dio distruggerà questo e quelli; il corpo poi non è per l'impudicizia, ma per il Signore, e il Signore è per il corpo.</verse>
        <verse osisID='1Cor.6.14'>Dio poi, che ha risuscitato il Signore, risusciterà anche noi con la sua potenza.</verse>
        <verse osisID='1Cor.6.15'>Non sapete che i vostri corpi sono membra di Cristo? Prenderò dunque le membra di Cristo e ne farò membra di una prostituta? Non sia mai!</verse>
        <verse osisID='1Cor.6.16'>O non sapete voi che chi si unisce alla prostituta forma con essa un corpo solo? I due saranno, è detto, un corpo solo.</verse>
        <verse osisID='1Cor.6.17'>Ma chi si unisce al Signore forma con lui un solo spirito.</verse>
        <verse osisID='1Cor.6.18'>Fuggite la fornicazione! Qualsiasi peccato l'uomo commetta, è fuori del suo corpo; ma chi si dà alla fornicazione, pecca contro il proprio corpo.</verse>
        <verse osisID='1Cor.6.19'>O non sapete che il vostro corpo è tempio dello Spirito Santo che è in voi e che avete da Dio, e che non appartenete a voi stessi?</verse>
        <verse osisID='1Cor.6.20'>Infatti siete stati comprati a caro prezzo. Glorificate dunque Dio nel vostro corpo!</verse>
      </chapter>
      <chapter osisID='1Cor.7'>
        <verse osisID='1Cor.7.1'>Quanto poi alle cose di cui mi avete scritto, è cosa buona per l'uomo non toccare donna;</verse>
        <verse osisID='1Cor.7.2'>tuttavia, per il pericolo dell'incontinenza, ciascuno abbia la propria moglie e ogni donna il proprio marito.</verse>
        <verse osisID='1Cor.7.3'>Il marito compia il suo dovere verso la moglie; ugualmente anche la moglie verso il marito.</verse>
        <verse osisID='1Cor.7.4'>La moglie non è arbitra del proprio corpo, ma lo è il marito; allo stesso modo anche il marito non è arbitro del proprio corpo, ma lo è la moglie.</verse>
        <verse osisID='1Cor.7.5'>Non astenetevi tra voi se non di comune accordo e temporaneamente, per dedicarvi alla preghiera, e poi ritornate a stare insieme, perché satana non vi tenti nei momenti di passione.</verse>
        <verse osisID='1Cor.7.6'>Questo però vi dico per concessione, non per comando.</verse>
        <verse osisID='1Cor.7.7'>Vorrei che tutti fossero come me; ma ciascuno ha il proprio dono da Dio, chi in un modo, chi in un altro.</verse>
        <verse osisID='1Cor.7.8'>Ai non sposati e alle vedove dico: è cosa buona per loro rimanere come sono io;</verse>
        <verse osisID='1Cor.7.9'>ma se non sanno vivere in continenza, si sposino; è meglio sposarsi che ardere.</verse>
        <verse osisID='1Cor.7.10'>Agli sposati poi ordino, non io, ma il Signore: la moglie non si separi dal marito -</verse>
        <verse osisID='1Cor.7.11'>e qualora si separi, rimanga senza sposarsi o si riconcili con il marito - e il marito non ripudi la moglie.</verse>
        <verse osisID='1Cor.7.12'>Agli altri dico io, non il Signore: se un nostro fratello ha la moglie non credente e questa consente a rimanere con lui, non la ripudi;</verse>
        <verse osisID='1Cor.7.13'>e una donna che abbia il marito non credente, se questi consente a rimanere con lei, non lo ripudi:</verse>
        <verse osisID='1Cor.7.14'>perché il marito non credente viene reso santo dalla moglie credente e la moglie non credente viene resa santa dal marito credente; altrimenti i vostri figli sarebbero impuri, mentre invece sono santi.</verse>
        <verse osisID='1Cor.7.15'>Ma se il non credente vuol separarsi, si separi; in queste circostanze il fratello o la sorella non sono soggetti a servitù; Dio vi ha chiamati alla pace!</verse>
        <verse osisID='1Cor.7.16'>E che sai tu, donna, se salverai il marito? O che ne sai tu, uomo, se salverai la moglie?</verse>
        <verse osisID='1Cor.7.17'>Fuori di questi casi, ciascuno continui a vivere secondo la condizione che gli ha assegnato il Signore, così come Dio lo ha chiamato; così dispongo in tutte le chiese.</verse>
        <verse osisID='1Cor.7.18'>Qualcuno è stato chiamato quando era circonciso? Non lo nasconda! E' stato chiamato quando non era ancora circonciso? Non si faccia circoncidere!</verse>
        <verse osisID='1Cor.7.19'>La circoncisione non conta nulla, e la non circoncisione non conta nulla; conta invece l'osservanza dei comandamenti di Dio.</verse>
        <verse osisID='1Cor.7.20'>Ciascuno rimanga nella condizione in cui era quando fu chiamato.</verse>
        <verse osisID='1Cor.7.21'>Sei stato chiamato da schiavo? Non ti preoccupare; ma anche se puoi diventare libero, profitta piuttosto della tua condizione!</verse>
        <verse osisID='1Cor.7.22'>Perché lo schiavo che è stato chiamato nel Signore, è un liberto affrancato del Signore! Similmente chi è stato chiamato da libero, è schiavo di Cristo.</verse>
        <verse osisID='1Cor.7.23'>Siete stati comprati a caro prezzo: non fatevi schiavi degli uomini!</verse>
        <verse osisID='1Cor.7.24'>Ciascuno, fratelli, rimanga davanti a Dio in quella condizione in cui era quando è stato chiamato.</verse>
        <verse osisID='1Cor.7.25'>Quanto alle vergini, non ho alcun comando dal Signore, ma do un consiglio, come uno che ha ottenuto misericordia dal Signore e merita fiducia.</verse>
        <verse osisID='1Cor.7.26'>Penso dunque che sia bene per l'uomo, a causa della presente necessità, di rimanere così.</verse>
        <verse osisID='1Cor.7.27'>Ti trovi legato a una donna? Non cercare di scioglierti. Sei sciolto da donna? Non andare a cercarla.</verse>
        <verse osisID='1Cor.7.28'>Però se ti sposi non fai peccato; e se la giovane prende marito, non fa peccato. Tuttavia costoro avranno tribolazioni nella carne, e io vorrei risparmiarvele.</verse>
        <verse osisID='1Cor.7.29'>Questo vi dico, fratelli: il tempo ormai si è fatto breve; d'ora innanzi, quelli che hanno moglie, vivano come se non l'avessero;</verse>
        <verse osisID='1Cor.7.30'>coloro che piangono, come se non piangessero e quelli che godono come se non godessero; quelli che comprano, come se non possedessero;</verse>
        <verse osisID='1Cor.7.31'>quelli che usano del mondo, come se non ne usassero appieno: perché passa la scena di questo mondo!</verse>
        <verse osisID='1Cor.7.32'>Io vorrei vedervi senza preoccupazioni: chi non è sposato si preoccupa delle cose del Signore, come possa piacere al Signore;</verse>
        <verse osisID='1Cor.7.33'>chi è sposato invece si preoccupa delle cose del mondo, come possa piacere alla moglie,</verse>
        <verse osisID='1Cor.7.34'>e si trova diviso! Così la donna non sposata, come la vergine, si preoccupa delle cose del Signore, per essere santa nel corpo e nello spirito; la donna sposata invece si preoccupa delle cose del mondo, come possa piacere al marito.</verse>
        <verse osisID='1Cor.7.35'>Questo poi lo dico per il vostro bene, non per gettarvi un laccio, ma per indirizzarvi a ciò che è degno e vi tiene uniti al Signore senza distrazioni.</verse>
        <verse osisID='1Cor.7.36'>Se però qualcuno ritiene di non regolarsi convenientemente nei riguardi della sua vergine, qualora essa sia oltre il fiore dell'età, e conviene che accada così, faccia ciò che vuole: non pecca. Si sposino pure!</verse>
        <verse osisID='1Cor.7.37'>Chi invece è fermamente deciso in cuor suo, non avendo nessuna necessità, ma è arbitro della propria volontà, ed ha deliberato in cuor suo di conservare la sua vergine, fa bene.</verse>
        <verse osisID='1Cor.7.38'>In conclusione, colui che sposa la sua vergine fa bene e chi non la sposa fa meglio.</verse>
        <verse osisID='1Cor.7.39'>La moglie è vincolata per tutto il tempo in cui vive il marito; ma se il marito muore è libera di sposare chi vuole, purché ciò avvenga nel Signore.</verse>
        <verse osisID='1Cor.7.40'>Ma se rimane così, a mio parere è meglio; credo infatti di avere anch'io lo Spirito di Dio.</verse>
      </chapter>
      <chapter osisID='1Cor.8'>
        <verse osisID='1Cor.8.1'>Quanto poi alle carni immolate agli idoli, sappiamo di averne tutti scienza.</verse>
        <verse osisID='1Cor.8.2'>Ma la scienza gonfia, mentre la carità edifica. Se alcuno crede di sapere qualche cosa, non ha ancora imparato come bisogna sapere.</verse>
        <verse osisID='1Cor.8.3'>Chi invece ama Dio, è da lui conosciuto.</verse>
        <verse osisID='1Cor.8.4'>Quanto dunque al mangiare le carni immolate agli idoli, noi sappiamo che non esiste alcun idolo al mondo e che non c'è che un Dio solo.</verse>
        <verse osisID='1Cor.8.5'>E in realtà, anche se vi sono cosiddetti dei sia nel cielo sia sulla terra, e difatti ci sono molti dei e molti signori,</verse>
        <verse osisID='1Cor.8.6'>per noi c'è un solo Dio, il Padre, dal quale tutto proviene e noi siamo per lui; e un solo Signore Gesù Cristo, in virtù del quale esistono tutte le cose e noi esistiamo per lui.</verse>
        <verse osisID='1Cor.8.7'>Ma non tutti hanno questa scienza; alcuni, per la consuetudine avuta fino al presente con gli idoli, mangiano le carni come se fossero davvero immolate agli idoli, e così la loro coscienza, debole com'è, resta contaminata.</verse>
        <verse osisID='1Cor.8.8'>Non sarà certo un alimento ad avvicinarci a Dio; né, se non ne mangiamo, veniamo a mancare di qualche cosa, né mangiandone ne abbiamo un vantaggio.</verse>
        <verse osisID='1Cor.8.9'>Badate però che questa vostra libertà non divenga occasione di caduta per i deboli.</verse>
        <verse osisID='1Cor.8.10'>Se uno infatti vede te, che hai la scienza, stare a convito in un tempio di idoli, la coscienza di quest'uomo debole non sarà forse spinta a mangiare le carni immolate agli idoli?</verse>
        <verse osisID='1Cor.8.11'>Ed ecco, per la tua scienza, va in rovina il debole, un fratello per il quale Cristo è morto!</verse>
        <verse osisID='1Cor.8.12'>Peccando così contro i fratelli e ferendo la loro coscienza debole, voi peccate contro Cristo.</verse>
        <verse osisID='1Cor.8.13'>Per questo, se un cibo scandalizza il mio fratello, non mangerò mai più carne, per non dare scandalo al mio fratello.</verse>
      </chapter>
      <chapter osisID='1Cor.9'>
        <verse osisID='1Cor.9.1'>Non sono forse libero, io? Non sono un apostolo? Non ho veduto Gesù, Signore nostro? E non siete voi la mia opera nel Signore?</verse>
        <verse osisID='1Cor.9.2'>Anche se per altri non sono apostolo, per voi almeno lo sono; voi siete il sigillo del mio apostolato nel Signore.</verse>
        <verse osisID='1Cor.9.3'>Questa è la mia difesa contro quelli che mi accusano.</verse>
        <verse osisID='1Cor.9.4'>Non abbiamo forse noi il diritto di mangiare e di bere?</verse>
        <verse osisID='1Cor.9.5'>Non abbiamo il diritto di portare con noi una donna credente, come fanno anche gli altri apostoli e i fratelli del Signore e Cefa?</verse>
        <verse osisID='1Cor.9.6'>Ovvero solo io e Barnaba non abbiamo il diritto di non lavorare?</verse>
        <verse osisID='1Cor.9.7'>E chi mai presta servizio militare a proprie spese? Chi pianta una vigna senza mangiarne il frutto? O chi fa pascolare un gregge senza cibarsi del latte del gregge?</verse>
        <verse osisID='1Cor.9.8'>Io non dico questo da un punto di vista umano; è la Legge che dice così.</verse>
        <verse osisID='1Cor.9.9'>Sta scritto infatti nella legge di Mosè: Non metterai la museruola al bue che trebbia. Forse Dio si dà pensiero dei buoi?</verse>
        <verse osisID='1Cor.9.10'>Oppure lo dice proprio per noi? Certamente fu scritto per noi. Poiché colui che ara deve arare nella speranza di avere la sua parte, come il trebbiatore trebbiare nella stessa speranza.</verse>
        <verse osisID='1Cor.9.11'>Se noi abbiamo seminato in voi le cose spirituali, è forse gran cosa se raccoglieremo beni materiali?</verse>
        <verse osisID='1Cor.9.12'>Se gli altri hanno tale diritto su di voi, non l'avremmo noi di più? Noi però non abbiamo voluto servirci di questo diritto, ma tutto sopportiamo per non recare intralcio al vangelo di Cristo.</verse>
        <verse osisID='1Cor.9.13'>Non sapete che coloro che celebrano il culto traggono il vitto dal culto, e coloro che attendono all'altare hanno parte dell'altare?</verse>
        <verse osisID='1Cor.9.14'>Così anche il Signore ha disposto che quelli che annunziano il vangelo vivano del vangelo.</verse>
        <verse osisID='1Cor.9.15'>Ma io non mi sono avvalso di nessuno di questi diritti, né ve ne scrivo perché ci si regoli in tal modo con me; preferirei piuttosto morire. Nessuno mi toglierà questo vanto!</verse>
        <verse osisID='1Cor.9.16'>Non è infatti per me un vanto predicare il vangelo; è un dovere per me: guai a me se non predicassi il vangelo!</verse>
        <verse osisID='1Cor.9.17'>Se lo faccio di mia iniziativa, ho diritto alla ricompensa; ma se non lo faccio di mia iniziativa, è un incarico che mi è stato affidato.</verse>
        <verse osisID='1Cor.9.18'>Quale è dunque la mia ricompensa? Quella di predicare gratuitamente il vangelo senza usare del diritto conferitomi dal vangelo.</verse>
        <verse osisID='1Cor.9.19'>Infatti, pur essendo libero da tutti, mi sono fatto servo di tutti per guadagnarne il maggior numero:</verse>
        <verse osisID='1Cor.9.20'>mi sono fatto Giudeo con i Giudei, per guadagnare i Giudei; con coloro che sono sotto la legge sono diventato come uno che è sotto la legge, pur non essendo sotto la legge, allo scopo di guadagnare coloro che sono sotto la legge.</verse>
        <verse osisID='1Cor.9.21'>Con coloro che non hanno legge sono diventato come uno che è senza legge, pur non essendo senza la legge di Dio, anzi essendo nella legge di Cristo, per guadagnare coloro che sono senza legge.</verse>
        <verse osisID='1Cor.9.22'>Mi sono fatto debole con i deboli, per guadagnare i deboli; mi sono fatto tutto a tutti, per salvare ad ogni costo qualcuno.</verse>
        <verse osisID='1Cor.9.23'>Tutto io faccio per il vangelo, per diventarne partecipe con loro.</verse>
        <verse osisID='1Cor.9.24'>Non sapete che nelle corse allo stadio tutti corrono, ma uno solo conquista il premio? Correte anche voi in modo da conquistarlo!</verse>
        <verse osisID='1Cor.9.25'>Però ogni atleta è temperante in tutto; essi lo fanno per ottenere una corona corruttibile, noi invece una incorruttibile.</verse>
        <verse osisID='1Cor.9.26'>Io dunque corro, ma non come chi è senza mèta; faccio il pugilato, ma non come chi batte l'aria,</verse>
        <verse osisID='1Cor.9.27'>anzi tratto duramente il mio corpo e lo trascino in schiavitù perché non succeda che dopo avere predicato agli altri, venga io stesso squalificato.</verse>
      </chapter>
      <chapter osisID='1Cor.10'>
        <verse osisID='1Cor.10.1'>Non voglio infatti che ignoriate, o fratelli, che i nostri padri furono tutti sotto la nuvola, tutti attraversarono il mare,</verse>
        <verse osisID='1Cor.10.2'>tutti furono battezzati in rapporto a Mosè nella nuvola e nel mare,</verse>
        <verse osisID='1Cor.10.3'>tutti mangiarono lo stesso cibo spirituale,</verse>
        <verse osisID='1Cor.10.4'>tutti bevvero la stessa bevanda spirituale: bevevano infatti da una roccia spirituale che li accompagnava, e quella roccia era il Cristo.</verse>
        <verse osisID='1Cor.10.5'>Ma della maggior parte di loro Dio non si compiacque e perciò furono abbattuti nel deserto.</verse>
        <verse osisID='1Cor.10.6'>Ora ciò avvenne come esempio per noi, perché non desiderassimo cose cattive, come essi le desiderarono.</verse>
        <verse osisID='1Cor.10.7'>Non diventate idolàtri come alcuni di loro, secondo quanto sta scritto: Il popolo sedette a mangiare e a bere e poi si alzò per divertirsi.</verse>
        <verse osisID='1Cor.10.8'>Non abbandoniamoci alla fornicazione, come vi si abbandonarono alcuni di essi e ne caddero in un solo giorno ventitremila.</verse>
        <verse osisID='1Cor.10.9'>Non mettiamo alla prova il Signore, come fecero alcuni di essi, e caddero vittime dei serpenti.</verse>
        <verse osisID='1Cor.10.10'>Non mormorate, come mormorarono alcuni di essi, e caddero vittime dello sterminatore.</verse>
        <verse osisID='1Cor.10.11'>Tutte queste cose però accaddero a loro come esempio, e sono state scritte per ammonimento nostro, di noi per i quali è arrivata la fine dei tempi.</verse>
        <verse osisID='1Cor.10.12'>Quindi, chi crede di stare in piedi, guardi di non cadere.</verse>
        <verse osisID='1Cor.10.13'>Nessuna tentazione vi ha finora sorpresi se non umana; infatti Dio è fedele e non permetterà che siate tentati oltre le vostre forze, ma con la tentazione vi darà anche la via d'uscita e la forza per sopportarla.</verse>
        <verse osisID='1Cor.10.14'>Perciò, o miei cari, fuggite l'idolatria.</verse>
        <verse osisID='1Cor.10.15'>Parlo come a persone intelligenti; giudicate voi stessi quello che dico:</verse>
        <verse osisID='1Cor.10.16'>il calice della benedizione che noi benediciamo, non è forse comunione con il sangue di Cristo? E il pane che noi spezziamo, non è forse comunione con il corpo di Cristo?</verse>
        <verse osisID='1Cor.10.17'>Poiché c'è un solo pane, noi, pur essendo molti, siamo un corpo solo: tutti infatti partecipiamo dell'unico pane.</verse>
        <verse osisID='1Cor.10.18'>Guardate Israele secondo la carne: quelli che mangiano le vittime sacrificali non sono forse in comunione con l'altare?</verse>
        <verse osisID='1Cor.10.19'>Che cosa dunque intendo dire? Che la carne immolata agli idoli è qualche cosa? O che un idolo è qualche cosa?</verse>
        <verse osisID='1Cor.10.20'>No, ma dico che i sacrifici dei pagani sono fatti a demòni e non a Dio. Ora, io non voglio che voi entriate in comunione con i demòni;</verse>
        <verse osisID='1Cor.10.21'>non potete bere il calice del Signore e il calice dei demòni; non potete partecipare alla mensa del Signore e alla mensa dei demòni.</verse>
        <verse osisID='1Cor.10.22'>O vogliamo provocare la gelosia del Signore? Siamo forse più forti di lui?</verse>
        <verse osisID='1Cor.10.23'>Tutto è lecito!. Ma non tutto è utile! Tutto è lecito!. Ma non tutto edifica.</verse>
        <verse osisID='1Cor.10.24'>Nessuno cerchi l'utile proprio, ma quello altrui.</verse>
        <verse osisID='1Cor.10.25'>Tutto ciò che è in vendita sul mercato, mangiatelo pure senza indagare per motivo di coscienza,</verse>
        <verse osisID='1Cor.10.26'>perché del Signore è la terra e tutto ciò che essa contiene.</verse>
        <verse osisID='1Cor.10.27'>Se qualcuno non credente vi invita e volete andare, mangiate tutto quello che vi viene posto davanti, senza fare questioni per motivo di coscienza.</verse>
        <verse osisID='1Cor.10.28'>Ma se qualcuno vi dicesse: E' carne immolata in sacrificio, astenetevi dal mangiarne, per riguardo a colui che vi ha avvertito e per motivo di coscienza;</verse>
        <verse osisID='1Cor.10.29'>della coscienza, dico, non tua, ma dell'altro. Per qual motivo, infatti, questa mia libertà dovrebbe esser sottoposta al giudizio della coscienza altrui?</verse>
        <verse osisID='1Cor.10.30'>Se io con rendimento di grazie partecipo alla mensa, perché dovrei essere biasimato per quello di cui rendo grazie?</verse>
        <verse osisID='1Cor.10.31'>Sia dunque che mangiate sia che beviate sia che facciate qualsiasi altra cosa, fate tutto per la gloria di Dio.</verse>
        <verse osisID='1Cor.10.32'>Non date motivo di scandalo né ai Giudei, né ai Greci, né alla Chiesa di Dio;</verse>
        <verse osisID='1Cor.10.33'>così come io mi sforzo di piacere a tutti in tutto, senza cercare l'utile mio ma quello di molti, perché giungano alla salvezza.</verse>
      </chapter>
      <chapter osisID='1Cor.11'>
        <verse osisID='1Cor.11.1'>Fatevi miei imitatori, come io lo sono di Cristo.</verse>
        <verse osisID='1Cor.11.2'>Vi lodo poi perché in ogni cosa vi ricordate di me e conservate le tradizioni così come ve le ho trasmesse.</verse>
        <verse osisID='1Cor.11.3'>Voglio però che sappiate che di ogni uomo il capo è Cristo, e capo della donna è l'uomo, e capo di Cristo è Dio.</verse>
        <verse osisID='1Cor.11.4'>Ogni uomo che prega o profetizza con il capo coperto, manca di riguardo al proprio capo.</verse>
        <verse osisID='1Cor.11.5'>Ma ogni donna che prega o profetizza senza velo sul capo, manca di riguardo al proprio capo, poiché è lo stesso che se fosse rasata.</verse>
        <verse osisID='1Cor.11.6'>Se dunque una donna non vuol mettersi il velo, si tagli anche i capelli! Ma se è vergogna per una donna tagliarsi i capelli o radersi, allora si copra.</verse>
        <verse osisID='1Cor.11.7'>L'uomo non deve coprirsi il capo, poiché egli è immagine e gloria di Dio; la donna invece è gloria dell'uomo.</verse>
        <verse osisID='1Cor.11.8'>E infatti non l'uomo deriva dalla donna, ma la donna dall'uomo;</verse>
        <verse osisID='1Cor.11.9'>né l'uomo fu creato per la donna, ma la donna per l'uomo.</verse>
        <verse osisID='1Cor.11.10'>Per questo la donna deve portare sul capo un segno della sua dipendenza a motivo degli angeli.</verse>
        <verse osisID='1Cor.11.11'>Tuttavia, nel Signore, né la donna è senza l'uomo, né l'uomo è senza la donna;</verse>
        <verse osisID='1Cor.11.12'>come infatti la donna deriva dall'uomo, così l'uomo ha vita dalla donna; tutto poi proviene da Dio.</verse>
        <verse osisID='1Cor.11.13'>Giudicate voi stessi: è conveniente che una donna faccia preghiera a Dio col capo scoperto?</verse>
        <verse osisID='1Cor.11.14'>Non è forse la natura stessa a insegnarci che è indecoroso per l'uomo lasciarsi crescere i capelli,</verse>
        <verse osisID='1Cor.11.15'>mentre è una gloria per la donna lasciarseli crescere? La chioma le è stata data a guisa di velo.</verse>
        <verse osisID='1Cor.11.16'>Se poi qualcuno ha il gusto della contestazione, noi non abbiamo questa consuetudine e neanche le Chiese di Dio.</verse>
        <verse osisID='1Cor.11.17'>E mentre vi do queste istruzioni, non posso lodarvi per il fatto che le vostre riunioni non si svolgono per il meglio, ma per il peggio.</verse>
        <verse osisID='1Cor.11.18'>Innanzi tutto sento dire che, quando vi radunate in assemblea, vi sono divisioni tra voi, e in parte lo credo.</verse>
        <verse osisID='1Cor.11.19'>E' necessario infatti che avvengano divisioni tra voi, perché si manifestino quelli che sono i veri credenti in mezzo a voi.</verse>
        <verse osisID='1Cor.11.20'>Quando dunque vi radunate insieme, il vostro non è più un mangiare la cena del Signore.</verse>
        <verse osisID='1Cor.11.21'>Ciascuno infatti, quando partecipa alla cena, prende prima il proprio pasto e così uno ha fame, l'altro è ubriaco.</verse>
        <verse osisID='1Cor.11.22'>Non avete forse le vostre case per mangiare e per bere? O volete gettare il disprezzo sulla chiesa di Dio e far vergognare chi non ha niente? Che devo dirvi? Lodarvi? In questo non vi lodo!</verse>
        <verse osisID='1Cor.11.23'>Io, infatti, ho ricevuto dal Signore quello che a mia volta vi ho trasmesso: il Signore Gesù, nella notte in cui veniva tradito, prese del pane</verse>
        <verse osisID='1Cor.11.24'>e, dopo aver reso grazie, lo spezzò e disse: Questo è il mio corpo, che è per voi; fate questo in memoria di me.</verse>
        <verse osisID='1Cor.11.25'>Allo stesso modo, dopo aver cenato, prese anche il calice, dicendo: Questo calice è la nuova alleanza nel mio sangue; fate questo, ogni volta che ne bevete, in memoria di me.</verse>
        <verse osisID='1Cor.11.26'>Ogni volta infatti che mangiate di questo pane e bevete di questo calice, voi annunziate la morte del Signore finché egli venga.</verse>
        <verse osisID='1Cor.11.27'>Perciò chiunque in modo indegno mangia il pane o beve il calice del Signore, sarà reo del corpo e del sangue del Signore.</verse>
        <verse osisID='1Cor.11.28'>Ciascuno, pertanto, esamini se stesso e poi mangi di questo pane e beva di questo calice;</verse>
        <verse osisID='1Cor.11.29'>perché chi mangia e beve senza riconoscere il corpo del Signore, mangia e beve la propria condanna.</verse>
        <verse osisID='1Cor.11.30'>E' per questo che tra voi ci sono molti ammalati e infermi, e un buon numero sono morti.</verse>
        <verse osisID='1Cor.11.31'>Se però ci esaminassimo attentamente da noi stessi, non saremmo giudicati;</verse>
        <verse osisID='1Cor.11.32'>quando poi siamo giudicati dal Signore, veniamo ammoniti per non esser condannati insieme con questo mondo.</verse>
        <verse osisID='1Cor.11.33'>Perciò, fratelli miei, quando vi radunate per la cena, aspettatevi gli uni gli altri.</verse>
        <verse osisID='1Cor.11.34'>E se qualcuno ha fame, mangi a casa, perché non vi raduniate a vostra condanna. Quanto alle altre cose, le sistemerò alla mia venuta.</verse>
      </chapter>
      <chapter osisID='1Cor.12'>
        <verse osisID='1Cor.12.1'>Riguardo ai doni dello Spirito, fratelli, non voglio che restiate nell'ignoranza.</verse>
        <verse osisID='1Cor.12.2'>Voi sapete infatti che, quando eravate pagani, vi lasciavate trascinare verso gli idoli muti secondo l'impulso del momento.</verse>
        <verse osisID='1Cor.12.3'>Ebbene, io vi dichiaro: come nessuno che parli sotto l'azione dello Spirito di Dio può dire Gesù è anatema, così nessuno può dire Gesù è Signore se non sotto l'azione dello Spirito Santo.</verse>
        <verse osisID='1Cor.12.4'>Vi sono poi diversità di carismi, ma uno solo è lo Spirito;</verse>
        <verse osisID='1Cor.12.5'>vi sono diversità di ministeri, ma uno solo è il Signore;</verse>
        <verse osisID='1Cor.12.6'>vi sono diversità di operazioni, ma uno solo è Dio, che opera tutto in tutti.</verse>
        <verse osisID='1Cor.12.7'>E a ciascuno è data una manifestazione particolare dello Spirito per l'utilità comune:</verse>
        <verse osisID='1Cor.12.8'>a uno viene concesso dallo Spirito il linguaggio della sapienza; a un altro invece, per mezzo dello stesso Spirito, il linguaggio di scienza;</verse>
        <verse osisID='1Cor.12.9'>a uno la fede per mezzo dello stesso Spirito; a un altro il dono di far guarigioni per mezzo dell'unico Spirito;</verse>
        <verse osisID='1Cor.12.10'>a uno il potere dei miracoli; a un altro il dono della profezia; a un altro il dono di distinguere gli spiriti; a un altro le varietà delle lingue; a un altro infine l'interpretazione delle lingue.</verse>
        <verse osisID='1Cor.12.11'>Ma tutte queste cose è l'unico e il medesimo Spirito che le opera, distribuendole a ciascuno come vuole.</verse>
        <verse osisID='1Cor.12.12'>Come infatti il corpo, pur essendo uno, ha molte membra e tutte le membra, pur essendo molte, sono un corpo solo, così anche Cristo.</verse>
        <verse osisID='1Cor.12.13'>E in realtà noi tutti siamo stati battezzati in un solo Spirito per formare un solo corpo, Giudei o Greci, schiavi o liberi; e tutti ci siamo abbeverati a un solo Spirito.</verse>
        <verse osisID='1Cor.12.14'>Ora il corpo non risulta di un membro solo, ma di molte membra.</verse>
        <verse osisID='1Cor.12.15'>Se il piede dicesse: Poiché io non sono mano, non appartengo al corpo, non per questo non farebbe più parte del corpo.</verse>
        <verse osisID='1Cor.12.16'>E se l'orecchio dicesse: Poiché io non sono occhio, non appartengo al corpo, non per questo non farebbe più parte del corpo.</verse>
        <verse osisID='1Cor.12.17'>Se il corpo fosse tutto occhio, dove sarebbe l'udito? Se fosse tutto udito, dove l'odorato?</verse>
        <verse osisID='1Cor.12.18'>Ora, invece, Dio ha disposto le membra in modo distinto nel corpo, come egli ha voluto.</verse>
        <verse osisID='1Cor.12.19'>Se poi tutto fosse un membro solo, dove sarebbe il corpo?</verse>
        <verse osisID='1Cor.12.20'>Invece molte sono le membra, ma uno solo è il corpo.</verse>
        <verse osisID='1Cor.12.21'>Non può l'occhio dire alla mano: Non ho bisogno di te né la testa ai piedi: Non ho bisogno di voi.</verse>
        <verse osisID='1Cor.12.22'>Anzi quelle membra del corpo che sembrano più deboli sono più necessarie;</verse>
        <verse osisID='1Cor.12.23'>e quelle parti del corpo che riteniamo meno onorevoli le circondiamo di maggior rispetto, e quelle indecorose sono trattate con maggior decenza,</verse>
        <verse osisID='1Cor.12.24'>mentre quelle decenti non ne hanno bisogno. Ma Dio ha composto il corpo, conferendo maggior onore a ciò che ne mancava,</verse>
        <verse osisID='1Cor.12.25'>perché non vi fosse disunione nel corpo, ma anzi le varie membra avessero cura le une delle altre.</verse>
        <verse osisID='1Cor.12.26'>Quindi se un membro soffre, tutte le membra soffrono insieme; e se un membro è onorato, tutte le membra gioiscono con lui.</verse>
        <verse osisID='1Cor.12.27'>Ora voi siete corpo di Cristo e sue membra, ciascuno per la sua parte.</verse>
        <verse osisID='1Cor.12.28'>Alcuni perciò Dio li ha posti nella Chiesa in primo luogo come apostoli, in secondo luogo come profeti, in terzo luogo come maestri; poi vengono i miracoli, poi i doni di far guarigioni, i doni di assistenza, di governare, delle lingue.</verse>
        <verse osisID='1Cor.12.29'>Sono forse tutti apostoli? Tutti profeti? Tutti maestri? Tutti operatori di miracoli?</verse>
        <verse osisID='1Cor.12.30'>Tutti possiedono doni di far guarigioni? Tutti parlano lingue? Tutti le interpretano?</verse>
        <verse osisID='1Cor.12.31'>Aspirate ai carismi più grandi! E io vi mostrerò una via migliore di tutte.</verse>
      </chapter>
      <chapter osisID='1Cor.13'>
        <verse osisID='1Cor.13.1'>Se anche parlassi le lingue degli uomini e degli angeli, ma non avessi la carità, sono come un bronzo che risuona o un cembalo che tintinna.</verse>
        <verse osisID='1Cor.13.2'>E se avessi il dono della profezia e conoscessi tutti i misteri e tutta la scienza, e possedessi la pienezza della fede così da trasportare le montagne, ma non avessi la carità, non sono nulla.</verse>
        <verse osisID='1Cor.13.3'>E se anche distribuissi tutte le mie sostanze e dessi il mio corpo per esser bruciato, ma non avessi la carità, niente mi giova.</verse>
        <verse osisID='1Cor.13.4'>La carità è paziente, è benigna la carità; non è invidiosa la carità, non si vanta, non si gonfia,</verse>
        <verse osisID='1Cor.13.5'>non manca di rispetto, non cerca il suo interesse, non si adira, non tiene conto del male ricevuto,</verse>
        <verse osisID='1Cor.13.6'>non gode dell'ingiustizia, ma si compiace della verità.</verse>
        <verse osisID='1Cor.13.7'>Tutto copre, tutto crede, tutto spera, tutto sopporta.</verse>
        <verse osisID='1Cor.13.8'>La carità non avrà mai fine. Le profezie scompariranno; il dono delle lingue cesserà e la scienza svanirà.</verse>
        <verse osisID='1Cor.13.9'>La nostra conoscenza è imperfetta e imperfetta la nostra profezia.</verse>
        <verse osisID='1Cor.13.10'>Ma quando verrà ciò che è perfetto, quello che è imperfetto scomparirà.</verse>
        <verse osisID='1Cor.13.11'>Quand'ero bambino, parlavo da bambino, pensavo da bambino, ragionavo da bambino. Ma, divenuto uomo, ciò che era da bambino l'ho abbandonato.</verse>
        <verse osisID='1Cor.13.12'>Ora vediamo come in uno specchio, in maniera confusa; ma allora vedremo a faccia a faccia. Ora conosco in modo imperfetto, ma allora conoscerò perfettamente, come anch'io sono conosciuto.</verse>
        <verse osisID='1Cor.13.13'>Queste dunque le tre cose che rimangono: la fede, la speranza e la carità; ma di tutte più grande è la carità!</verse>
      </chapter>
      <chapter osisID='1Cor.14'>
        <verse osisID='1Cor.14.1'>Ricercate la carità. Aspirate pure anche ai doni dello Spirito, soprattutto alla profezia.</verse>
        <verse osisID='1Cor.14.2'>Chi infatti parla con il dono delle lingue non parla agli uomini, ma a Dio, giacché nessuno comprende, mentre egli dice per ispirazione cose misteriose.</verse>
        <verse osisID='1Cor.14.3'>Chi profetizza, invece, parla agli uomini per loro edificazione, esortazione e conforto.</verse>
        <verse osisID='1Cor.14.4'>Chi parla con il dono delle lingue edifica se stesso, chi profetizza edifica l'assemblea.</verse>
        <verse osisID='1Cor.14.5'>Vorrei vedervi tutti parlare con il dono delle lingue, ma preferisco che abbiate il dono della profezia; in realtà è più grande colui che profetizza di colui che parla con il dono delle lingue, a meno che egli anche non interpreti, perché l'assemblea ne riceva edificazione.</verse>
        <verse osisID='1Cor.14.6'>E ora, fratelli, supponiamo che io venga da voi parlando con il dono delle lingue; in che cosa potrei esservi utile, se non vi parlassi in rivelazione o in scienza o in profezia o in dottrina?</verse>
        <verse osisID='1Cor.14.7'>E' quanto accade per gli oggetti inanimati che emettono un suono, come il flauto o la cetra; se non si distinguono con chiarezza i suoni, come si potrà distinguere ciò che si suona col flauto da ciò che si suona con la cetra?</verse>
        <verse osisID='1Cor.14.8'>E se la tromba emette un suono confuso, chi si preparerà al combattimento?</verse>
        <verse osisID='1Cor.14.9'>Così anche voi, se non pronunziate parole chiare con la lingua, come si potrà comprendere ciò che andate dicendo? Parlerete al vento!</verse>
        <verse osisID='1Cor.14.10'>Nel mondo vi sono chissà quante varietà di lingue e nulla è senza un proprio linguaggio;</verse>
        <verse osisID='1Cor.14.11'>ma se io non conosco il valore del suono, sono come uno straniero per colui che mi parla, e chi mi parla sarà uno straniero per me.</verse>
        <verse osisID='1Cor.14.12'>Quindi anche voi, poiché desiderate i doni dello Spirito, cercate di averne in abbondanza, per l'edificazione della comunità.</verse>
        <verse osisID='1Cor.14.13'>Perciò chi parla con il dono delle lingue, preghi di poterle interpretare.</verse>
        <verse osisID='1Cor.14.14'>Quando infatti prego con il dono delle lingue, il mio spirito prega, ma la mia intelligenza rimane senza frutto.</verse>
        <verse osisID='1Cor.14.15'>Che fare dunque? Pregherò con lo spirito, ma pregherò anche con l'intelligenza; canterò con lo spirito, ma canterò anche con l'intelligenza.</verse>
        <verse osisID='1Cor.14.16'>Altrimenti se tu benedici soltanto con lo spirito, colui che assiste come non iniziato come potrebbe dire l'Amen al tuo ringraziamento, dal momento che non capisce quello che dici?</verse>
        <verse osisID='1Cor.14.17'>Tu puoi fare un bel ringraziamento, ma l'altro non viene edificato.</verse>
        <verse osisID='1Cor.14.18'>Grazie a Dio, io parlo con il dono delle lingue molto più di tutti voi;</verse>
        <verse osisID='1Cor.14.19'>ma in assemblea preferisco dire cinque parole con la mia intelligenza per istruire anche gli altri, piuttosto che diecimila parole con il dono delle lingue.</verse>
        <verse osisID='1Cor.14.20'>Fratelli, non comportatevi da bambini nei giudizi; siate come bambini quanto a malizia, ma uomini maturi quanto ai giudizi.</verse>
        <verse osisID='1Cor.14.21'>Sta scritto nella Legge: e con labbra di stranieri, ma neanche così mi ascolteranno, dice il Signore.</verse>
        <verse osisID='1Cor.14.22'>Quindi le lingue non sono un segno per i credenti ma per i non credenti, mentre la profezia non è per i non credenti ma per i credenti.</verse>
        <verse osisID='1Cor.14.23'>Se, per esempio, quando si raduna tutta la comunità, tutti parlassero con il dono delle lingue e sopraggiungessero dei non iniziati o non credenti, non direbbero forse che siete pazzi?</verse>
        <verse osisID='1Cor.14.24'>Se invece tutti profetassero e sopraggiungesse qualche non credente o un non iniziato, verrebbe convinto del suo errore da tutti, giudicato da tutti;</verse>
        <verse osisID='1Cor.14.25'>sarebbero manifestati i segreti del suo cuore, e così prostrandosi a terra adorerebbe Dio, proclamando che veramente Dio è fra voi.</verse>
        <verse osisID='1Cor.14.26'>Che fare dunque, fratelli? Quando vi radunate ognuno può avere un salmo, un insegnamento, una rivelazione, un discorso in lingue, il dono di interpretarle. Ma tutto si faccia per l'edificazione.</verse>
        <verse osisID='1Cor.14.27'>Quando si parla con il dono delle lingue, siano in due o al massimo in tre a parlare, e per ordine; uno poi faccia da interprete.</verse>
        <verse osisID='1Cor.14.28'>Se non vi è chi interpreta, ciascuno di essi taccia nell'assemblea e parli solo a se stesso e a Dio.</verse>
        <verse osisID='1Cor.14.29'>I profeti parlino in due o tre e gli altri giudichino.</verse>
        <verse osisID='1Cor.14.30'>Se uno di quelli che sono seduti riceve una rivelazione, il primo taccia:</verse>
        <verse osisID='1Cor.14.31'>tutti infatti potete profetare, uno alla volta, perché tutti possano imparare ed essere esortati.</verse>
        <verse osisID='1Cor.14.32'>Ma le ispirazioni dei profeti devono essere sottomesse ai profeti,</verse>
        <verse osisID='1Cor.14.33'>perché Dio non è un Dio di disordine, ma di pace.</verse>
        <verse osisID='1Cor.14.34'>Come in tutte le comunità dei fedeli, le donne nelle assemblee tacciano perché non è loro permesso parlare; stiano invece sottomesse, come dice anche la legge.</verse>
        <verse osisID='1Cor.14.35'>Se vogliono imparare qualche cosa, interroghino a casa i loro mariti, perché è sconveniente per una donna parlare in assemblea.</verse>
        <verse osisID='1Cor.14.36'>Forse la parola di Dio è partita da voi? O è giunta soltanto a voi?</verse>
        <verse osisID='1Cor.14.37'>Chi ritiene di essere profeta o dotato di doni dello Spirito, deve riconoscere che quanto scrivo è comando del Signore;</verse>
        <verse osisID='1Cor.14.38'>se qualcuno non lo riconosce, neppure lui è riconosciuto.</verse>
        <verse osisID='1Cor.14.39'>Dunque, fratelli miei, aspirate alla profezia e, quanto al parlare con il dono delle lingue, non impeditelo.</verse>
        <verse osisID='1Cor.14.40'>Ma tutto avvenga decorosamente e con ordine.</verse>
      </chapter>
      <chapter osisID='1Cor.15'>
        <verse osisID='1Cor.15.1'>Vi rendo noto, fratelli, il vangelo che vi ho annunziato e che voi avete ricevuto, nel quale restate saldi,</verse>
        <verse osisID='1Cor.15.2'>e dal quale anche ricevete la salvezza, se lo mantenete in quella forma in cui ve l'ho annunziato. Altrimenti, avreste creduto invano!</verse>
        <verse osisID='1Cor.15.3'>Vi ho trasmesso dunque, anzitutto, quello che anch'io ho ricevuto: che cioè Cristo morì per i nostri peccati secondo le Scritture,</verse>
        <verse osisID='1Cor.15.4'>fu sepolto ed è risuscitato il terzo giorno secondo le Scritture,</verse>
        <verse osisID='1Cor.15.5'>e che apparve a Cefa e quindi ai Dodici.</verse>
        <verse osisID='1Cor.15.6'>In seguito apparve a più di cinquecento fratelli in una sola volta: la maggior parte di essi vive ancora, mentre alcuni sono morti.</verse>
        <verse osisID='1Cor.15.7'>Inoltre apparve a Giacomo, e quindi a tutti gli apostoli.</verse>
        <verse osisID='1Cor.15.8'>Ultimo fra tutti apparve anche a me come a un aborto.</verse>
        <verse osisID='1Cor.15.9'>Io infatti sono l'infimo degli apostoli, e non sono degno neppure di essere chiamato apostolo, perché ho perseguitato la Chiesa di Dio.</verse>
        <verse osisID='1Cor.15.10'>Per grazia di Dio però sono quello che sono, e la sua grazia in me non è stata vana; anzi ho faticato più di tutti loro, non io però, ma la grazia di Dio che è con me.</verse>
        <verse osisID='1Cor.15.11'>Pertanto, sia io che loro, così predichiamo e così avete creduto.</verse>
        <verse osisID='1Cor.15.12'>Ora, se si predica che Cristo è risuscitato dai morti, come possono dire alcuni tra voi che non esiste risurrezione dei morti?</verse>
        <verse osisID='1Cor.15.13'>Se non esiste risurrezione dai morti, neanche Cristo è risuscitato!</verse>
        <verse osisID='1Cor.15.14'>Ma se Cristo non è risuscitato, allora è vana la nostra predicazione ed è vana anche la vostra fede.</verse>
        <verse osisID='1Cor.15.15'>Noi, poi, risultiamo falsi testimoni di Dio, perché contro Dio abbiamo testimoniato che egli ha risuscitato Cristo, mentre non lo ha risuscitato, se è vero che i morti non risorgono.</verse>
        <verse osisID='1Cor.15.16'>Se infatti i morti non risorgono, neanche Cristo è risorto;</verse>
        <verse osisID='1Cor.15.17'>ma se Cristo non è risorto, è vana la vostra fede e voi siete ancora nei vostri peccati.</verse>
        <verse osisID='1Cor.15.18'>E anche quelli che sono morti in Cristo sono perduti.</verse>
        <verse osisID='1Cor.15.19'>Se poi noi abbiamo avuto speranza in Cristo soltanto in questa vita, siamo da compiangere più di tutti gli uomini.</verse>
        <verse osisID='1Cor.15.20'>Ora, invece, Cristo è risuscitato dai morti, primizia di coloro che sono morti.</verse>
        <verse osisID='1Cor.15.21'>Poiché se a causa di un uomo venne la morte, a causa di un uomo verrà anche la risurrezione dei morti;</verse>
        <verse osisID='1Cor.15.22'>e come tutti muoiono in Adamo, così tutti riceveranno la vita in Cristo.</verse>
        <verse osisID='1Cor.15.23'>Ciascuno però nel suo ordine: prima Cristo, che è la primizia; poi, alla sua venuta, quelli che sono di Cristo;</verse>
        <verse osisID='1Cor.15.24'>poi sarà la fine, quando egli consegnerà il regno a Dio Padre, dopo aver ridotto al nulla ogni principato e ogni potestà e potenza.</verse>
        <verse osisID='1Cor.15.25'>Bisogna infatti che egli regni finché non abbia posto tutti i nemici sotto i suoi piedi.</verse>
        <verse osisID='1Cor.15.26'>L'ultimo nemico ad essere annientato sarà la morte,</verse>
        <verse osisID='1Cor.15.27'>perché ogni cosa ha posto sotto i suoi piedi. Però quando dice che ogni cosa è stata sottoposta, è chiaro che si deve eccettuare Colui che gli ha sottomesso ogni cosa.</verse>
        <verse osisID='1Cor.15.28'>E quando tutto gli sarà stato sottomesso, anche lui, il Figlio, sarà sottomesso a Colui che gli ha sottomesso ogni cosa, perché Dio sia tutto in tutti.</verse>
        <verse osisID='1Cor.15.29'>Altrimenti, che cosa farebbero quelli che vengono battezzati per i morti? Se davvero i morti non risorgono, perché si fanno battezzare per loro?</verse>
        <verse osisID='1Cor.15.30'>E perché noi ci esponiamo al pericolo continuamente?</verse>
        <verse osisID='1Cor.15.31'>Ogni giorno io affronto la morte, come è vero che voi siete il mio vanto, fratelli, in Cristo Gesù nostro Signore!</verse>
        <verse osisID='1Cor.15.32'>Se soltanto per ragioni umane io avessi combattuto a Efeso contro le belve, a che mi gioverebbe? Se i morti non risorgono, mangiamo e beviamo, perché domani moriremo.</verse>
        <verse osisID='1Cor.15.33'>Non lasciatevi ingannare: Le cattive compagnie corrompono i buoni costumi.</verse>
        <verse osisID='1Cor.15.34'>Ritornate in voi, come conviene, e non peccate! Alcuni infatti dimostrano di non conoscere Dio; ve lo dico a vostra vergogna.</verse>
        <verse osisID='1Cor.15.35'>Ma qualcuno dirà: Come risuscitano i morti? Con quale corpo verranno?.</verse>
        <verse osisID='1Cor.15.36'>Stolto! Ciò che tu semini non prende vita, se prima non muore;</verse>
        <verse osisID='1Cor.15.37'>e quello che semini non è il corpo che nascerà, ma un semplice chicco, di grano per esempio o di altro genere.</verse>
        <verse osisID='1Cor.15.38'>E Dio gli dà un corpo come ha stabilito, e a ciascun seme il proprio corpo.</verse>
        <verse osisID='1Cor.15.39'>Non ogni carne è la medesima carne; altra è la carne di uomini e altra quella di animali; altra quella di uccelli e altra quella di pesci.</verse>
        <verse osisID='1Cor.15.40'>Vi sono corpi celesti e corpi terrestri, ma altro è lo splendore dei corpi celesti, e altro quello dei corpi terrestri.</verse>
        <verse osisID='1Cor.15.41'>Altro è lo splendore del sole, altro lo splendore della luna e altro lo splendore delle stelle: ogni stella infatti differisce da un'altra nello splendore.</verse>
        <verse osisID='1Cor.15.42'>Così anche la risurrezione dei morti: si semina corruttibile e risorge incorruttibile;</verse>
        <verse osisID='1Cor.15.43'>si semina ignobile e risorge glorioso, si semina debole e risorge pieno di forza;</verse>
        <verse osisID='1Cor.15.44'>si semina un corpo animale, risorge un corpo spirituale. che</verse>
        <verse osisID='1Cor.15.45'>il primo uomo, Adamo, divenne un essere vivente, ma l'ultimo Adamo divenne spirito datore di vita.</verse>
        <verse osisID='1Cor.15.46'>Non vi fu prima il corpo spirituale, ma quello animale, e poi lo spirituale.</verse>
        <verse osisID='1Cor.15.47'>Il primo uomo tratto dalla terra è di terra, il secondo uomo viene dal cielo.</verse>
        <verse osisID='1Cor.15.48'>Quale è l'uomo fatto di terra, così sono quelli di terra; ma quale il celeste, così anche i celesti.</verse>
        <verse osisID='1Cor.15.49'>E come abbiamo portato l'immagine dell'uomo di terra, così porteremo l'immagine dell'uomo celeste.</verse>
        <verse osisID='1Cor.15.50'>Questo vi dico, o fratelli: la carne e il sangue non possono ereditare il regno di Dio, né ciò che è corruttibile può ereditare l'incorruttibilità.</verse>
        <verse osisID='1Cor.15.51'>Ecco io vi annunzio un mistero: non tutti, certo, moriremo, ma tutti saremo trasformati,</verse>
        <verse osisID='1Cor.15.52'>in un istante, in un batter d'occhio, al suono dell'ultima tromba; suonerà infatti la tromba e i morti risorgeranno incorrotti e noi saremo trasformati.</verse>
        <verse osisID='1Cor.15.53'>E' necessario infatti che questo corpo corruttibile si vesta di incorruttibilità e questo corpo mortale si vesta di immortalità.</verse>
        <verse osisID='1Cor.15.54'>Quando poi questo corpo corruttibile si sarà vestito d'incorruttibilità e questo corpo mortale d'immortalità, si compirà la parola della Scrittura:</verse>
        <verse osisID='1Cor.15.55'>Dov'è, o morte, la tua vittoria? Dov'è, o morte, il tuo pungiglione?</verse>
        <verse osisID='1Cor.15.56'>Il pungiglione della morte è il peccato e la forza del peccato è la legge.</verse>
        <verse osisID='1Cor.15.57'>Siano rese grazie a Dio che ci dà la vittoria per mezzo del Signore nostro Gesù Cristo!</verse>
        <verse osisID='1Cor.15.58'>Perciò, fratelli miei carissimi, rimanete saldi e irremovibili, prodigandovi sempre nell'opera del Signore, sapendo che la vostra fatica non è vana nel Signore.</verse>
      </chapter>
      <chapter osisID='1Cor.16'>
        <verse osisID='1Cor.16.1'>Quanto poi alla colletta in favore dei fratelli, fate anche voi come ho ordinato alle Chiese della Galazia.</verse>
        <verse osisID='1Cor.16.2'>Ogni primo giorno della settimana ciascuno metta da parte ciò che gli è riuscito di risparmiare, perché non si facciano le collette proprio quando verrò io.</verse>
        <verse osisID='1Cor.16.3'>Quando poi giungerò, manderò con una mia lettera quelli che voi avrete scelto per portare il dono della vostra liberalità a Gerusalemme.</verse>
        <verse osisID='1Cor.16.4'>E se converrà che vada anch'io, essi partiranno con me.</verse>
        <verse osisID='1Cor.16.5'>Verrò da voi dopo aver attraversato la Macedonia, poiché la Macedonia intendo solo attraversarla;</verse>
        <verse osisID='1Cor.16.6'>ma forse mi fermerò da voi o anche passerò l'inverno, perché siate voi a predisporre il necessario per dove andrò.</verse>
        <verse osisID='1Cor.16.7'>Non voglio vedervi solo di passaggio, ma spero di trascorrere un po' di tempo con voi, se il Signore lo permetterà.</verse>
        <verse osisID='1Cor.16.8'>Mi fermerò tuttavia a Efeso fino a Pentecoste,</verse>
        <verse osisID='1Cor.16.9'>perché mi si è aperta una porta grande e propizia, anche se gli avversari sono molti.</verse>
        <verse osisID='1Cor.16.10'>Quando verrà Timòteo, fate che non si trovi in soggezione presso di voi, giacché anche lui lavora come me per l'opera del Signore.</verse>
        <verse osisID='1Cor.16.11'>Nessuno dunque gli manchi di riguardo; al contrario, accomiatatelo in pace, perché ritorni presso di me: io lo aspetto con i fratelli.</verse>
        <verse osisID='1Cor.16.12'>Quanto poi al fratello Apollo, l'ho pregato vivamente di venire da voi con i fratelli, ma non ha voluto assolutamente saperne di partire ora; verrà tuttavia quando gli si presenterà l'occasione.</verse>
        <verse osisID='1Cor.16.13'>Vigilate, state saldi nella fede, comportatevi da uomini, siate forti.</verse>
        <verse osisID='1Cor.16.14'>Tutto si faccia tra voi nella carità.</verse>
        <verse osisID='1Cor.16.15'>Una raccomandazione ancora, o fratelli: conoscete la famiglia di Stefana, che è primizia dell'Acaia; hanno dedicato se stessi a servizio dei fedeli;</verse>
        <verse osisID='1Cor.16.16'>siate anche voi deferenti verso di loro e verso quanti collaborano e si affaticano con loro.</verse>
        <verse osisID='1Cor.16.17'>Io mi rallegro della visita di Stefana, di Fortunato e di Acàico, i quali hanno supplito alla vostra assenza;</verse>
        <verse osisID='1Cor.16.18'>essi hanno allietato il mio spirito e allieteranno anche il vostro. Sappiate apprezzare siffatte persone.</verse>
        <verse osisID='1Cor.16.19'>Le comunità dell'Asia vi salutano. Vi salutano molto nel Signore Aquila e Prisca, con la comunità che si raduna nella loro casa.</verse>
        <verse osisID='1Cor.16.20'>Vi salutano i fratelli tutti. Salutatevi a vicenda con il bacio santo.</verse>
        <verse osisID='1Cor.16.21'>Il saluto è di mia mano, di Paolo.</verse>
        <verse osisID='1Cor.16.22'>Se qualcuno non ama il Signore sia anatema. Marana thà: vieni, o Signore!</verse>
        <verse osisID='1Cor.16.23'>La grazia del Signore Gesù sia con voi.</verse>
        <verse osisID='1Cor.16.24'>Il mio amore con tutti voi in Cristo Gesù!</verse>
      </chapter>
    </div></osisText>
</osis>