<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='italian1' xml:lang='it'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='italian1'>
        <title>Italian Version</title>
        <contributor>
		 The Unbound Bible
		 Biola University: Administrative Computing
		 13800 Biola Ave.
		 La Mirada, CA 90639
		 United States of America
		 562-903-4722 
	       </contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>your entry goes here</description>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>italian1</identifier>
        <source>ftp://unboundftp.biola.edu/pub/italian_utf8.zip</source>
        <language type='IETF'>it</language>
        <relation/>
        <coverage>provide the bible to the world</coverage>
        <rights>I think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Joel'>
      <chapter osisID='Joel.1'>
        <verse osisID='Joel.1.1'>Parola del Signore, rivolta a Gioele figlio di Petuèl.</verse>
        <verse osisID='Joel.1.2'>Udite questo, anziani, porgete l'orecchio, voi tutti abitanti della regione. Accadde mai cosa simile ai giorni vostri o ai giorni dei vostri padri?</verse>
        <verse osisID='Joel.1.3'>Raccontatelo ai vostri figli e i figli vostri ai loro figli e i loro figli alla generazione seguente.</verse>
        <verse osisID='Joel.1.4'>L'avanzo della cavalletta l'ha divorato la locusta, l'avanzo della locusta l'ha divorato il bruco, l'avanzo del bruco l'ha divorato il grillo.</verse>
        <verse osisID='Joel.1.5'>Svegliatevi, ubriachi, e piangete, voi tutti che bevete vino, urlate per il vino nuovo che vi è tolto di bocca.</verse>
        <verse osisID='Joel.1.6'>Poiché è venuta contro il mio paese una nazione potente, senza numero, che ha denti di leone, mascelle di leonessa.</verse>
        <verse osisID='Joel.1.7'>Ha fatto delle mie viti una desolazione e tronconi delle piante di fico; li ha tutti scortecciati e abbandonati, i loro rami appaiono bianchi.</verse>
        <verse osisID='Joel.1.8'>Piangi, come una vergine che si è cinta di sacco per il fidanzato della sua giovinezza.</verse>
        <verse osisID='Joel.1.9'>Sono scomparse offerta e libazione dalla casa del Signore; fanno lutto i sacerdoti, ministri del Signore.</verse>
        <verse osisID='Joel.1.10'>Devastata è la campagna, piange la terra, perché il grano è devastato, è venuto a mancare il vino nuovo, è esaurito il succo dell'olivo.</verse>
        <verse osisID='Joel.1.11'>Affliggetevi, contadini, alzate lamenti, vignaioli, per il grano e per l'orzo, perché il raccolto dei campi è perduto.</verse>
        <verse osisID='Joel.1.12'>La vite è seccata, il fico inaridito, il melograno, la palma, il melo, tutti gli alberi dei campi sono secchi, è inaridita la gioia tra i figli dell'uomo.</verse>
        <verse osisID='Joel.1.13'>Cingete il cilicio e piangete, o sacerdoti, urlate, ministri dell'altare, venite, vegliate vestiti di sacco, ministri del mio Dio, poiché priva d'offerta e libazione è la casa del vostro Dio.</verse>
        <verse osisID='Joel.1.14'>Proclamate un digiuno, convocate un'assemblea, adunate gli anziani e tutti gli abitanti della regione nella casa del Signore vostro Dio, e gridate al Signore:</verse>
        <verse osisID='Joel.1.15'>Ahimè, quel giorno! E' infatti vicino il giorno del Signore e viene come uno sterminio dall'Onnipotente.</verse>
        <verse osisID='Joel.1.16'>Non è forse scomparso il cibo davanti ai nostri occhi e la letizia e la gioia dalla casa del nostro Dio?</verse>
        <verse osisID='Joel.1.17'>Sono marciti i semi sotto le loro zolle, i granai sono vuoti, distrutti i magazzini, perché è venuto a mancare il grano.</verse>
        <verse osisID='Joel.1.18'>Come geme il bestiame! Vanno errando le mandrie dei buoi, perché non hanno più pascoli; anche i greggi di pecore vanno in rovina.</verse>
        <verse osisID='Joel.1.19'>A te, Signore, io grido perché il fuoco ha divorato i pascoli della steppa e la vampa ha bruciato tutti gli alberi della campagna.</verse>
        <verse osisID='Joel.1.20'>Anche le bestie della terra sospirano a te, perché sono secchi i corsi d'acqua e il fuoco ha divorato i pascoli della steppa.</verse>
      </chapter>
      <chapter osisID='Joel.2'>
        <verse osisID='Joel.2.1'>Suonate la tromba in Sion e date l'allarme sul mio santo monte! Tremino tutti gli abitanti della regione perché viene il giorno del Signore, perché è vicino,</verse>
        <verse osisID='Joel.2.2'>giorno di tenebra e di caligine, giorno di nube e di oscurità. Come l'aurora, si spande sui monti un popolo grande e forte; come questo non ce n'è stato mai e non ce ne sarà dopo, per gli anni futuri di età in età.</verse>
        <verse osisID='Joel.2.3'>Davanti a lui un fuoco divora e dietro a lui brucia una fiamma. Come il giardino dell'Eden è la terra davanti a lui e dietro a lui è un deserto desolato, non resta alcun avanzo.</verse>
        <verse osisID='Joel.2.4'>Il loro aspetto è aspetto di cavalli, come destrieri essi corrono.</verse>
        <verse osisID='Joel.2.5'>Come fragore di carri che balzano sulla cima dei monti, come crepitìo di fiamma avvampante che brucia la stoppia, come un popolo forte schierato a battaglia.</verse>
        <verse osisID='Joel.2.6'>Davanti a loro tremano i popoli, tutti i volti impallidiscono.</verse>
        <verse osisID='Joel.2.7'>Corrono come prodi, come guerrieri che scalano le mura; ognuno procede per la strada, nessuno smarrisce la via.</verse>
        <verse osisID='Joel.2.8'>L'uno non incalza l'altro, ognuno va per il suo sentiero. Si gettano fra i dardi, ma non rompono le file.</verse>
        <verse osisID='Joel.2.9'>Piombano sulla città, si precipitano sulle mura, salgono sulle case, entrano dalle finestre come ladri.</verse>
        <verse osisID='Joel.2.10'>Davanti a loro la terra trema, il cielo si scuote, il sole, la luna si oscurano e le stelle cessano di brillare.</verse>
        <verse osisID='Joel.2.11'>Il Signore fa udire il tuono dinanzi alla sua schiera, perché molto grande è il suo esercito, perché potente è l'esecutore della sua parola, perché grande è il giorno del Signore e molto terribile: chi potrà sostenerlo?</verse>
        <verse osisID='Joel.2.12'>Or dunque - parola del Signore - ritornate a me con tutto il cuore, con digiuni, con pianti e lamenti.</verse>
        <verse osisID='Joel.2.13'>Laceratevi il cuore e non le vesti, ritornate al Signore vostro Dio, perché egli è misericordioso e benigno, tardo all'ira e ricco di benevolenza e si impietosisce riguardo alla sventura.</verse>
        <verse osisID='Joel.2.14'>Chi sa che non cambi e si plachi e lasci dietro a sé una benedizione? Offerta e libazione per il Signore vostro Dio.</verse>
        <verse osisID='Joel.2.15'>Suonate la tromba in Sion, proclamate un digiuno, convocate un'adunanza solenne.</verse>
        <verse osisID='Joel.2.16'>Radunate il popolo, indite un'assemblea, chiamate i vecchi, riunite i fanciulli, i bambini lattanti; esca lo sposo dalla sua camera e la sposa dal suo talamo.</verse>
        <verse osisID='Joel.2.17'>Tra il vestibolo e l'altare piangano i sacerdoti, ministri del Signore, e dicano: Perdona, Signore, al tuo popolo e non esporre la tua eredità al vituperio e alla derisione delle genti. Perché si dovrebbe dire fra i popoli: Dov'è il loro Dio?.</verse>
        <verse osisID='Joel.2.18'>Il Signore si mostri geloso per la sua terra e si muova a compassione del suo popolo.</verse>
        <verse osisID='Joel.2.19'>Il Signore ha risposto al suo popolo: Ecco, io vi mando il grano, il vino nuovo e l'olio e ne avrete a sazietà; non farò più di voi il ludibrio delle genti.</verse>
        <verse osisID='Joel.2.20'>Allontanerò da voi quello che viene dal settentrione e lo spingerò verso una terra arida e desolata: spingerò la sua avanguardia verso il mare d'oriente e la sua retroguardia verso il mare occidentale. Esalerà il suo lezzo, salirà il suo fetore, perché ha fatto molto male.</verse>
        <verse osisID='Joel.2.21'>Non temere, terra, ma rallegrati e gioisci, poiché cose grandi ha fatto il Signore.</verse>
        <verse osisID='Joel.2.22'>Non temete, animali della campagna, perché i pascoli del deserto hanno germogliato, perché gli alberi producono i frutti, la vite e il fico danno il loro vigore.</verse>
        <verse osisID='Joel.2.23'>Voi, figli di Sion, rallegratevi, gioite nel Signore vostro Dio, perché vi dà la pioggia in giusta misura, per voi fa scendere l'acqua, la pioggia d'autunno e di primavera, come in passato.</verse>
        <verse osisID='Joel.2.24'>Le aie si riempiranno di grano e i tini traboccheranno di mosto e d'olio.</verse>
        <verse osisID='Joel.2.25'>Vi compenserò delle annate che hanno divorate la locusta e il bruco, il grillo e le cavallette, quel grande esercito che ho mandato contro di voi.</verse>
        <verse osisID='Joel.2.26'>Mangerete in abbondanza, a sazietà, e loderete il nome del Signore vostro Dio, che in mezzo a voi ha fatto meraviglie.</verse>
        <verse osisID='Joel.2.27'>Voi riconoscerete che io sono in mezzo ad Israele, e che sono io il Signore vostro Dio, e non ce ne sono altri: mai più vergogna per il mio popolo.</verse>
      </chapter>
      <chapter osisID='Joel.3'>
        <verse osisID='Joel.3.1'>Dopo questo, io effonderò il mio spirito sopra ogni uomo e diverranno profeti i vostri figli e le vostre figlie; i vostri anziani faranno sogni, i vostri giovani avranno visioni.</verse>
        <verse osisID='Joel.3.2'>Anche sopra gli schiavi e sulle schiave, in quei giorni, effonderò il mio spirito.</verse>
        <verse osisID='Joel.3.3'>Farò prodigi nel cielo e sulla terra, sangue e fuoco e colonne di fumo.</verse>
        <verse osisID='Joel.3.4'>Il sole si cambierà in tenebre e la luna in sangue, prima che venga il giorno del Signore, grande e terribile.</verse>
        <verse osisID='Joel.3.5'>Chiunque invocherà il nome del Signore sarà salvato, poiché sul monte Sion e in Gerusalemme vi sarà la salvezza, come ha detto il Signore, anche per i superstiti che il Signore avrà chiamati.</verse>
      </chapter>
      <chapter osisID='Joel.4'>
        <verse osisID='Joel.4.1'>Poiché, ecco, in quei giorni e in quel tempo, quando avrò fatto tornare i prigionieri di Giuda e Gerusalemme,</verse>
        <verse osisID='Joel.4.2'>riunirò tutte le nazioni e le farò scendere nella valle di Giòsafat, e là verrò a giudizio con loro per il mio popolo Israele, mia eredità, che essi hanno disperso fra le genti dividendosi poi la mia terra.</verse>
        <verse osisID='Joel.4.3'>Hanno tirato a sorte il mio popolo e hanno dato un fanciullo in cambio di una prostituta, han venduto una fanciulla in cambio di vino e hanno bevuto.</verse>
        <verse osisID='Joel.4.4'>Anche voi, Tiro e Sidòne, e voi tutte contrade della Filistea, che siete per me? Vorreste prendervi la rivincita e vendicarvi di me? Io ben presto farò ricadere sul vostro capo il male che avete fatto.</verse>
        <verse osisID='Joel.4.5'>Voi infatti avete rubato il mio oro e il mio argento, avete portato nei vostri templi i miei tesori preziosi;</verse>
        <verse osisID='Joel.4.6'>avete venduto ai Greci i figli di Giuda e i figli di Gerusalemme per mandarli lontano dalla loro patria.</verse>
        <verse osisID='Joel.4.7'>Ecco, io li richiamo dalle città, dal luogo dove voi li avete venduti e farò ricadere sulle vostre teste il male che avete fatto.</verse>
        <verse osisID='Joel.4.8'>Venderò i vostri figli e le vostre figlie per mezzo dei figli di Giuda, i quali li venderanno ai Sabei, un popolo lontano. Il Signore ha parlato.</verse>
        <verse osisID='Joel.4.9'>Proclamate questo fra le genti: chiamate alla guerra santa, incitate i prodi, vengano, salgano tutti i guerrieri.</verse>
        <verse osisID='Joel.4.10'>Con le vostre zappe fatevi spade e lance con le vostre falci; anche il più debole dica: io sono un guerriero!</verse>
        <verse osisID='Joel.4.11'>Svelte, venite, o genti tutte, dai dintorni e radunatevi là! Signore, fà scendere i tuoi prodi!</verse>
        <verse osisID='Joel.4.12'>Si affrettino e salgano le genti alla valle di Giòsafat, poiché lì siederò per giudicare tutte le genti all'intorno.</verse>
        <verse osisID='Joel.4.13'>Date mano alla falce, perché la messe è matura; venite, pigiate, perché il torchio è pieno e i tini traboccano... tanto grande è la loro malizia!</verse>
        <verse osisID='Joel.4.14'>Folle e folle nella Valle della decisione, poiché il giorno del Signore è vicino nella Valle della decisione.</verse>
        <verse osisID='Joel.4.15'>Il sole e la luna si oscurano e le stelle perdono lo splendore.</verse>
        <verse osisID='Joel.4.16'>Il Signore ruggisce da Sion e da Gerusalemme fa sentire la sua voce; tremano i cieli e la terra. Ma il Signore è un rifugio al suo popolo, una fortezza per gli Israeliti.</verse>
        <verse osisID='Joel.4.17'>Voi saprete che io sono il Signore vostro Dio che abito in Sion, mio monte santo e luogo santo sarà Gerusalemme; per essa non passeranno più gli stranieri.</verse>
        <verse osisID='Joel.4.18'>In quel giorno le montagne stilleranno vino nuovo e latte scorrerà per le colline; in tutti i ruscelli di Giuda scorreranno le acque. Una fonte zampillerà dalla casa del Signore e irrigherà la valle di Sittìm.</verse>
        <verse osisID='Joel.4.19'>L'Egitto diventerà una desolazione e l'Idumea un brullo deserto per la violenza contro i figli di Giuda, per il sangue innocente sparso nel loro paese,</verse>
        <verse osisID='Joel.4.20'>mentre Giuda sarà sempre abitato e Gerusalemme di generazione in generazione.</verse>
        <verse osisID='Joel.4.21'>Vendicherò il loro sangue, non lo lascerò impunito e il Signore dimorerà in Sion.</verse>
      </chapter>
    </div></osisText>
</osis>