<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='italian1' xml:lang='it'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='italian1'>
        <title>Italian Version</title>
        <contributor>
		 The Unbound Bible
		 Biola University: Administrative Computing
		 13800 Biola Ave.
		 La Mirada, CA 90639
		 United States of America
		 562-903-4722 
	       </contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>your entry goes here</description>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>italian1</identifier>
        <source>ftp://unboundftp.biola.edu/pub/italian_utf8.zip</source>
        <language type='IETF'>it</language>
        <relation/>
        <coverage>provide the bible to the world</coverage>
        <rights>I think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Luke'>
      <chapter osisID='Luke.1'>
        <verse osisID='Luke.1.1'>Poiché molti han posto mano a stendere un racconto degli avvenimenti successi tra di noi,</verse>
        <verse osisID='Luke.1.2'>come ce li hanno trasmessi coloro che ne furono testimoni fin da principio e divennero ministri della parola,</verse>
        <verse osisID='Luke.1.3'>così ho deciso anch'io di fare ricerche accurate su ogni circostanza fin dagli inizi e di scriverne per te un resoconto ordinato, illustre Teòfilo,</verse>
        <verse osisID='Luke.1.4'>perché ti possa rendere conto della solidità degli insegnamenti che hai ricevuto.</verse>
        <verse osisID='Luke.1.5'>Al tempo di Erode, re della Giudea, c'era un sacerdote chiamato Zaccaria, della classe di Abìa, e aveva in moglie una discendente di Aronne chiamata Elisabetta.</verse>
        <verse osisID='Luke.1.6'>Erano giusti davanti a Dio, osservavano irreprensibili tutte le leggi e le prescrizioni del Signore.</verse>
        <verse osisID='Luke.1.7'>Ma non avevano figli, perché Elisabetta era sterile e tutti e due erano avanti negli anni.</verse>
        <verse osisID='Luke.1.8'>Mentre Zaccaria officiava davanti al Signore nel turno della sua classe,</verse>
        <verse osisID='Luke.1.9'>secondo l'usanza del servizio sacerdotale, gli toccò in sorte di entrare nel tempio per fare l'offerta dell'incenso.</verse>
        <verse osisID='Luke.1.10'>Tutta l'assemblea del popolo pregava fuori nell'ora dell'incenso.</verse>
        <verse osisID='Luke.1.11'>Allora gli apparve un angelo del Signore, ritto alla destra dell'altare dell'incenso.</verse>
        <verse osisID='Luke.1.12'>Quando lo vide, Zaccaria si turbò e fu preso da timore.</verse>
        <verse osisID='Luke.1.13'>Ma l'angelo gli disse: Non temere, Zaccaria, la tua preghiera è stata esaudita e tua moglie Elisabetta ti darà un figlio, che chiamerai Giovanni.</verse>
        <verse osisID='Luke.1.14'>Avrai gioia ed esultanza e molti si rallegreranno della sua nascita,</verse>
        <verse osisID='Luke.1.15'>poiché egli sarà grande davanti al Signore; non berrà vino né bevande inebrianti, sarà pieno di Spirito Santo fin dal seno di sua madre</verse>
        <verse osisID='Luke.1.16'>e ricondurrà molti figli d'Israele al Signore loro Dio.</verse>
        <verse osisID='Luke.1.17'>Gli camminerà innanzi con lo spirito e la forza di Elia, per ricondurre i cuori dei padri verso i figli e i ribelli alla saggezza dei giusti e preparare al Signore un popolo ben disposto.</verse>
        <verse osisID='Luke.1.18'>Zaccaria disse all'angelo: Come posso conoscere questo? Io sono vecchio e mia moglie è avanzata negli anni.</verse>
        <verse osisID='Luke.1.19'>L'angelo gli rispose: Io sono Gabriele che sto al cospetto di Dio e sono stato mandato a portarti questo lieto annunzio.</verse>
        <verse osisID='Luke.1.20'>Ed ecco, sarai muto e non potrai parlare fino al giorno in cui queste cose avverranno, perché non hai creduto alle mie parole, le quali si adempiranno a loro tempo.</verse>
        <verse osisID='Luke.1.21'>Intanto il popolo stava in attesa di Zaccaria, e si meravigliava per il suo indugiare nel tempio.</verse>
        <verse osisID='Luke.1.22'>Quando poi uscì e non poteva parlare loro, capirono che nel tempio aveva avuto una visione. Faceva loro dei cenni e restava muto.</verse>
        <verse osisID='Luke.1.23'>Compiuti i giorni del suo servizio, tornò a casa.</verse>
        <verse osisID='Luke.1.24'>Dopo quei giorni Elisabetta, sua moglie, concepì e si tenne nascosta per cinque mesi e diceva:</verse>
        <verse osisID='Luke.1.25'>Ecco che cosa ha fatto per me il Signore, nei giorni in cui si è degnato di togliere la mia vergogna tra gli uomini.</verse>
        <verse osisID='Luke.1.26'>Nel sesto mese, l'angelo Gabriele fu mandato da Dio in una città della Galilea, chiamata Nazaret,</verse>
        <verse osisID='Luke.1.27'>a una vergine, promessa sposa di un uomo della casa di Davide, chiamato Giuseppe. La vergine si chiamava Maria.</verse>
        <verse osisID='Luke.1.28'>Entrando da lei, disse: Ti saluto, o piena di grazia, il Signore è con te.</verse>
        <verse osisID='Luke.1.29'>A queste parole ella rimase turbata e si domandava che senso avesse un tale saluto.</verse>
        <verse osisID='Luke.1.30'>L'angelo le disse: Non temere, Maria, perché hai trovato grazia presso Dio.</verse>
        <verse osisID='Luke.1.31'>Ecco concepirai un figlio, lo darai alla luce e lo chiamerai Gesù.</verse>
        <verse osisID='Luke.1.32'>Sarà grande e chiamato Figlio dell'Altissimo; il Signore Dio gli darà il trono di Davide suo padre</verse>
        <verse osisID='Luke.1.33'>e regnerà per sempre sulla casa di Giacobbe e il suo regno non avrà fine.</verse>
        <verse osisID='Luke.1.34'>Allora Maria disse all'angelo: Come è possibile? Non conosco uomo.</verse>
        <verse osisID='Luke.1.35'>Le rispose l'angelo: Lo Spirito Santo scenderà su di te, su te stenderà la sua ombra la potenza dell'Altissimo. Colui che nascerà sarà dunque santo e chiamato Figlio di Dio.</verse>
        <verse osisID='Luke.1.36'>Vedi: anche Elisabetta, tua parente, nella sua vecchiaia, ha concepito un figlio e questo è il sesto mese per lei, che tutti dicevano sterile:</verse>
        <verse osisID='Luke.1.37'>nulla è impossibile a Dio.</verse>
        <verse osisID='Luke.1.38'>Allora Maria disse: Eccomi, sono la serva del Signore, avvenga di me quello che hai detto. E l'angelo partì da lei.</verse>
        <verse osisID='Luke.1.39'>In quei giorni Maria si mise in viaggio verso la montagna e raggiunse in fretta una città di Giuda.</verse>
        <verse osisID='Luke.1.40'>Entrata nella casa di Zaccaria, salutò Elisabetta.</verse>
        <verse osisID='Luke.1.41'>Appena Elisabetta ebbe udito il saluto di Maria, il bambino le sussultò nel grembo. Elisabetta fu piena di Spirito Santo</verse>
        <verse osisID='Luke.1.42'>ed esclamò a gran voce: Benedetta tu fra le donne e benedetto il frutto del tuo grembo!</verse>
        <verse osisID='Luke.1.43'>A che debbo che la madre del mio Signore venga a me?</verse>
        <verse osisID='Luke.1.44'>Ecco, appena la voce del tuo saluto è giunta ai miei orecchi, il bambino ha esultato di gioia nel mio grembo.</verse>
        <verse osisID='Luke.1.45'>E beata colei che ha creduto nell'adempimento delle parole del Signore.</verse>
        <verse osisID='Luke.1.46'>Allora Maria disse:</verse>
        <verse osisID='Luke.1.47'>e il mio spirito esulta in Dio, mio salvatore,</verse>
        <verse osisID='Luke.1.48'>perché ha guardato l'umiltà della sua serva. D'ora in poi tutte le generazioni mi chiameranno beata.</verse>
        <verse osisID='Luke.1.49'>Grandi cose ha fatto in me l'Onnipotente e Santo è il suo nome:</verse>
        <verse osisID='Luke.1.50'>di generazione in generazione la sua misericordia si stende su quelli che lo temono.</verse>
        <verse osisID='Luke.1.51'>Ha spiegato la potenza del suo braccio, ha disperso i superbi nei pensieri del loro cuore;</verse>
        <verse osisID='Luke.1.52'>ha rovesciato i potenti dai troni, ha innalzato gli umili;</verse>
        <verse osisID='Luke.1.53'>ha ricolmato di beni gli affamati, ha rimandato a mani vuote i ricchi.</verse>
        <verse osisID='Luke.1.54'>Ha soccorso Israele, suo servo, ricordandosi della sua misericordia,</verse>
        <verse osisID='Luke.1.55'>come aveva promesso ai nostri padri, ad Abramo e alla sua discendenza, per sempre.</verse>
        <verse osisID='Luke.1.56'>Maria rimase con lei circa tre mesi, poi tornò a casa sua.</verse>
        <verse osisID='Luke.1.57'>Per Elisabetta intanto si compì il tempo del parto e diede alla luce un figlio.</verse>
        <verse osisID='Luke.1.58'>I vicini e i parenti udirono che il Signore aveva esaltato in lei la sua misericordia, e si rallegravano con lei.</verse>
        <verse osisID='Luke.1.59'>All'ottavo giorno vennero per circoncidere il bambino e volevano chiamarlo col nome di suo padre, Zaccaria.</verse>
        <verse osisID='Luke.1.60'>Ma sua madre intervenne: No, si chiamerà Giovanni.</verse>
        <verse osisID='Luke.1.61'>Le dissero: Non c'è nessuno della tua parentela che si chiami con questo nome.</verse>
        <verse osisID='Luke.1.62'>Allora domandavano con cenni a suo padre come voleva che si chiamasse.</verse>
        <verse osisID='Luke.1.63'>Egli chiese una tavoletta, e scrisse: Giovanni è il suo nome. Tutti furono meravigliati.</verse>
        <verse osisID='Luke.1.64'>In quel medesimo istante gli si aprì la bocca e gli si sciolse la lingua, e parlava benedicendo Dio.</verse>
        <verse osisID='Luke.1.65'>Tutti i loro vicini furono presi da timore, e per tutta la regione montuosa della Giudea si discorreva di tutte queste cose.</verse>
        <verse osisID='Luke.1.66'>Coloro che le udivano, le serbavano in cuor loro: Che sarà mai questo bambino? si dicevano. Davvero la mano del Signore stava con lui.</verse>
        <verse osisID='Luke.1.67'>Zaccaria, suo padre, fu pieno di Spirito Santo, e profetò dicendo:</verse>
        <verse osisID='Luke.1.68'>Benedetto il Signore Dio d'Israele, perché ha visitato e redento il suo popolo,</verse>
        <verse osisID='Luke.1.69'>e ha suscitato per noi una salvezza potente nella casa di Davide, suo servo,</verse>
        <verse osisID='Luke.1.70'>come aveva promesso per bocca dei suoi santi profeti d'un tempo:</verse>
        <verse osisID='Luke.1.71'>salvezza dai nostri nemici, e dalle mani di quanti ci odiano.</verse>
        <verse osisID='Luke.1.72'>Così egli ha concesso misericordia ai nostri padri e si è ricordato della sua santa alleanza,</verse>
        <verse osisID='Luke.1.73'>del giuramento fatto ad Abramo, nostro padre,</verse>
        <verse osisID='Luke.1.74'>di concederci, liberati dalle mani dei nemici, di servirlo senza timore,</verse>
        <verse osisID='Luke.1.75'>in santità e giustizia al suo cospetto, per tutti i nostri giorni.</verse>
        <verse osisID='Luke.1.76'>E tu, bambino, sarai chiamato profeta dell'Altissimo perché andrai innanzi al Signore a preparargli le strade,</verse>
        <verse osisID='Luke.1.77'>per dare al suo popolo la conoscenza della salvezza nella remissione dei suoi peccati,</verse>
        <verse osisID='Luke.1.78'>grazie alla bontà misericordiosa del nostro Dio, per cui verrà a visitarci dall'alto un sole che sorge</verse>
        <verse osisID='Luke.1.79'>per rischiarare quelli che stanno nelle tenebre e nell'ombra della morte e dirigere i nostri passi sulla via della pace.</verse>
        <verse osisID='Luke.1.80'>Il fanciullo cresceva e si fortificava nello spirito. Visse in regioni deserte fino al giorno della sua manifestazione a Israele.</verse>
      </chapter>
      <chapter osisID='Luke.2'>
        <verse osisID='Luke.2.1'>In quei giorni un decreto di Cesare Augusto ordinò che si facesse il censimento di tutta la terra.</verse>
        <verse osisID='Luke.2.2'>Questo primo censimento fu fatto quando era governatore della Siria Quirinio.</verse>
        <verse osisID='Luke.2.3'>Andavano tutti a farsi registrare, ciascuno nella sua città.</verse>
        <verse osisID='Luke.2.4'>Anche Giuseppe, che era della casa e della famiglia di Davide, dalla città di Nazaret e dalla Galilea salì in Giudea alla città di Davide, chiamata Betlemme,</verse>
        <verse osisID='Luke.2.5'>per farsi registrare insieme con Maria sua sposa, che era incinta.</verse>
        <verse osisID='Luke.2.6'>Ora, mentre si trovavano in quel luogo, si compirono per lei i giorni del parto.</verse>
        <verse osisID='Luke.2.7'>Diede alla luce il suo figlio primogenito, lo avvolse in fasce e lo depose in una mangiatoia, perché non c'era posto per loro nell'albergo.</verse>
        <verse osisID='Luke.2.8'>C'erano in quella regione alcuni pastori che vegliavano di notte facendo la guardia al loro gregge.</verse>
        <verse osisID='Luke.2.9'>Un angelo del Signore si presentò davanti a loro e la gloria del Signore li avvolse di luce. Essi furono presi da grande spavento,</verse>
        <verse osisID='Luke.2.10'>ma l'angelo disse loro: Non temete, ecco vi annunzio una grande gioia, che sarà di tutto il popolo:</verse>
        <verse osisID='Luke.2.11'>oggi vi è nato nella città di Davide un salvatore, che è il Cristo Signore.</verse>
        <verse osisID='Luke.2.12'>Questo per voi il segno: troverete un bambino avvolto in fasce, che giace in una mangiatoia.</verse>
        <verse osisID='Luke.2.13'>E subito apparve con l'angelo una moltitudine dell'esercito celeste che lodava Dio e diceva:</verse>
        <verse osisID='Luke.2.14'>Gloria a Dio nel più alto dei cieli e pace in terra agli uomini che egli ama.</verse>
        <verse osisID='Luke.2.15'>Appena gli angeli si furono allontanati per tornare al cielo, i pastori dicevano fra loro: Andiamo fino a Betlemme, vediamo questo avvenimento che il Signore ci ha fatto conoscere.</verse>
        <verse osisID='Luke.2.16'>Andarono dunque senz'indugio e trovarono Maria e Giuseppe e il bambino, che giaceva nella mangiatoia.</verse>
        <verse osisID='Luke.2.17'>E dopo averlo visto, riferirono ciò che del bambino era stato detto loro.</verse>
        <verse osisID='Luke.2.18'>Tutti quelli che udirono, si stupirono delle cose che i pastori dicevano.</verse>
        <verse osisID='Luke.2.19'>Maria, da parte sua, serbava tutte queste cose meditandole nel suo cuore.</verse>
        <verse osisID='Luke.2.20'>I pastori poi se ne tornarono, glorificando e lodando Dio per tutto quello che avevano udito e visto, com'era stato detto loro.</verse>
        <verse osisID='Luke.2.21'>Quando furon passati gli otto giorni prescritti per la circoncisione, gli fu messo nome Gesù, come era stato chiamato dall'angelo prima di essere concepito nel grembo della madre.</verse>
        <verse osisID='Luke.2.22'>Quando venne il tempo della loro purificazione secondo la Legge di Mosè, portarono il bambino a Gerusalemme per offrirlo al Signore,</verse>
        <verse osisID='Luke.2.23'>come è scritto nella Legge del Signore: ogni maschio primogenito sarà sacro al Signore;</verse>
        <verse osisID='Luke.2.24'>e per offrire in sacrificio una coppia di tortore o di giovani colombi, come prescrive la Legge del Signore.</verse>
        <verse osisID='Luke.2.25'>Ora a Gerusalemme c'era un uomo di nome Simeone, uomo giusto e timorato di Dio, che aspettava il conforto d'Israele;</verse>
        <verse osisID='Luke.2.26'>lo Spirito Santo che era sopra di lui, gli aveva preannunziato che non avrebbe visto la morte senza prima aver veduto il Messia del Signore.</verse>
        <verse osisID='Luke.2.27'>Mosso dunque dallo Spirito, si recò al tempio; e mentre i genitori vi portavano il bambino Gesù per adempiere la Legge,</verse>
        <verse osisID='Luke.2.28'>lo prese tra le braccia e benedisse Dio:</verse>
        <verse osisID='Luke.2.29'>Ora lascia, o Signore, che il tuo servo vada in pace secondo la tua parola;</verse>
        <verse osisID='Luke.2.30'>perché i miei occhi han visto la tua salvezza,</verse>
        <verse osisID='Luke.2.31'>preparata da te davanti a tutti i popoli,</verse>
        <verse osisID='Luke.2.32'>luce per illuminare le genti e gloria del tuo popolo Israele.</verse>
        <verse osisID='Luke.2.33'>Il padre e la madre di Gesù si stupivano delle cose che si dicevano di lui.</verse>
        <verse osisID='Luke.2.34'>Simeone li benedisse e parlò a Maria, sua madre: Egli è qui per la rovina e la risurrezione di molti in Israele, segno di contraddizione</verse>
        <verse osisID='Luke.2.35'>perché siano svelati i pensieri di molti cuori. E anche a te una spada trafiggerà l'anima.</verse>
        <verse osisID='Luke.2.36'>C'era anche una profetessa, Anna, figlia di Fanuèle, della tribù di Aser. Era molto avanzata in età, aveva vissuto col marito sette anni dal tempo in cui era ragazza,</verse>
        <verse osisID='Luke.2.37'>era poi rimasta vedova e ora aveva ottantaquattro anni. Non si allontanava mai dal tempio, servendo Dio notte e giorno con digiuni e preghiere.</verse>
        <verse osisID='Luke.2.38'>Sopraggiunta in quel momento, si mise anche lei a lodare Dio e parlava del bambino a quanti aspettavano la redenzione di Gerusalemme.</verse>
        <verse osisID='Luke.2.39'>Quando ebbero tutto compiuto secondo la legge del Signore, fecero ritorno in Galilea, alla loro città di Nazaret.</verse>
        <verse osisID='Luke.2.40'>Il bambino cresceva e si fortificava, pieno di sapienza, e la grazia di Dio era sopra di lui.</verse>
        <verse osisID='Luke.2.41'>I suoi genitori si recavano tutti gli anni a Gerusalemme per la festa di Pasqua.</verse>
        <verse osisID='Luke.2.42'>Quando egli ebbe dodici anni, vi salirono di nuovo secondo l'usanza;</verse>
        <verse osisID='Luke.2.43'>ma trascorsi i giorni della festa, mentre riprendevano la via del ritorno, il fanciullo Gesù rimase a Gerusalemme, senza che i genitori se ne accorgessero.</verse>
        <verse osisID='Luke.2.44'>Credendolo nella carovana, fecero una giornata di viaggio, e poi si misero a cercarlo tra i parenti e i conoscenti;</verse>
        <verse osisID='Luke.2.45'>non avendolo trovato, tornarono in cerca di lui a Gerusalemme.</verse>
        <verse osisID='Luke.2.46'>Dopo tre giorni lo trovarono nel tempio, seduto in mezzo ai dottori, mentre li ascoltava e li interrogava.</verse>
        <verse osisID='Luke.2.47'>E tutti quelli che l'udivano erano pieni di stupore per la sua intelligenza e le sue risposte.</verse>
        <verse osisID='Luke.2.48'>Al vederlo restarono stupiti e sua madre gli disse: Figlio, perché ci hai fatto così? Ecco, tuo padre e io, angosciati, ti cercavamo.</verse>
        <verse osisID='Luke.2.49'>Ed egli rispose: Perché mi cercavate? Non sapevate che io devo occuparmi delle cose del Padre mio?.</verse>
        <verse osisID='Luke.2.50'>Ma essi non compresero le sue parole.</verse>
        <verse osisID='Luke.2.51'>Partì dunque con loro e tornò a Nazaret e stava loro sottomesso. Sua madre serbava tutte queste cose nel suo cuore.</verse>
        <verse osisID='Luke.2.52'>E Gesù cresceva in sapienza, età e grazia davanti a Dio e agli uomini.</verse>
      </chapter>
      <chapter osisID='Luke.3'>
        <verse osisID='Luke.3.1'>Nell'anno decimoquinto dell'impero di Tiberio Cesare, mentre Ponzio Pilato era governatore della Giudea, Erode tetrarca della Galilea, e Filippo, suo fratello, tetrarca dell'Iturèa e della Traconìtide, e Lisània tetrarca dell'Abilène,</verse>
        <verse osisID='Luke.3.2'>sotto i sommi sacerdoti Anna e Caifa, la parola di Dio scese su Giovanni, figlio di Zaccaria, nel deserto.</verse>
        <verse osisID='Luke.3.3'>Ed egli percorse tutta la regione del Giordano, predicando un battesimo di conversione per il perdono dei peccati,</verse>
        <verse osisID='Luke.3.4'>com'è scritto nel libro degli oracoli del profeta Isaia: Preparate la via del Signore, raddrizzate i suoi sentieri!</verse>
        <verse osisID='Luke.3.5'>Ogni burrone sia riempito, ogni monte e ogni colle sia abbassato; i passi tortuosi siano diritti; i luoghi impervi spianati.</verse>
        <verse osisID='Luke.3.6'>Ogni uomo vedrà la salvezza di Dio!</verse>
        <verse osisID='Luke.3.7'>Diceva dunque alle folle che andavano a farsi battezzare da lui: Razza di vipere, chi vi ha insegnato a sfuggire all'ira imminente?</verse>
        <verse osisID='Luke.3.8'>Fate dunque opere degne della conversione e non cominciate a dire in voi stessi: Abbiamo Abramo per padre! Perché io vi dico che Dio può far nascere figli ad Abramo anche da queste pietre.</verse>
        <verse osisID='Luke.3.9'>Anzi, la scure è gia posta alla radice degli alberi; ogni albero che non porta buon frutto, sarà tagliato e buttato nel fuoco.</verse>
        <verse osisID='Luke.3.10'>Le folle lo interrogavano: Che cosa dobbiamo fare?.</verse>
        <verse osisID='Luke.3.11'>Rispondeva: Chi ha due tuniche, ne dia una a chi non ne ha; e chi ha da mangiare, faccia altrettanto.</verse>
        <verse osisID='Luke.3.12'>Vennero anche dei pubblicani a farsi battezzare, e gli chiesero: Maestro, che dobbiamo fare?.</verse>
        <verse osisID='Luke.3.13'>Ed egli disse loro: Non esigete nulla di più di quanto vi è stato fissato.</verse>
        <verse osisID='Luke.3.14'>Lo interrogavano anche alcuni soldati: E noi che dobbiamo fare?. Rispose: Non maltrattate e non estorcete niente a nessuno, contentatevi delle vostre paghe.</verse>
        <verse osisID='Luke.3.15'>Poiché il popolo era in attesa e tutti si domandavano in cuor loro, riguardo a Giovanni, se non fosse lui il Cristo,</verse>
        <verse osisID='Luke.3.16'>Giovanni rispose a tutti dicendo: Io vi battezzo con acqua; ma viene uno che è più forte di me, al quale io non son degno di sciogliere neppure il legaccio dei sandali: costui vi battezzerà in Spirito Santo e fuoco.</verse>
        <verse osisID='Luke.3.17'>Egli ha in mano il ventilabro per ripulire la sua aia e per raccogliere il frumento nel granaio; ma la pula, la brucerà con fuoco inestinguibile.</verse>
        <verse osisID='Luke.3.18'>Con molte altre esortazioni annunziava al popolo la buona novella.</verse>
        <verse osisID='Luke.3.19'>Ma il tetrarca Erode, biasimato da lui a causa di Erodìade, moglie di suo fratello, e per tutte le scelleratezze che aveva commesso,</verse>
        <verse osisID='Luke.3.20'>aggiunse alle altre anche questa: fece rinchiudere Giovanni in prigione.</verse>
        <verse osisID='Luke.3.21'>Quando tutto il popolo fu battezzato e mentre Gesù, ricevuto anche lui il battesimo, stava in preghiera, il cielo si aprì</verse>
        <verse osisID='Luke.3.22'>e scese su di lui lo Spirito Santo in apparenza corporea, come di colomba, e vi fu una voce dal cielo: Tu sei il mio figlio prediletto, in te mi sono compiaciuto.</verse>
        <verse osisID='Luke.3.23'>Gesù quando incominciò il suo ministero aveva circa trent'anni ed era figlio, come si credeva, di Giuseppe, figlio di Eli,</verse>
        <verse osisID='Luke.3.24'>figlio di Mattàt, figlio di Levi, figlio di Melchi, figlio di Innài, figlio di Giuseppe,</verse>
        <verse osisID='Luke.3.25'>figlio di Mattatìa, figlio di Amos, figlio di Naum, figlio di Esli, figlio di Naggài,</verse>
        <verse osisID='Luke.3.26'>figlio di Maat, figlio di Mattatìa, figlio di Semèin, figlio di Iosek, figlio di Ioda,</verse>
        <verse osisID='Luke.3.27'>figlio di Ioanan, figlio di Resa, figlio di Zorobabèle, figlio di Salatiel, figlio di Neri,</verse>
        <verse osisID='Luke.3.28'>figlio di Melchi, figlio di Addi, figlio di Cosam, figlio di Elmadàm, figlio di Er,</verse>
        <verse osisID='Luke.3.29'>figlio di Gesù, figlio di Elièzer, figlio di Iorim, figlio di Mattàt, figlio di Levi,</verse>
        <verse osisID='Luke.3.30'>figlio di Simeone, figlio di Giuda, figlio di Giuseppe, figlio di Ionam, figlio di Eliacim,</verse>
        <verse osisID='Luke.3.31'>figlio di Melèa, figlio di Menna, figlio di Mattatà, figlio di Natàm, figlio di Davide,</verse>
        <verse osisID='Luke.3.32'>figlio di Iesse, figlio di Obed, figlio di Booz, figlio di Sala, figlio di Naàsson,</verse>
        <verse osisID='Luke.3.33'>figlio di Aminadàb, figlio di Admin, figlio di Arni, figlio di Esrom, figlio di Fares, figlio di Giuda,</verse>
        <verse osisID='Luke.3.34'>figlio di Giacobbe, figlio di Isacco, figlio di Abramo, figlio di Tare, figlio di Nacor,</verse>
        <verse osisID='Luke.3.35'>figlio di Seruk, figlio di Ragau, figlio di Falek, figlio di Eber, figlio di Sala,</verse>
        <verse osisID='Luke.3.36'>figlio di Cainam, figlio di Arfàcsad, figlio di Sem, figlio di Noè, figlio di Lamech,</verse>
        <verse osisID='Luke.3.37'>figlio di Matusalemme, figlio di Enoch, figlio di Iaret, figlio di Malleèl, figlio di Cainam,</verse>
        <verse osisID='Luke.3.38'>figlio di Enos, figlio di Set, figlio di Adamo, figlio di Dio.</verse>
      </chapter>
      <chapter osisID='Luke.4'>
        <verse osisID='Luke.4.1'>Gesù, pieno di Spirito Santo, si allontanò dal Giordano e fu condotto dallo Spirito nel deserto</verse>
        <verse osisID='Luke.4.2'>dove, per quaranta giorni, fu tentato dal diavolo. Non mangiò nulla in quei giorni; ma quando furono terminati ebbe fame.</verse>
        <verse osisID='Luke.4.3'>Allora il diavolo gli disse: Se tu sei Figlio di Dio, dì a questa pietra che diventi pane.</verse>
        <verse osisID='Luke.4.4'>Gesù gli rispose: Sta scritto: Non di solo pane vivrà l'uomo.</verse>
        <verse osisID='Luke.4.5'>Il diavolo lo condusse in alto e, mostrandogli in un istante tutti i regni della terra, gli disse:</verse>
        <verse osisID='Luke.4.6'>Ti darò tutta questa potenza e la gloria di questi regni, perché è stata messa nelle mie mani e io la do a chi voglio.</verse>
        <verse osisID='Luke.4.7'>Se ti prostri dinanzi a me tutto sarà tuo.</verse>
        <verse osisID='Luke.4.8'>Gesù gli rispose: Sta scritto: Solo al Signore Dio tuo ti prostrerai, lui solo adorerai.</verse>
        <verse osisID='Luke.4.9'>Lo condusse a Gerusalemme, lo pose sul pinnacolo del tempio e gli disse: Se tu sei Figlio di Dio, buttati giù;</verse>
        <verse osisID='Luke.4.10'>sta scritto infatti: perché essi ti custodiscano;</verse>
        <verse osisID='Luke.4.11'>e anche: perché il tuo piede non inciampi in una pietra.</verse>
        <verse osisID='Luke.4.12'>Gesù gli rispose: E' stato detto: Non tenterai il Signore Dio tuo.</verse>
        <verse osisID='Luke.4.13'>Dopo aver esaurito ogni specie di tentazione, il diavolo si allontanò da lui per ritornare al tempo fissato.</verse>
        <verse osisID='Luke.4.14'>Gesù ritornò in Galilea con la potenza dello Spirito Santo e la sua fama si diffuse in tutta la regione.</verse>
        <verse osisID='Luke.4.15'>Insegnava nelle loro sinagoghe e tutti ne facevano grandi lodi.</verse>
        <verse osisID='Luke.4.16'>Si recò a Nazaret, dove era stato allevato; ed entrò, secondo il suo solito, di sabato nella sinagoga e si alzò a leggere.</verse>
        <verse osisID='Luke.4.17'>Gli fu dato il rotolo del profeta Isaia; apertolo trovò il passo dove era scritto:</verse>
        <verse osisID='Luke.4.18'>Lo Spirito del Signore è sopra di me; per questo mi ha consacrato con l'unzione, e mi ha mandato per annunziare ai poveri un lieto messaggio, per proclamare ai prigionieri la liberazione e ai ciechi la vista; per rimettere in libertà gli oppressi,</verse>
        <verse osisID='Luke.4.19'>e predicare un anno di grazia del Signore.</verse>
        <verse osisID='Luke.4.20'>Poi arrotolò il volume, lo consegnò all'inserviente e sedette. Gli occhi di tutti nella sinagoga stavano fissi sopra di lui.</verse>
        <verse osisID='Luke.4.21'>Allora cominciò a dire: Oggi si è adempiuta questa Scrittura che voi avete udita con i vostri orecchi.</verse>
        <verse osisID='Luke.4.22'>Tutti gli rendevano testimonianza ed erano meravigliati delle parole di grazia che uscivano dalla sua bocca e dicevano: Non è il figlio di Giuseppe?.</verse>
        <verse osisID='Luke.4.23'>Ma egli rispose: Di certo voi mi citerete il proverbio: Medico, cura te stesso. Quanto abbiamo udito che accadde a Cafarnao, fàllo anche qui, nella tua patria!.</verse>
        <verse osisID='Luke.4.24'>Poi aggiunse: Nessun profeta è bene accetto in patria.</verse>
        <verse osisID='Luke.4.25'>Vi dico anche: c'erano molte vedove in Israele al tempo di Elia, quando il cielo fu chiuso per tre anni e sei mesi e ci fu una grande carestia in tutto il paese;</verse>
        <verse osisID='Luke.4.26'>ma a nessuna di esse fu mandato Elia, se non a una vedova in Sarepta di Sidone.</verse>
        <verse osisID='Luke.4.27'>C'erano molti lebbrosi in Israele al tempo del profeta Eliseo, ma nessuno di loro fu risanato se non Naaman, il Siro.</verse>
        <verse osisID='Luke.4.28'>All'udire queste cose, tutti nella sinagoga furono pieni di sdegno;</verse>
        <verse osisID='Luke.4.29'>si levarono, lo cacciarono fuori della città e lo condussero fin sul ciglio del monte sul quale la loro città era situata, per gettarlo giù dal precipizio.</verse>
        <verse osisID='Luke.4.30'>Ma egli, passando in mezzo a loro, se ne andò.</verse>
        <verse osisID='Luke.4.31'>Poi discese a Cafarnao, una città della Galilea, e al sabato ammaestrava la gente.</verse>
        <verse osisID='Luke.4.32'>Rimanevano colpiti dal suo insegnamento, perché parlava con autorità.</verse>
        <verse osisID='Luke.4.33'>Nella sinagoga c'era un uomo con un demonio immondo e cominciò a gridare forte:</verse>
        <verse osisID='Luke.4.34'>Basta! Che abbiamo a che fare con te, Gesù Nazareno? Sei venuto a rovinarci? So bene chi sei: il Santo di Dio!.</verse>
        <verse osisID='Luke.4.35'>Gesù gli intimò: Taci, esci da costui!. E il demonio, gettatolo a terra in mezzo alla gente, uscì da lui, senza fargli alcun male.</verse>
        <verse osisID='Luke.4.36'>Tutti furono presi da paura e si dicevano l'un l'altro: Che parola è mai questa, che comanda con autorità e potenza agli spiriti immondi ed essi se ne vanno?.</verse>
        <verse osisID='Luke.4.37'>E si diffondeva la fama di lui in tutta la regione.</verse>
        <verse osisID='Luke.4.38'>Uscito dalla sinagoga entrò nella casa di Simone. La suocera di Simone era in preda a una grande febbre e lo pregarono per lei.</verse>
        <verse osisID='Luke.4.39'>Chinatosi su di lei, intimò alla febbre, e la febbre la lasciò. Levatasi all'istante, la donna cominciò a servirli.</verse>
        <verse osisID='Luke.4.40'>Al calar del sole, tutti quelli che avevano infermi colpiti da mali di ogni genere li condussero a lui. Ed egli, imponendo su ciascuno le mani, li guariva.</verse>
        <verse osisID='Luke.4.41'>Da molti uscivano demòni gridando: Tu sei il Figlio di Dio!. Ma egli li minacciava e non li lasciava parlare, perché sapevano che era il Cristo.</verse>
        <verse osisID='Luke.4.42'>Sul far del giorno uscì e si recò in un luogo deserto. Ma le folle lo cercavano, lo raggiunsero e volevano trattenerlo perché non se ne andasse via da loro.</verse>
        <verse osisID='Luke.4.43'>Egli però disse: Bisogna che io annunzi il regno di Dio anche alle altre città; per questo sono stato mandato.</verse>
        <verse osisID='Luke.4.44'>E andava predicando nelle sinagoghe della Giudea.</verse>
      </chapter>
      <chapter osisID='Luke.5'>
        <verse osisID='Luke.5.1'>Un giorno, mentre, levato in piedi, stava presso il lago di Genèsaret</verse>
        <verse osisID='Luke.5.2'>e la folla gli faceva ressa intorno per ascoltare la parola di Dio, vide due barche ormeggiate alla sponda. I pescatori erano scesi e lavavano le reti.</verse>
        <verse osisID='Luke.5.3'>Salì in una barca, che era di Simone, e lo pregò di scostarsi un poco da terra. Sedutosi, si mise ad ammaestrare le folle dalla barca.</verse>
        <verse osisID='Luke.5.4'>Quando ebbe finito di parlare, disse a Simone: Prendi il largo e calate le reti per la pesca.</verse>
        <verse osisID='Luke.5.5'>Simone rispose: Maestro, abbiamo faticato tutta la notte e non abbiamo preso nulla; ma sulla tua parola getterò le reti.</verse>
        <verse osisID='Luke.5.6'>E avendolo fatto, presero una quantità enorme di pesci e le reti si rompevano.</verse>
        <verse osisID='Luke.5.7'>Allora fecero cenno ai compagni dell'altra barca, che venissero ad aiutarli. Essi vennero e riempirono tutte e due le barche al punto che quasi affondavano.</verse>
        <verse osisID='Luke.5.8'>Al veder questo, Simon Pietro si gettò alle ginocchia di Gesù, dicendo: Signore, allontanati da me che sono un peccatore.</verse>
        <verse osisID='Luke.5.9'>Grande stupore infatti aveva preso lui e tutti quelli che erano insieme con lui per la pesca che avevano fatto;</verse>
        <verse osisID='Luke.5.10'>così pure Giacomo e Giovanni, figli di Zebedèo, che erano soci di Simone. Gesù disse a Simone: Non temere; d'ora in poi sarai pescatore di uomini.</verse>
        <verse osisID='Luke.5.11'>Tirate le barche a terra, lasciarono tutto e lo seguirono.</verse>
        <verse osisID='Luke.5.12'>Un giorno Gesù si trovava in una città e un uomo coperto di lebbra lo vide e gli si gettò ai piedi pregandolo: Signore, se vuoi, puoi sanarmi.</verse>
        <verse osisID='Luke.5.13'>Gesù stese la mano e lo toccò dicendo: Lo voglio, sii risanato!. E subito la lebbra scomparve da lui.</verse>
        <verse osisID='Luke.5.14'>Gli ingiunse di non dirlo a nessuno: Và, mostrati al sacerdote e fà l'offerta per la tua purificazione, come ha ordinato Mosè, perché serva di testimonianza per essi.</verse>
        <verse osisID='Luke.5.15'>La sua fama si diffondeva ancor più; folle numerose venivano per ascoltarlo e farsi guarire dalle loro infermità.</verse>
        <verse osisID='Luke.5.16'>Ma Gesù si ritirava in luoghi solitari a pregare.</verse>
        <verse osisID='Luke.5.17'>Un giorno sedeva insegnando. Sedevano là anche farisei e dottori della legge, venuti da ogni villaggio della Galilea, della Giudea e da Gerusalemme. E la potenza del Signore gli faceva operare guarigioni.</verse>
        <verse osisID='Luke.5.18'>Ed ecco alcuni uomini, portando sopra un letto un paralitico, cercavano di farlo passare e metterlo davanti a lui.</verse>
        <verse osisID='Luke.5.19'>Non trovando da qual parte introdurlo a causa della folla, salirono sul tetto e lo calarono attraverso le tegole con il lettuccio davanti a Gesù, nel mezzo della stanza.</verse>
        <verse osisID='Luke.5.20'>Veduta la loro fede, disse: Uomo, i tuoi peccati ti sono rimessi.</verse>
        <verse osisID='Luke.5.21'>Gli scribi e i farisei cominciarono a discutere dicendo: Chi è costui che pronuncia bestemmie? Chi può rimettere i peccati, se non Dio soltanto?.</verse>
        <verse osisID='Luke.5.22'>Ma Gesù, conosciuti i loro ragionamenti, rispose: Che cosa andate ragionando nei vostri cuori?</verse>
        <verse osisID='Luke.5.23'>Che cosa è più facile, dire: Ti sono rimessi i tuoi peccati, o dire: Alzati e cammina?</verse>
        <verse osisID='Luke.5.24'>Ora, perché sappiate che il Figlio dell'uomo ha il potere sulla terra di rimettere i peccati: io ti dico - esclamò rivolto al paralitico - alzati, prendi il tuo lettuccio e và a casa tua.</verse>
        <verse osisID='Luke.5.25'>Subito egli si alzò davanti a loro, prese il lettuccio su cui era disteso e si avviò verso casa glorificando Dio.</verse>
        <verse osisID='Luke.5.26'>Tutti rimasero stupiti e levavano lode a Dio; pieni di timore dicevano: Oggi abbiamo visto cose prodigiose.</verse>
        <verse osisID='Luke.5.27'>Dopo ciò egli uscì e vide un pubblicano di nome Levi seduto al banco delle imposte, e gli disse: Seguimi!.</verse>
        <verse osisID='Luke.5.28'>Egli, lasciando tutto, si alzò e lo seguì.</verse>
        <verse osisID='Luke.5.29'>Poi Levi gli preparò un grande banchetto nella sua casa. C'era una folla di pubblicani e d'altra gente seduta con loro a tavola.</verse>
        <verse osisID='Luke.5.30'>I farisei e i loro scribi mormoravano e dicevano ai suoi discepoli: Perché mangiate e bevete con i pubblicani e i peccatori?.</verse>
        <verse osisID='Luke.5.31'>Gesù rispose: Non sono i sani che hanno bisogno del medico, ma i malati;</verse>
        <verse osisID='Luke.5.32'>io non sono venuto a chiamare i giusti, ma i peccatori a convertirsi.</verse>
        <verse osisID='Luke.5.33'>Allora gli dissero: I discepoli di Giovanni digiunano spesso e fanno orazioni; così pure i discepoli dei farisei; invece i tuoi mangiano e bevono!.</verse>
        <verse osisID='Luke.5.34'>Gesù rispose: Potete far digiunare gli invitati a nozze, mentre lo sposo è con loro?</verse>
        <verse osisID='Luke.5.35'>Verranno però i giorni in cui lo sposo sarà strappato da loro; allora, in quei giorni, digiuneranno.</verse>
        <verse osisID='Luke.5.36'>Diceva loro anche una parabola: Nessuno strappa un pezzo da un vestito nuovo per attaccarlo a un vestito vecchio; altrimenti egli strappa il nuovo, e la toppa presa dal nuovo non si adatta al vecchio.</verse>
        <verse osisID='Luke.5.37'>E nessuno mette vino nuovo in otri vecchi; altrimenti il vino nuovo spacca gli otri, si versa fuori e gli otri vanno perduti.</verse>
        <verse osisID='Luke.5.38'>Il vino nuovo bisogna metterlo in otri nuovi.</verse>
        <verse osisID='Luke.5.39'>Nessuno poi che beve il vino vecchio desidera il nuovo, perché dice: Il vecchio è buono!.</verse>
      </chapter>
      <chapter osisID='Luke.6'>
        <verse osisID='Luke.6.1'>Un giorno di sabato passava attraverso campi di grano e i suoi discepoli coglievano e mangiavano le spighe, sfregandole con le mani.</verse>
        <verse osisID='Luke.6.2'>Alcuni farisei dissero: Perché fate ciò che non è permesso di sabato?.</verse>
        <verse osisID='Luke.6.3'>Gesù rispose: Allora non avete mai letto ciò che fece Davide, quando ebbe fame lui e i suoi compagni?</verse>
        <verse osisID='Luke.6.4'>Come entrò nella casa di Dio, prese i pani dell'offerta, ne mangiò e ne diede ai suoi compagni, sebbene non fosse lecito mangiarli se non ai soli sacerdoti?.</verse>
        <verse osisID='Luke.6.5'>E diceva loro: Il Figlio dell'uomo è signore del sabato.</verse>
        <verse osisID='Luke.6.6'>Un altro sabato egli entrò nella sinagoga e si mise a insegnare. Ora c'era là un uomo, che aveva la mano destra inaridita.</verse>
        <verse osisID='Luke.6.7'>Gli scribi e i farisei lo osservavano per vedere se lo guariva di sabato, allo scopo di trovare un capo di accusa contro di lui.</verse>
        <verse osisID='Luke.6.8'>Ma Gesù era a conoscenza dei loro pensieri e disse all'uomo che aveva la mano inaridita: Alzati e mettiti nel mezzo!. L'uomo, alzatosi, si mise nel punto indicato.</verse>
        <verse osisID='Luke.6.9'>Poi Gesù disse loro: Domando a voi: E' lecito in giorno di sabato fare del bene o fare del male, salvare una vita o perderla?.</verse>
        <verse osisID='Luke.6.10'>E volgendo tutt'intorno lo sguardo su di loro, disse all'uomo: Stendi la mano!. Egli lo fece e la mano guarì.</verse>
        <verse osisID='Luke.6.11'>Ma essi furono pieni di rabbia e discutevano fra di loro su quello che avrebbero potuto fare a Gesù.</verse>
        <verse osisID='Luke.6.12'>In quei giorni Gesù se ne andò sulla montagna a pregare e passò la notte in orazione.</verse>
        <verse osisID='Luke.6.13'>Quando fu giorno, chiamò a sé i suoi discepoli e ne scelse dodici, ai quali diede il nome di apostoli:</verse>
        <verse osisID='Luke.6.14'>Simone, che chiamò anche Pietro, Andrea suo fratello, Giacomo, Giovanni, Filippo, Bartolomeo,</verse>
        <verse osisID='Luke.6.15'>Matteo, Tommaso, Giacomo d'Alfeo, Simone soprannominato Zelota,</verse>
        <verse osisID='Luke.6.16'>Giuda di Giacomo e Giuda Iscariota, che fu il traditore.</verse>
        <verse osisID='Luke.6.17'>Disceso con loro, si fermò in un luogo pianeggiante. C'era gran folla di suoi discepoli e gran moltitudine di gente da tutta la Giudea, da Gerusalemme e dal litorale di Tiro e di Sidone,</verse>
        <verse osisID='Luke.6.18'>che erano venuti per ascoltarlo ed esser guariti dalle loro malattie; anche quelli che erano tormentati da spiriti immondi, venivano guariti.</verse>
        <verse osisID='Luke.6.19'>Tutta la folla cercava di toccarlo, perché da lui usciva una forza che sanava tutti.</verse>
        <verse osisID='Luke.6.20'>Alzati gli occhi verso i suoi discepoli, Gesù diceva: Beati voi poveri, perché vostro è il regno di Dio.</verse>
        <verse osisID='Luke.6.21'>Beati voi che ora avete fame, perché sarete saziati. Beati voi che ora piangete, perché riderete.</verse>
        <verse osisID='Luke.6.22'>Beati voi quando gli uomini vi odieranno e quando vi metteranno al bando e v'insulteranno e respingeranno il vostro nome come scellerato, a causa del Figlio dell'uomo.</verse>
        <verse osisID='Luke.6.23'>Rallegratevi in quel giorno ed esultate, perché, ecco, la vostra ricompensa è grande nei cieli. Allo stesso modo infatti facevano i loro padri con i profeti.</verse>
        <verse osisID='Luke.6.24'>Ma guai a voi, ricchi, perché avete gia la vostra consolazione.</verse>
        <verse osisID='Luke.6.25'>Guai a voi che ora siete sazi, perché avrete fame. Guai a voi che ora ridete, perché sarete afflitti e piangerete.</verse>
        <verse osisID='Luke.6.26'>Guai quando tutti gli uomini diranno bene di voi. Allo stesso modo infatti facevano i loro padri con i falsi profeti.</verse>
        <verse osisID='Luke.6.27'>Ma a voi che ascoltate, io dico: Amate i vostri nemici, fate del bene a coloro che vi odiano,</verse>
        <verse osisID='Luke.6.28'>benedite coloro che vi maledicono, pregate per coloro che vi maltrattano.</verse>
        <verse osisID='Luke.6.29'>A chi ti percuote sulla guancia, porgi anche l'altra; a chi ti leva il mantello, non rifiutare la tunica.</verse>
        <verse osisID='Luke.6.30'>Dà a chiunque ti chiede; e a chi prende del tuo, non richiederlo.</verse>
        <verse osisID='Luke.6.31'>Ciò che volete gli uomini facciano a voi, anche voi fatelo a loro.</verse>
        <verse osisID='Luke.6.32'>Se amate quelli che vi amano, che merito ne avrete? Anche i peccatori fanno lo stesso.</verse>
        <verse osisID='Luke.6.33'>E se fate del bene a coloro che vi fanno del bene, che merito ne avrete? Anche i peccatori fanno lo stesso.</verse>
        <verse osisID='Luke.6.34'>E se prestate a coloro da cui sperate ricevere, che merito ne avrete? Anche i peccatori concedono prestiti ai peccatori per riceverne altrettanto.</verse>
        <verse osisID='Luke.6.35'>Amate invece i vostri nemici, fate del bene e prestate senza sperarne nulla, e il vostro premio sarà grande e sarete figli dell'Altissimo; perché egli è benevolo verso gli ingrati e i malvagi.</verse>
        <verse osisID='Luke.6.36'>Siate misericordiosi, come è misericordioso il Padre vostro.</verse>
        <verse osisID='Luke.6.37'>Non giudicate e non sarete giudicati; non condannate e non sarete condannati; perdonate e vi sarà perdonato;</verse>
        <verse osisID='Luke.6.38'>date e vi sarà dato; una buona misura, pigiata, scossa e traboccante vi sarà versata nel grembo, perché con la misura con cui misurate, sarà misurato a voi in cambio.</verse>
        <verse osisID='Luke.6.39'>Disse loro anche una parabola: Può forse un cieco guidare un altro cieco? Non cadranno tutt'e due in una buca?</verse>
        <verse osisID='Luke.6.40'>Il discepolo non è da più del maestro; ma ognuno ben preparato sarà come il suo maestro.</verse>
        <verse osisID='Luke.6.41'>Perché guardi la pagliuzza che è nell'occhio del tuo fratello, e non t'accorgi della trave che è nel tuo?</verse>
        <verse osisID='Luke.6.42'>Come puoi dire al tuo fratello: Permetti che tolga la pagliuzza che è nel tuo occhio, e tu non vedi la trave che è nel tuo? Ipocrita, togli prima la trave dal tuo occhio e allora potrai vederci bene nel togliere la pagliuzza dall'occhio del tuo fratello.</verse>
        <verse osisID='Luke.6.43'>Non c'è albero buono che faccia frutti cattivi, né albero cattivo che faccia frutti buoni.</verse>
        <verse osisID='Luke.6.44'>Ogni albero infatti si riconosce dal suo frutto: non si raccolgono fichi dalle spine, né si vendemmia uva da un rovo.</verse>
        <verse osisID='Luke.6.45'>L'uomo buono trae fuori il bene dal buon tesoro del suo cuore; l'uomo cattivo dal suo cattivo tesoro trae fuori il male, perché la bocca parla dalla pienezza del cuore.</verse>
        <verse osisID='Luke.6.46'>Perché mi chiamate: Signore, Signore, e poi non fate ciò che dico?</verse>
        <verse osisID='Luke.6.47'>Chi viene a me e ascolta le mie parole e le mette in pratica, vi mostrerò a chi è simile:</verse>
        <verse osisID='Luke.6.48'>è simile a un uomo che, costruendo una casa, ha scavato molto profondo e ha posto le fondamenta sopra la roccia. Venuta la piena, il fiume irruppe contro quella casa, ma non riuscì a smuoverla perché era costruita bene.</verse>
        <verse osisID='Luke.6.49'>Chi invece ascolta e non mette in pratica, è simile a un uomo che ha costruito una casa sulla terra, senza fondamenta. Il fiume la investì e subito crollò; e la rovina di quella casa fu grande.</verse>
      </chapter>
      <chapter osisID='Luke.7'>
        <verse osisID='Luke.7.1'>Quando ebbe terminato di rivolgere tutte queste parole al popolo che stava in ascolto, entrò in Cafarnao.</verse>
        <verse osisID='Luke.7.2'>Il servo di un centurione era ammalato e stava per morire. Il centurione l'aveva molto caro.</verse>
        <verse osisID='Luke.7.3'>Perciò, avendo udito parlare di Gesù, gli mandò alcuni anziani dei Giudei a pregarlo di venire e di salvare il suo servo.</verse>
        <verse osisID='Luke.7.4'>Costoro giunti da Gesù lo pregavano con insistenza: Egli merita che tu gli faccia questa grazia, dicevano,</verse>
        <verse osisID='Luke.7.5'>perché ama il nostro popolo, ed è stato lui a costruirci la sinagoga.</verse>
        <verse osisID='Luke.7.6'>Gesù si incamminò con loro. Non era ormai molto distante dalla casa quando il centurione mandò alcuni amici a dirgli: Signore, non stare a disturbarti, io non son degno che tu entri sotto il mio tetto;</verse>
        <verse osisID='Luke.7.7'>per questo non mi sono neanche ritenuto degno di venire da te, ma comanda con una parola e il mio servo sarà guarito.</verse>
        <verse osisID='Luke.7.8'>Anch'io infatti sono uomo sottoposto a un'autorità, e ho sotto di me dei soldati; e dico all'uno: Và ed egli va, e a un altro: Vieni, ed egli viene, e al mio servo: Fà questo, ed egli lo fa.</verse>
        <verse osisID='Luke.7.9'>All'udire questo Gesù restò ammirato e rivolgendosi alla folla che lo seguiva disse: Io vi dico che neanche in Israele ho trovato una fede così grande!.</verse>
        <verse osisID='Luke.7.10'>E gli inviati, quando tornarono a casa, trovarono il servo guarito.</verse>
        <verse osisID='Luke.7.11'>In seguito si recò in una città chiamata Naim e facevano la strada con lui i discepoli e grande folla.</verse>
        <verse osisID='Luke.7.12'>Quando fu vicino alla porta della città, ecco che veniva portato al sepolcro un morto, figlio unico di madre vedova; e molta gente della città era con lei.</verse>
        <verse osisID='Luke.7.13'>Vedendola, il Signore ne ebbe compassione e le disse: Non piangere!.</verse>
        <verse osisID='Luke.7.14'>E accostatosi toccò la bara, mentre i portatori si fermarono. Poi disse: Giovinetto, dico a te, alzati!.</verse>
        <verse osisID='Luke.7.15'>Il morto si levò a sedere e incominciò a parlare. Ed egli lo diede alla madre.</verse>
        <verse osisID='Luke.7.16'>Tutti furono presi da timore e glorificavano Dio dicendo: Un grande profeta è sorto tra noi e Dio ha visitato il suo popolo.</verse>
        <verse osisID='Luke.7.17'>La fama di questi fatti si diffuse in tutta la Giudea e per tutta la regione.</verse>
        <verse osisID='Luke.7.18'>Anche Giovanni fu informato dai suoi discepoli di tutti questi avvenimenti. Giovanni chiamò due di essi</verse>
        <verse osisID='Luke.7.19'>e li mandò a dire al Signore: Sei tu colui che viene, o dobbiamo aspettare un altro?.</verse>
        <verse osisID='Luke.7.20'>Venuti da lui, quegli uomini dissero: Giovanni il Battista ci ha mandati da te per domandarti: Sei tu colui che viene o dobbiamo aspettare un altro?.</verse>
        <verse osisID='Luke.7.21'>In quello stesso momento Gesù guarì molti da malattie, da infermità, da spiriti cattivi e donò la vista a molti ciechi.</verse>
        <verse osisID='Luke.7.22'>Poi diede loro questa risposta: Andate e riferite a Giovanni ciò che avete visto e udito: i ciechi riacquistano la vista, gli zoppi camminano, i lebbrosi vengono sanati, i sordi odono, i morti risuscitano, ai poveri è annunziata la buona novella.</verse>
        <verse osisID='Luke.7.23'>E beato è chiunque non sarà scandalizzato di me!.</verse>
        <verse osisID='Luke.7.24'>Quando gli inviati di Giovanni furono partiti, Gesù cominciò a dire alla folla riguardo a Giovanni: Che cosa siete andati a vedere nel deserto? Una canna agitata dal vento?</verse>
        <verse osisID='Luke.7.25'>E allora, che cosa siete andati a vedere? Un uomo avvolto in morbide vesti? Coloro che portano vesti sontuose e vivono nella lussuria stanno nei palazzi dei re.</verse>
        <verse osisID='Luke.7.26'>Allora, che cosa siete andati a vedere? Un profeta? Sì, vi dico, e più che un profeta.</verse>
        <verse osisID='Luke.7.27'>Egli è colui del quale sta scritto: egli preparerà la via davanti a te.</verse>
        <verse osisID='Luke.7.28'>Io vi dico, tra i nati di donna non c'è nessuno più grande di Giovanni, e il più piccolo nel regno di Dio è più grande di lui.</verse>
        <verse osisID='Luke.7.29'>Tutto il popolo che lo ha ascoltato, e anche i pubblicani, hanno riconosciuto la giustizia di Dio ricevendo il battesimo di Giovanni.</verse>
        <verse osisID='Luke.7.30'>Ma i farisei e i dottori della legge non facendosi battezzare da lui hanno reso vano per loro il disegno di Dio.</verse>
        <verse osisID='Luke.7.31'>A chi dunque paragonerò gli uomini di questa generazione, a chi sono simili?</verse>
        <verse osisID='Luke.7.32'>Sono simili a quei bambini che stando in piazza gridano gli uni agli altri: vi abbiamo cantato un lamento e non avete pianto!</verse>
        <verse osisID='Luke.7.33'>E' venuto infatti Giovanni il Battista che non mangia pane e non beve vino, e voi dite: Ha un demonio.</verse>
        <verse osisID='Luke.7.34'>E' venuto il Figlio dell'uomo che mangia e beve, e voi dite: Ecco un mangione e un beone, amico dei pubblicani e dei peccatori.</verse>
        <verse osisID='Luke.7.35'>Ma alla sapienza è stata resa giustizia da tutti i suoi figli.</verse>
        <verse osisID='Luke.7.36'>Uno dei farisei lo invitò a mangiare da lui. Egli entrò nella casa del fariseo e si mise a tavola.</verse>
        <verse osisID='Luke.7.37'>Ed ecco una donna, una peccatrice di quella città, saputo che si trovava nella casa del fariseo, venne con un vasetto di olio profumato;</verse>
        <verse osisID='Luke.7.38'>e fermatasi dietro si rannicchiò piangendo ai piedi di lui e cominciò a bagnarli di lacrime, poi li asciugava con i suoi capelli, li baciava e li cospargeva di olio profumato.</verse>
        <verse osisID='Luke.7.39'>A quella vista il fariseo che l'aveva invitato pensò tra sé. Se costui fosse un profeta, saprebbe chi e che specie di donna è colei che lo tocca: è una peccatrice.</verse>
        <verse osisID='Luke.7.40'>Gesù allora gli disse: Simone, ho una cosa da dirti. Ed egli: Maestro, dì pure.</verse>
        <verse osisID='Luke.7.41'>Un creditore aveva due debitori: l'uno gli doveva cinquecento denari, l'altro cinquanta.</verse>
        <verse osisID='Luke.7.42'>Non avendo essi da restituire, condonò il debito a tutti e due. Chi dunque di loro lo amerà di più?.</verse>
        <verse osisID='Luke.7.43'>Simone rispose: Suppongo quello a cui ha condonato di più. Gli disse Gesù: Hai giudicato bene.</verse>
        <verse osisID='Luke.7.44'>E volgendosi verso la donna, disse a Simone: Vedi questa donna? Sono entrato nella tua casa e tu non m'hai dato l'acqua per i piedi; lei invece mi ha bagnato i piedi con le lacrime e li ha asciugati con i suoi capelli.</verse>
        <verse osisID='Luke.7.45'>Tu non mi hai dato un bacio, lei invece da quando sono entrato non ha cessato di baciarmi i piedi.</verse>
        <verse osisID='Luke.7.46'>Tu non mi hai cosparso il capo di olio profumato, ma lei mi ha cosparso di profumo i piedi.</verse>
        <verse osisID='Luke.7.47'>Per questo ti dico: le sono perdonati i suoi molti peccati, poiché ha molto amato. Invece quello a cui si perdona poco, ama poco.</verse>
        <verse osisID='Luke.7.48'>Poi disse a lei: Ti sono perdonati i tuoi peccati.</verse>
        <verse osisID='Luke.7.49'>Allora i commensali cominciarono a dire tra sé: Chi è quest'uomo che perdona anche i peccati?.</verse>
        <verse osisID='Luke.7.50'>Ma egli disse alla donna: La tua fede ti ha salvata; và in pace!.</verse>
      </chapter>
      <chapter osisID='Luke.8'>
        <verse osisID='Luke.8.1'>In seguito egli se ne andava per le città e i villaggi, predicando e annunziando la buona novella del regno di Dio.</verse>
        <verse osisID='Luke.8.2'>C'erano con lui i Dodici e alcune donne che erano state guarite da spiriti cattivi e da infermità: Maria di Màgdala, dalla quale erano usciti sette demòni,</verse>
        <verse osisID='Luke.8.3'>Giovanna, moglie di Cusa, amministratore di Erode, Susanna e molte altre, che li assistevano con i loro beni.</verse>
        <verse osisID='Luke.8.4'>Poiché una gran folla si radunava e accorreva a lui gente da ogni città, disse con una parabola:</verse>
        <verse osisID='Luke.8.5'>Il seminatore uscì a seminare la sua semente. Mentre seminava, parte cadde lungo la strada e fu calpestata, e gli uccelli del cielo la divorarono.</verse>
        <verse osisID='Luke.8.6'>Un'altra parte cadde sulla pietra e appena germogliata inaridì per mancanza di umidità.</verse>
        <verse osisID='Luke.8.7'>Un'altra cadde in mezzo alle spine e le spine, cresciute insieme con essa, la soffocarono.</verse>
        <verse osisID='Luke.8.8'>Un'altra cadde sulla terra buona, germogliò e fruttò cento volte tanto. Detto questo, esclamò: Chi ha orecchi per intendere, intenda!.</verse>
        <verse osisID='Luke.8.9'>I suoi discepoli lo interrogarono sul significato della parabola.</verse>
        <verse osisID='Luke.8.10'>Ed egli disse: A voi è dato conoscere i misteri del regno di Dio, ma agli altri solo in parabole, perché e udendo non intendano.</verse>
        <verse osisID='Luke.8.11'>Il significato della parabola è questo: Il seme è la parola di Dio.</verse>
        <verse osisID='Luke.8.12'>I semi caduti lungo la strada sono coloro che l'hanno ascoltata, ma poi viene il diavolo e porta via la parola dai loro cuori, perché non credano e così siano salvati.</verse>
        <verse osisID='Luke.8.13'>Quelli sulla pietra sono coloro che, quando ascoltano, accolgono con gioia la parola, ma non hanno radice; credono per un certo tempo, ma nell'ora della tentazione vengono meno.</verse>
        <verse osisID='Luke.8.14'>Il seme caduto in mezzo alle spine sono coloro che, dopo aver ascoltato, strada facendo si lasciano sopraffare dalle preoccupazioni, dalla ricchezza e dai piaceri della vita e non giungono a maturazione.</verse>
        <verse osisID='Luke.8.15'>Il seme caduto sulla terra buona sono coloro che, dopo aver ascoltato la parola con cuore buono e perfetto, la custodiscono e producono frutto con la loro perseveranza.</verse>
        <verse osisID='Luke.8.16'>Nessuno accende una lampada e la copre con un vaso o la pone sotto un letto; la pone invece su un lampadario, perché chi entra veda la luce.</verse>
        <verse osisID='Luke.8.17'>Non c'è nulla di nascosto che non debba essere manifestato, nulla di segreto che non debba essere conosciuto e venire in piena luce.</verse>
        <verse osisID='Luke.8.18'>Fate attenzione dunque a come ascoltate; perché a chi ha sarà dato, ma a chi non ha sarà tolto anche ciò che crede di avere.</verse>
        <verse osisID='Luke.8.19'>Un giorno andarono a trovarlo la madre e i fratelli, ma non potevano avvicinarlo a causa della folla.</verse>
        <verse osisID='Luke.8.20'>Gli fu annunziato: Tua madre e i tuoi fratelli sono qui fuori e desiderano vederti.</verse>
        <verse osisID='Luke.8.21'>Ma egli rispose: Mia madre e miei fratelli sono coloro che ascoltano la parola di Dio e la mettono in pratica.</verse>
        <verse osisID='Luke.8.22'>Un giorno salì su una barca con i suoi discepoli e disse: Passiamo all'altra riva del lago. Presero il largo.</verse>
        <verse osisID='Luke.8.23'>Ora, mentre navigavano, egli si addormentò. Un turbine di vento si abbattè sul lago, imbarcavano acqua ed erano in pericolo.</verse>
        <verse osisID='Luke.8.24'>Accostatisi a lui, lo svegliarono dicendo: Maestro, maestro, siamo perduti!. E lui, destatosi, sgridò il vento e i flutti minacciosi; essi cessarono e si fece bonaccia.</verse>
        <verse osisID='Luke.8.25'>Allora disse loro: Dov'è la vostra fede?. Essi intimoriti e meravigliati si dicevano l'un l'altro: Chi è dunque costui che dà ordini ai venti e all'acqua e gli obbediscono?.</verse>
        <verse osisID='Luke.8.26'>Approdarono nella regione dei Gerasèni, che sta di fronte alla Galilea.</verse>
        <verse osisID='Luke.8.27'>Era appena sceso a terra, quando gli venne incontro un uomo della città posseduto dai demòni. Da molto tempo non portava vestiti, né abitava in casa, ma nei sepolcri.</verse>
        <verse osisID='Luke.8.28'>Alla vista di Gesù gli si gettò ai piedi urlando e disse a gran voce: Che vuoi da me, Gesù, Figlio del Dio Altissimo? Ti prego, non tormentarmi!.</verse>
        <verse osisID='Luke.8.29'>Gesù infatti stava ordinando allo spirito immondo di uscire da quell'uomo. Molte volte infatti s'era impossessato di lui; allora lo legavano con catene e lo custodivano in ceppi, ma egli spezzava i legami e veniva spinto dal demonio in luoghi deserti.</verse>
        <verse osisID='Luke.8.30'>Gesù gli domandò: Qual è il tuo nome?. Rispose: Legione, perché molti demòni erano entrati in lui.</verse>
        <verse osisID='Luke.8.31'>E lo supplicavano che non ordinasse loro di andarsene nell'abisso.</verse>
        <verse osisID='Luke.8.32'>Vi era là un numeroso branco di porci che pascolavano sul monte. Lo pregarono che concedesse loro di entrare nei porci; ed egli lo permise.</verse>
        <verse osisID='Luke.8.33'>I demòni uscirono dall'uomo ed entrarono nei porci e quel branco corse a gettarsi a precipizio dalla rupe nel lago e annegò.</verse>
        <verse osisID='Luke.8.34'>Quando videro ciò che era accaduto, i mandriani fuggirono e portarono la notizia nella città e nei villaggi.</verse>
        <verse osisID='Luke.8.35'>La gente uscì per vedere l'accaduto, arrivarono da Gesù e trovarono l'uomo dal quale erano usciti i demòni vestito e sano di mente, che sedeva ai piedi di Gesù; e furono presi da spavento.</verse>
        <verse osisID='Luke.8.36'>Quelli che erano stati spettatori riferirono come l'indemoniato era stato guarito.</verse>
        <verse osisID='Luke.8.37'>Allora tutta la popolazione del territorio dei Gerasèni gli chiese che si allontanasse da loro, perché avevano molta paura. Gesù, salito su una barca, tornò indietro.</verse>
        <verse osisID='Luke.8.38'>L'uomo dal quale erano usciti i demòni gli chiese di restare con lui, ma egli lo congedò dicendo:</verse>
        <verse osisID='Luke.8.39'>Torna a casa tua e racconta quello che Dio ti ha fatto. L'uomo se ne andò, proclamando per tutta la città quello che Gesù gli aveva fatto.</verse>
        <verse osisID='Luke.8.40'>Al suo ritorno, Gesù fu accolto dalla folla, poiché tutti erano in attesa di lui.</verse>
        <verse osisID='Luke.8.41'>Ed ecco venne un uomo di nome Giairo, che era capo della sinagoga: gettatosi ai piedi di Gesù, lo pregava di recarsi a casa sua,</verse>
        <verse osisID='Luke.8.42'>perché aveva un'unica figlia, di circa dodici anni, che stava per morire. Durante il cammino, le folle gli si accalcavano attorno.</verse>
        <verse osisID='Luke.8.43'>Una donna che soffriva di emorragia da dodici anni, e che nessuno era riuscito a guarire,</verse>
        <verse osisID='Luke.8.44'>gli si avvicinò alle spalle e gli toccò il lembo del mantello e subito il flusso di sangue si arrestò.</verse>
        <verse osisID='Luke.8.45'>Gesù disse: Chi mi ha toccato?. Mentre tutti negavano, Pietro disse: Maestro, la folla ti stringe da ogni parte e ti schiaccia.</verse>
        <verse osisID='Luke.8.46'>Ma Gesù disse: Qualcuno mi ha toccato. Ho sentito che una forza è uscita da me.</verse>
        <verse osisID='Luke.8.47'>Allora la donna, vedendo che non poteva rimanere nascosta, si fece avanti tremando e, gettatasi ai suoi piedi, dichiarò davanti a tutto il popolo il motivo per cui l'aveva toccato, e come era stata subito guarita.</verse>
        <verse osisID='Luke.8.48'>Egli le disse: Figlia, la tua fede ti ha salvata, và in pace!.</verse>
        <verse osisID='Luke.8.49'>Stava ancora parlando quando venne uno della casa del capo della sinagoga a dirgli: Tua figlia è morta, non disturbare più il maestro.</verse>
        <verse osisID='Luke.8.50'>Ma Gesù che aveva udito rispose: Non temere, soltanto abbi fede e sarà salvata.</verse>
        <verse osisID='Luke.8.51'>Giunto alla casa, non lasciò entrare nessuno con sé, all'infuori di Pietro, Giovanni e Giacomo e il padre e la madre della fanciulla.</verse>
        <verse osisID='Luke.8.52'>Tutti piangevano e facevano il lamento su di lei. Gesù disse: Non piangete, perché non è morta, ma dorme.</verse>
        <verse osisID='Luke.8.53'>Essi lo deridevano, sapendo che era morta,</verse>
        <verse osisID='Luke.8.54'>ma egli, prendendole la mano, disse ad alta voce: Fanciulla, alzati!.</verse>
        <verse osisID='Luke.8.55'>Il suo spirito ritornò in lei ed ella si alzò all'istante. Egli ordinò di darle da mangiare.</verse>
        <verse osisID='Luke.8.56'>I genitori ne furono sbalorditi, ma egli raccomandò loro di non raccontare a nessuno ciò che era accaduto.</verse>
      </chapter>
      <chapter osisID='Luke.9'>
        <verse osisID='Luke.9.1'>Egli allora chiamò a sé i Dodici e diede loro potere e autorità su tutti i demòni e di curare le malattie.</verse>
        <verse osisID='Luke.9.2'>E li mandò ad annunziare il regno di Dio e a guarire gli infermi.</verse>
        <verse osisID='Luke.9.3'>Disse loro: Non prendete nulla per il viaggio, né bastone, né bisaccia, né pane, né denaro, né due tuniche per ciascuno.</verse>
        <verse osisID='Luke.9.4'>In qualunque casa entriate, là rimanete e di là poi riprendete il cammino.</verse>
        <verse osisID='Luke.9.5'>Quanto a coloro che non vi accolgono, nell'uscire dalla loro città, scuotete la polvere dai vostri piedi, a testimonianza contro di essi.</verse>
        <verse osisID='Luke.9.6'>Allora essi partirono e giravano di villaggio in villaggio, annunziando dovunque la buona novella e operando guarigioni.</verse>
        <verse osisID='Luke.9.7'>Intanto il tetrarca Erode sentì parlare di tutti questi avvenimenti e non sapeva che cosa pensare, perché alcuni dicevano: Giovanni è risuscitato dai morti,</verse>
        <verse osisID='Luke.9.8'>altri: E' apparso Elia, e altri ancora: E' risorto uno degli antichi profeti.</verse>
        <verse osisID='Luke.9.9'>Ma Erode diceva: Giovanni l'ho fatto decapitare io; chi è dunque costui, del quale sento dire tali cose?. E cercava di vederlo.</verse>
        <verse osisID='Luke.9.10'>Al loro ritorno, gli apostoli raccontarono a Gesù tutto quello che avevano fatto. Allora li prese con sé e si ritirò verso una città chiamata Betsàida.</verse>
        <verse osisID='Luke.9.11'>Ma le folle lo seppero e lo seguirono. Egli le accolse e prese a parlar loro del regno di Dio e a guarire quanti avevan bisogno di cure.</verse>
        <verse osisID='Luke.9.12'>Il giorno cominciava a declinare e i Dodici gli si avvicinarono dicendo: Congeda la folla, perché vada nei villaggi e nelle campagne dintorno per alloggiare e trovar cibo, poiché qui siamo in una zona deserta.</verse>
        <verse osisID='Luke.9.13'>Gesù disse loro: Dategli voi stessi da mangiare. Ma essi risposero: Non abbiamo che cinque pani e due pesci, a meno che non andiamo noi a comprare viveri per tutta questa gente.</verse>
        <verse osisID='Luke.9.14'>C'erano infatti circa cinquemila uomini. Egli disse ai discepoli: Fateli sedere per gruppi di cinquanta.</verse>
        <verse osisID='Luke.9.15'>Così fecero e li invitarono a sedersi tutti quanti.</verse>
        <verse osisID='Luke.9.16'>Allora egli prese i cinque pani e i due pesci e, levati gli occhi al cielo, li benedisse, li spezzò e li diede ai discepoli perché li distribuissero alla folla.</verse>
        <verse osisID='Luke.9.17'>Tutti mangiarono e si saziarono e delle parti loro avanzate furono portate via dodici ceste.</verse>
        <verse osisID='Luke.9.18'>Un giorno, mentre Gesù si trovava in un luogo appartato a pregare e i discepoli erano con lui, pose loro questa domanda: Chi sono io secondo la gente?.</verse>
        <verse osisID='Luke.9.19'>Essi risposero: Per alcuni Giovanni il Battista, per altri Elia, per altri uno degli antichi profeti che è risorto.</verse>
        <verse osisID='Luke.9.20'>Allora domandò: Ma voi chi dite che io sia?. Pietro, prendendo la parola, rispose: Il Cristo di Dio.</verse>
        <verse osisID='Luke.9.21'>Egli allora ordinò loro severamente di non riferirlo a nessuno.</verse>
        <verse osisID='Luke.9.22'>Il Figlio dell'uomo, disse, deve soffrire molto, essere riprovato dagli anziani, dai sommi sacerdoti e dagli scribi, esser messo a morte e risorgere il terzo giorno.</verse>
        <verse osisID='Luke.9.23'>Poi, a tutti, diceva: Se qualcuno vuol venire dietro a me, rinneghi se stesso, prenda la sua croce ogni giorno e mi segua.</verse>
        <verse osisID='Luke.9.24'>Chi vorrà salvare la propria vita, la perderà, ma chi perderà la propria vita per me, la salverà.</verse>
        <verse osisID='Luke.9.25'>Che giova all'uomo guadagnare il mondo intero, se poi si perde o rovina se stesso?</verse>
        <verse osisID='Luke.9.26'>Chi si vergognerà di me e delle mie parole, di lui si vergognerà il Figlio dell'uomo, quando verrà nella gloria sua e del Padre e degli angeli santi.</verse>
        <verse osisID='Luke.9.27'>In verità vi dico: vi sono alcuni qui presenti, che non morranno prima di aver visto il regno di Dio.</verse>
        <verse osisID='Luke.9.28'>Circa otto giorni dopo questi discorsi, prese con sé Pietro, Giovanni e Giacomo e salì sul monte a pregare.</verse>
        <verse osisID='Luke.9.29'>E, mentre pregava, il suo volto cambiò d'aspetto e la sua veste divenne candida e sfolgorante.</verse>
        <verse osisID='Luke.9.30'>Ed ecco due uomini parlavano con lui: erano Mosè ed Elia,</verse>
        <verse osisID='Luke.9.31'>apparsi nella loro gloria, e parlavano della sua dipartita che avrebbe portato a compimento a Gerusalemme.</verse>
        <verse osisID='Luke.9.32'>Pietro e i suoi compagni erano oppressi dal sonno; tuttavia restarono svegli e videro la sua gloria e i due uomini che stavano con lui.</verse>
        <verse osisID='Luke.9.33'>Mentre questi si separavano da lui, Pietro disse a Gesù: Maestro, è bello per noi stare qui. Facciamo tre tende, una per te, una per Mosè e una per Elia. Egli non sapeva quel che diceva.</verse>
        <verse osisID='Luke.9.34'>Mentre parlava così, venne una nube e li avvolse; all'entrare in quella nube, ebbero paura.</verse>
        <verse osisID='Luke.9.35'>E dalla nube uscì una voce, che diceva: Questi è il Figlio mio, l'eletto; ascoltatelo.</verse>
        <verse osisID='Luke.9.36'>Appena la voce cessò, Gesù restò solo. Essi tacquero e in quei giorni non riferirono a nessuno ciò che avevano visto.</verse>
        <verse osisID='Luke.9.37'>Il giorno seguente, quando furon discesi dal monte, una gran folla gli venne incontro.</verse>
        <verse osisID='Luke.9.38'>A un tratto dalla folla un uomo si mise a gridare: Maestro, ti prego di volgere lo sguardo a mio figlio, perché è l'unico che ho.</verse>
        <verse osisID='Luke.9.39'>Ecco, uno spirito lo afferra e subito egli grida, lo scuote ed egli dà schiuma e solo a fatica se ne allontana lasciandolo sfinito.</verse>
        <verse osisID='Luke.9.40'>Ho pregato i tuoi discepoli di scacciarlo, ma non ci sono riusciti.</verse>
        <verse osisID='Luke.9.41'>Gesù rispose: O generazione incredula e perversa, fino a quando sarò con voi e vi sopporterò? Conducimi qui tuo figlio.</verse>
        <verse osisID='Luke.9.42'>Mentre questi si avvicinava, il demonio lo gettò per terra agitandolo con convulsioni. Gesù minacciò lo spirito immondo, risanò il fanciullo e lo consegnò a suo padre.</verse>
        <verse osisID='Luke.9.43'>E tutti furono stupiti per la grandezza di Dio. discepoli:</verse>
        <verse osisID='Luke.9.44'>Mettetevi bene in mente queste parole: Il Figlio dell'uomo sta per esser consegnato in mano degli uomini.</verse>
        <verse osisID='Luke.9.45'>Ma essi non comprendevano questa frase; per loro restava così misteriosa che non ne comprendevano il senso e avevano paura a rivolgergli domande su tale argomento.</verse>
        <verse osisID='Luke.9.46'>Frattanto sorse una discussione tra loro, chi di essi fosse il più grande.</verse>
        <verse osisID='Luke.9.47'>Allora Gesù, conoscendo il pensiero del loro cuore, prese un fanciullo, se lo mise vicino e disse:</verse>
        <verse osisID='Luke.9.48'>Chi accoglie questo fanciullo nel mio nome, accoglie me; e chi accoglie me, accoglie colui che mi ha mandato. Poiché chi è il più piccolo tra tutti voi, questi è grande.</verse>
        <verse osisID='Luke.9.49'>Giovanni prese la parola dicendo: Maestro, abbiamo visto un tale che scacciava demòni nel tuo nome e glielo abbiamo impedito, perché non è con noi tra i tuoi seguaci.</verse>
        <verse osisID='Luke.9.50'>Ma Gesù gli rispose: Non glielo impedite, perché chi non è contro di voi, è per voi.</verse>
        <verse osisID='Luke.9.51'>Mentre stavano compiendosi i giorni in cui sarebbe stato tolto dal mondo, si diresse decisamente verso Gerusalemme</verse>
        <verse osisID='Luke.9.52'>e mandò avanti dei messaggeri. Questi si incamminarono ed entrarono in un villaggio di Samaritani per fare i preparativi per lui.</verse>
        <verse osisID='Luke.9.53'>Ma essi non vollero riceverlo, perché era diretto verso Gerusalemme.</verse>
        <verse osisID='Luke.9.54'>Quando videro ciò, i discepoli Giacomo e Giovanni dissero: Signore, vuoi che diciamo che scenda un fuoco dal cielo e li consumi?.</verse>
        <verse osisID='Luke.9.55'>Ma Gesù si voltò e li rimproverò.</verse>
        <verse osisID='Luke.9.56'>E si avviarono verso un altro villaggio.</verse>
        <verse osisID='Luke.9.57'>Mentre andavano per la strada, un tale gli disse: Ti seguirò dovunque tu vada.</verse>
        <verse osisID='Luke.9.58'>Gesù gli rispose: Le volpi hanno le loro tane e gli uccelli del cielo i loro nidi, ma il Figlio dell'uomo non ha dove posare il capo.</verse>
        <verse osisID='Luke.9.59'>A un altro disse: Seguimi. E costui rispose: Signore, concedimi di andare a seppellire prima mio padre.</verse>
        <verse osisID='Luke.9.60'>Gesù replicò: Lascia che i morti seppelliscano i loro morti; tu và e annunzia il regno di Dio.</verse>
        <verse osisID='Luke.9.61'>Un altro disse: Ti seguirò, Signore, ma prima lascia che io mi congedi da quelli di casa.</verse>
        <verse osisID='Luke.9.62'>Ma Gesù gli rispose: Nessuno che ha messo mano all'aratro e poi si volge indietro, è adatto per il regno di Dio.</verse>
      </chapter>
      <chapter osisID='Luke.10'>
        <verse osisID='Luke.10.1'>Dopo questi fatti il Signore designò altri settantadue discepoli e li inviò a due a due avanti a sé in ogni città e luogo dove stava per recarsi.</verse>
        <verse osisID='Luke.10.2'>Diceva loro: La messe è molta, ma gli operai sono pochi. Pregate dunque il padrone della messe perché mandi operai per la sua messe.</verse>
        <verse osisID='Luke.10.3'>Andate: ecco io vi mando come agnelli in mezzo a lupi;</verse>
        <verse osisID='Luke.10.4'>non portate borsa, né bisaccia, né sandali e non salutate nessuno lungo la strada.</verse>
        <verse osisID='Luke.10.5'>In qualunque casa entriate, prima dite: Pace a questa casa.</verse>
        <verse osisID='Luke.10.6'>Se vi sarà un figlio della pace, la vostra pace scenderà su di lui, altrimenti ritornerà su di voi.</verse>
        <verse osisID='Luke.10.7'>Restate in quella casa, mangiando e bevendo di quello che hanno, perché l'operaio è degno della sua mercede. Non passate di casa in casa.</verse>
        <verse osisID='Luke.10.8'>Quando entrerete in una città e vi accoglieranno, mangiate quello che vi sarà messo dinanzi,</verse>
        <verse osisID='Luke.10.9'>curate i malati che vi si trovano, e dite loro: Si è avvicinato a voi il regno di Dio.</verse>
        <verse osisID='Luke.10.10'>Ma quando entrerete in una città e non vi accoglieranno, uscite sulle piazze e dite:</verse>
        <verse osisID='Luke.10.11'>Anche la polvere della vostra città che si è attaccata ai nostri piedi, noi la scuotiamo contro di voi; sappiate però che il regno di Dio è vicino.</verse>
        <verse osisID='Luke.10.12'>Io vi dico che in quel giorno Sòdoma sarà trattata meno duramente di quella città.</verse>
        <verse osisID='Luke.10.13'>Guai a te, Corazin, guai a te, Betsàida! Perché se in Tiro e Sidone fossero stati compiuti i miracoli compiuti tra voi, gia da tempo si sarebbero convertiti vestendo il sacco e coprendosi di cenere.</verse>
        <verse osisID='Luke.10.14'>Perciò nel giudizio Tiro e Sidone saranno trattate meno duramente di voi.</verse>
        <verse osisID='Luke.10.15'>E tu, Cafarnao, Fino agli inferi sarai precipitata!</verse>
        <verse osisID='Luke.10.16'>Chi ascolta voi ascolta me, chi disprezza voi disprezza me. E chi disprezza me disprezza colui che mi ha mandato.</verse>
        <verse osisID='Luke.10.17'>I settantadue tornarono pieni di gioia dicendo: Signore, anche i demòni si sottomettono a noi nel tuo nome.</verse>
        <verse osisID='Luke.10.18'>Egli disse: Io vedevo satana cadere dal cielo come la folgore.</verse>
        <verse osisID='Luke.10.19'>Ecco, io vi ho dato il potere di camminare sopra i serpenti e gli scorpioni e sopra ogni potenza del nemico; nulla vi potrà danneggiare.</verse>
        <verse osisID='Luke.10.20'>Non rallegratevi però perché i demòni si sottomettono a voi; rallegratevi piuttosto che i vostri nomi sono scritti nei cieli.</verse>
        <verse osisID='Luke.10.21'>In quello stesso istante Gesù esultò nello Spirito Santo e disse: Io ti rendo lode, Padre, Signore del cielo e della terra, che hai nascosto queste cose ai dotti e ai sapienti e le hai rivelate ai piccoli. Sì, Padre, perché così a te è piaciuto.</verse>
        <verse osisID='Luke.10.22'>Ogni cosa mi è stata affidata dal Padre mio e nessuno sa chi è il Figlio se non il Padre, né chi è il Padre se non il Figlio e colui al quale il Figlio lo voglia rivelare.</verse>
        <verse osisID='Luke.10.23'>E volgendosi ai discepoli, in disparte, disse: Beati gli occhi che vedono ciò che voi vedete.</verse>
        <verse osisID='Luke.10.24'>Vi dico che molti profeti e re hanno desiderato vedere ciò che voi vedete, ma non lo videro, e udire ciò che voi udite, ma non l'udirono.</verse>
        <verse osisID='Luke.10.25'>Un dottore della legge si alzò per metterlo alla prova: Maestro, che devo fare per ereditare la vita eterna?.</verse>
        <verse osisID='Luke.10.26'>Gesù gli disse: Che cosa sta scritto nella Legge? Che cosa vi leggi?.</verse>
        <verse osisID='Luke.10.27'>Costui rispose: Amerai il Signore Dio tuo con tutto il tuo cuore, con tutta la tua anima, con tutta la tua forza e con tutta la tua mente e il prossimo tuo come te stesso.</verse>
        <verse osisID='Luke.10.28'>E Gesù: Hai risposto bene; fà questo e vivrai.</verse>
        <verse osisID='Luke.10.29'>Ma quegli, volendo giustificarsi, disse a Gesù: E chi è il mio prossimo?.</verse>
        <verse osisID='Luke.10.30'>Gesù riprese: spogliarono, lo percossero e poi se ne andarono, lasciandolo mezzo morto.</verse>
        <verse osisID='Luke.10.31'>Per caso, un sacerdote scendeva per quella medesima strada e quando lo vide passò oltre dall'altra parte.</verse>
        <verse osisID='Luke.10.32'>Anche un levita, giunto in quel luogo, lo vide e passò oltre.</verse>
        <verse osisID='Luke.10.33'>Invece un Samaritano, che era in viaggio, passandogli accanto lo vide e n'ebbe compassione.</verse>
        <verse osisID='Luke.10.34'>Gli si fece vicino, gli fasciò le ferite, versandovi olio e vino; poi, caricatolo sopra il suo giumento, lo portò a una locanda e si prese cura di lui.</verse>
        <verse osisID='Luke.10.35'>Il giorno seguente, estrasse due denari e li diede all'albergatore, dicendo: Abbi cura di lui e ciò che spenderai in più, te lo rifonderò al mio ritorno.</verse>
        <verse osisID='Luke.10.36'>Chi di questi tre ti sembra sia stato il prossimo di colui che è incappato nei briganti?.</verse>
        <verse osisID='Luke.10.37'>Quegli rispose: Chi ha avuto compassione di lui. Gesù gli disse: Và e anche tu fà lo stesso.</verse>
        <verse osisID='Luke.10.38'>Mentre erano in cammino, entrò in un villaggio e una donna, di nome Marta, lo accolse nella sua casa.</verse>
        <verse osisID='Luke.10.39'>Essa aveva una sorella, di nome Maria, la quale, sedutasi ai piedi di Gesù, ascoltava la sua parola;</verse>
        <verse osisID='Luke.10.40'>Marta invece era tutta presa dai molti servizi. Pertanto, fattasi avanti, disse: Signore, non ti curi che mia sorella mi ha lasciata sola a servire? Dille dunque che mi aiuti.</verse>
        <verse osisID='Luke.10.41'>Ma Gesù le rispose: Marta, Marta, tu ti preoccupi e ti agiti per molte cose,</verse>
        <verse osisID='Luke.10.42'>ma una sola è la cosa di cui c'è bisogno. Maria si è scelta la parte migliore, che non le sarà tolta.</verse>
      </chapter>
      <chapter osisID='Luke.11'>
        <verse osisID='Luke.11.1'>Un giorno Gesù si trovava in un luogo a pregare e quando ebbe finito uno dei discepoli gli disse: Signore, insegnaci a pregare, come anche Giovanni ha insegnato ai suoi discepoli.</verse>
        <verse osisID='Luke.11.2'>Ed egli disse loro: Quando pregate, dite: venga il tuo regno;</verse>
        <verse osisID='Luke.11.3'>dacci ogni giorno il nostro pane quotidiano,</verse>
        <verse osisID='Luke.11.4'>e perdonaci i nostri peccati, perché anche noi perdoniamo ad ogni nostro debitore, e non ci indurre in tentazione.</verse>
        <verse osisID='Luke.11.5'>Poi aggiunse: Se uno di voi ha un amico e va da lui a mezzanotte a dirgli: Amico, prestami tre pani,</verse>
        <verse osisID='Luke.11.6'>perché è giunto da me un amico da un viaggio e non ho nulla da mettergli davanti;</verse>
        <verse osisID='Luke.11.7'>e se quegli dall'interno gli risponde: Non m'importunare, la porta è gia chiusa e i miei bambini sono a letto con me, non posso alzarmi per darteli;</verse>
        <verse osisID='Luke.11.8'>vi dico che, se anche non si alzerà a darglieli per amicizia, si alzerà a dargliene quanti gliene occorrono almeno per la sua insistenza.</verse>
        <verse osisID='Luke.11.9'>Ebbene io vi dico: Chiedete e vi sarà dato, cercate e troverete, bussate e vi sarà aperto.</verse>
        <verse osisID='Luke.11.10'>Perché chi chiede ottiene, chi cerca trova, e a chi bussa sarà aperto.</verse>
        <verse osisID='Luke.11.11'>Quale padre tra voi, se il figlio gli chiede un pane, gli darà una pietra? O se gli chiede un pesce, gli darà al posto del pesce una serpe?</verse>
        <verse osisID='Luke.11.12'>O se gli chiede un uovo, gli darà uno scorpione?</verse>
        <verse osisID='Luke.11.13'>Se dunque voi, che siete cattivi, sapete dare cose buone ai vostri figli, quanto più il Padre vostro celeste darà lo Spirito Santo a coloro che glielo chiedono!.</verse>
        <verse osisID='Luke.11.14'>Gesù stava scacciando un demonio che era muto. Uscito il demonio, il muto cominciò a parlare e le folle rimasero meravigliate.</verse>
        <verse osisID='Luke.11.15'>Ma alcuni dissero: E' in nome di Beelzebùl, capo dei demòni, che egli scaccia i demòni.</verse>
        <verse osisID='Luke.11.16'>Altri poi, per metterlo alla prova, gli domandavano un segno dal cielo.</verse>
        <verse osisID='Luke.11.17'>Egli, conoscendo i loro pensieri, disse: Ogni regno diviso in se stesso va in rovina e una casa cade sull'altra.</verse>
        <verse osisID='Luke.11.18'>Ora, se anche satana è diviso in se stesso, come potrà stare in piedi il suo regno? Voi dite che io scaccio i demòni in nome di Beelzebùl.</verse>
        <verse osisID='Luke.11.19'>Ma se io scaccio i demòni in nome di Beelzebùl, i vostri discepoli in nome di chi li scacciano? Perciò essi stessi saranno i vostri giudici.</verse>
        <verse osisID='Luke.11.20'>Se invece io scaccio i demòni con il dito di Dio, è dunque giunto a voi il regno di Dio.</verse>
        <verse osisID='Luke.11.21'>Quando un uomo forte, bene armato, fa la guardia al suo palazzo, tutti i suoi beni stanno al sicuro.</verse>
        <verse osisID='Luke.11.22'>Ma se arriva uno più forte di lui e lo vince, gli strappa via l'armatura nella quale confidava e ne distribuisce il bottino.</verse>
        <verse osisID='Luke.11.23'>Chi non è con me, è contro di me; e chi non raccoglie con me, disperde.</verse>
        <verse osisID='Luke.11.24'>Quando lo spirito immondo esce dall'uomo, si aggira per luoghi aridi in cerca di riposo e, non trovandone, dice: Ritornerò nella mia casa da cui sono uscito.</verse>
        <verse osisID='Luke.11.25'>Venuto, la trova spazzata e adorna.</verse>
        <verse osisID='Luke.11.26'>Allora va, prende con sé altri sette spiriti peggiori di lui ed essi entrano e vi alloggiano e la condizione finale di quell'uomo diventa peggiore della prima.</verse>
        <verse osisID='Luke.11.27'>Mentre diceva questo, una donna alzò la voce di mezzo alla folla e disse: Beato il ventre che ti ha portato e il seno da cui hai preso il latte!.</verse>
        <verse osisID='Luke.11.28'>Ma egli disse: Beati piuttosto coloro che ascoltano la parola di Dio e la osservano!.</verse>
        <verse osisID='Luke.11.29'>Mentre le folle si accalcavano, Gesù cominciò a dire: Questa generazione è una generazione malvagia; essa cerca un segno, ma non le sarà dato nessun segno fuorché il segno di Giona.</verse>
        <verse osisID='Luke.11.30'>Poiché come Giona fu un segno per quelli di Nìnive, così anche il Figlio dell'uomo lo sarà per questa generazione.</verse>
        <verse osisID='Luke.11.31'>La regina del sud sorgerà nel giudizio insieme con gli uomini di questa generazione e li condannerà; perché essa venne dalle estremità della terra per ascoltare la sapienza di Salomone. Ed ecco, ben più di Salomone c'è qui.</verse>
        <verse osisID='Luke.11.32'>Quelli di Nìnive sorgeranno nel giudizio insieme con questa generazione e la condanneranno; perché essi alla predicazione di Giona si convertirono. Ed ecco, ben più di Giona c'è qui.</verse>
        <verse osisID='Luke.11.33'>Nessuno accende una lucerna e la mette in luogo nascosto o sotto il moggio, ma sopra il lucerniere, perché quanti entrano vedano la luce.</verse>
        <verse osisID='Luke.11.34'>La lucerna del tuo corpo è l'occhio. Se il tuo occhio è sano, anche il tuo corpo è tutto nella luce; ma se è malato, anche il tuo corpo è nelle tenebre.</verse>
        <verse osisID='Luke.11.35'>Bada dunque che la luce che è in te non sia tenebra.</verse>
        <verse osisID='Luke.11.36'>Se il tuo corpo è tutto luminoso senza avere alcuna parte nelle tenebre, tutto sarà luminoso, come quando la lucerna ti illumina con il suo bagliore.</verse>
        <verse osisID='Luke.11.37'>Dopo che ebbe finito di parlare, un fariseo lo invitò a pranzo. Egli entrò e si mise a tavola.</verse>
        <verse osisID='Luke.11.38'>Il fariseo si meravigliò che non avesse fatto le abluzioni prima del pranzo.</verse>
        <verse osisID='Luke.11.39'>Allora il Signore gli disse: Voi farisei purificate l'esterno della coppa e del piatto, ma il vostro interno è pieno di rapina e di iniquità.</verse>
        <verse osisID='Luke.11.40'>Stolti! Colui che ha fatto l'esterno non ha forse fatto anche l'interno?</verse>
        <verse osisID='Luke.11.41'>Piuttosto date in elemosina quel che c'è dentro, ed ecco, tutto per voi sarà mondo.</verse>
        <verse osisID='Luke.11.42'>Ma guai a voi, farisei, che pagate la decima della menta, della ruta e di ogni erbaggio, e poi trasgredite la giustizia e l'amore di Dio. Queste cose bisognava curare senza trascurare le altre.</verse>
        <verse osisID='Luke.11.43'>Guai a voi, farisei, che avete cari i primi posti nelle sinagoghe e i saluti sulle piazze.</verse>
        <verse osisID='Luke.11.44'>Guai a voi perché siete come quei sepolcri che non si vedono e la gente vi passa sopra senza saperlo.</verse>
        <verse osisID='Luke.11.45'>Uno dei dottori della legge intervenne: Maestro, dicendo questo, offendi anche noi.</verse>
        <verse osisID='Luke.11.46'>Egli rispose: Guai anche a voi, dottori della legge, che caricate gli uomini di pesi insopportabili, e quei pesi voi non li toccate nemmeno con un dito!</verse>
        <verse osisID='Luke.11.47'>Guai a voi, che costruite i sepolcri dei profeti, e i vostri padri li hanno uccisi.</verse>
        <verse osisID='Luke.11.48'>Così voi date testimonianza e approvazione alle opere dei vostri padri: essi li uccisero e voi costruite loro i sepolcri.</verse>
        <verse osisID='Luke.11.49'>Per questo la sapienza di Dio ha detto: Manderò a loro profeti e apostoli ed essi li uccideranno e perseguiteranno;</verse>
        <verse osisID='Luke.11.50'>perché sia chiesto conto a questa generazione del sangue di tutti i profeti, versato fin dall'inizio del mondo,</verse>
        <verse osisID='Luke.11.51'>dal sangue di Abele fino al sangue di Zaccaria, che fu ucciso tra l'altare e il santuario. Sì, vi dico, ne sarà chiesto conto a questa generazione.</verse>
        <verse osisID='Luke.11.52'>Guai a voi, dottori della legge, che avete tolto la chiave della scienza. Voi non siete entrati, e a quelli che volevano entrare l'avete impedito.</verse>
        <verse osisID='Luke.11.53'>Quando fu uscito di là, gli scribi e i farisei cominciarono a trattarlo ostilmente e a farlo parlare su molti argomenti,</verse>
        <verse osisID='Luke.11.54'>tendendogli insidie, per sorprenderlo in qualche parola uscita dalla sua stessa bocca.</verse>
      </chapter>
      <chapter osisID='Luke.12'>
        <verse osisID='Luke.12.1'>Nel frattempo, radunatesi migliaia di persone che si calpestavano a vicenda, Gesù cominciò a dire anzitutto ai discepoli: Guardatevi dal lievito dei farisei, che è l'ipocrisia.</verse>
        <verse osisID='Luke.12.2'>Non c'è nulla di nascosto che non sarà svelato, né di segreto che non sarà conosciuto.</verse>
        <verse osisID='Luke.12.3'>Pertanto ciò che avrete detto nelle tenebre, sarà udito in piena luce; e ciò che avrete detto all'orecchio nelle stanze più interne, sarà annunziato sui tetti.</verse>
        <verse osisID='Luke.12.4'>A voi miei amici, dico: Non temete coloro che uccidono il corpo e dopo non possono far più nulla.</verse>
        <verse osisID='Luke.12.5'>Vi mostrerò invece chi dovete temere: temete Colui che, dopo aver ucciso, ha il potere di gettare nella Geenna. Sì, ve lo dico, temete Costui.</verse>
        <verse osisID='Luke.12.6'>Cinque passeri non si vendono forse per due soldi? Eppure nemmeno uno di essi è dimenticato davanti a Dio.</verse>
        <verse osisID='Luke.12.7'>Anche i capelli del vostro capo sono tutti contati. Non temete, voi valete più di molti passeri.</verse>
        <verse osisID='Luke.12.8'>Inoltre vi dico: Chiunque mi riconoscerà davanti agli uomini, anche il Figlio dell'uomo lo riconoscerà davanti agli angeli di Dio;</verse>
        <verse osisID='Luke.12.9'>ma chi mi rinnegherà davanti agli uomini sarà rinnegato davanti agli angeli di Dio.</verse>
        <verse osisID='Luke.12.10'>Chiunque parlerà contro il Figlio dell'uomo gli sarà perdonato, ma chi bestemmierà lo Spirito Santo non gli sarà perdonato.</verse>
        <verse osisID='Luke.12.11'>Quando vi condurranno davanti alle sinagoghe, ai magistrati e alle autorità, non preoccupatevi come discolparvi o che cosa dire;</verse>
        <verse osisID='Luke.12.12'>perché lo Spirito Santo vi insegnerà in quel momento ciò che bisogna dire.</verse>
        <verse osisID='Luke.12.13'>Uno della folla gli disse: Maestro, dì a mio fratello che divida con me l'eredità.</verse>
        <verse osisID='Luke.12.14'>Ma egli rispose: O uomo, chi mi ha costituito giudice o mediatore sopra di voi?.</verse>
        <verse osisID='Luke.12.15'>E disse loro: Guardatevi e tenetevi lontano da ogni cupidigia, perché anche se uno è nell'abbondanza la sua vita non dipende dai suoi beni.</verse>
        <verse osisID='Luke.12.16'>Disse poi una parabola: La campagna di un uomo ricco aveva dato un buon raccolto.</verse>
        <verse osisID='Luke.12.17'>Egli ragionava tra sé: Che farò, poiché non ho dove riporre i miei raccolti?</verse>
        <verse osisID='Luke.12.18'>E disse: Farò così: demolirò i miei magazzini e ne costruirò di più grandi e vi raccoglierò tutto il grano e i miei beni.</verse>
        <verse osisID='Luke.12.19'>Poi dirò a me stesso: Anima mia, hai a disposizione molti beni, per molti anni; riposati, mangia, bevi e datti alla gioia.</verse>
        <verse osisID='Luke.12.20'>Ma Dio gli disse: Stolto, questa notte stessa ti sarà richiesta la tua vita. E quello che hai preparato di chi sarà?</verse>
        <verse osisID='Luke.12.21'>Così è di chi accumula tesori per sé, e non arricchisce davanti a Dio.</verse>
        <verse osisID='Luke.12.22'>Poi disse ai discepoli: Per questo io vi dico: Non datevi pensiero per la vostra vita, di quello che mangerete; né per il vostro corpo, come lo vestirete.</verse>
        <verse osisID='Luke.12.23'>La vita vale più del cibo e il corpo più del vestito.</verse>
        <verse osisID='Luke.12.24'>Guardate i corvi: non seminano e non mietono, non hanno ripostiglio né granaio, e Dio li nutre. Quanto più degli uccelli voi valete!</verse>
        <verse osisID='Luke.12.25'>Chi di voi, per quanto si affanni, può aggiungere un'ora sola alla sua vita?</verse>
        <verse osisID='Luke.12.26'>Se dunque non avete potere neanche per la più piccola cosa, perché vi affannate del resto?</verse>
        <verse osisID='Luke.12.27'>Guardate i gigli, come crescono: non filano, non tessono: eppure io vi dico che neanche Salomone, con tutta la sua gloria, vestiva come uno di loro.</verse>
        <verse osisID='Luke.12.28'>Se dunque Dio veste così l'erba del campo, che oggi c'è e domani si getta nel forno, quanto più voi, gente di poca fede?</verse>
        <verse osisID='Luke.12.29'>Non cercate perciò che cosa mangerete e berrete, e non state con l'animo in ansia:</verse>
        <verse osisID='Luke.12.30'>di tutte queste cose si preoccupa la gente del mondo; ma il Padre vostro sa che ne avete bisogno.</verse>
        <verse osisID='Luke.12.31'>Cercate piuttosto il regno di Dio, e queste cose vi saranno date in aggiunta.</verse>
        <verse osisID='Luke.12.32'>Non temere, piccolo gregge, perché al Padre vostro è piaciuto di darvi il suo regno.</verse>
        <verse osisID='Luke.12.33'>Vendete ciò che avete e datelo in elemosina; fatevi borse che non invecchiano, un tesoro inesauribile nei cieli, dove i ladri non arrivano e la tignola non consuma.</verse>
        <verse osisID='Luke.12.34'>Perché dove è il vostro tesoro, là sarà anche il vostro cuore.</verse>
        <verse osisID='Luke.12.35'>Siate pronti, con la cintura ai fianchi e le lucerne accese;</verse>
        <verse osisID='Luke.12.36'>siate simili a coloro che aspettano il padrone quando torna dalle nozze, per aprirgli subito, appena arriva e bussa.</verse>
        <verse osisID='Luke.12.37'>Beati quei servi che il padrone al suo ritorno troverà ancora svegli; in verità vi dico, si cingerà le sue vesti, li farà mettere a tavola e passerà a servirli.</verse>
        <verse osisID='Luke.12.38'>E se, giungendo nel mezzo della notte o prima dell'alba, li troverà così, beati loro!</verse>
        <verse osisID='Luke.12.39'>Sappiate bene questo: se il padrone di casa sapesse a che ora viene il ladro, non si lascerebbe scassinare la casa.</verse>
        <verse osisID='Luke.12.40'>Anche voi tenetevi pronti, perché il Figlio dell'uomo verrà nell'ora che non pensate.</verse>
        <verse osisID='Luke.12.41'>Allora Pietro disse: Signore, questa parabola la dici per noi o anche per tutti?.</verse>
        <verse osisID='Luke.12.42'>Il Signore rispose: Qual è dunque l'amministratore fedele e saggio, che il Signore porrà a capo della sua servitù, per distribuire a tempo debito la razione di cibo?</verse>
        <verse osisID='Luke.12.43'>Beato quel servo che il padrone, arrivando, troverà al suo lavoro.</verse>
        <verse osisID='Luke.12.44'>In verità vi dico, lo metterà a capo di tutti i suoi averi.</verse>
        <verse osisID='Luke.12.45'>Ma se quel servo dicesse in cuor suo: Il padrone tarda a venire, e cominciasse a percuotere i servi e le serve, a mangiare, a bere e a ubriacarsi,</verse>
        <verse osisID='Luke.12.46'>il padrone di quel servo arriverà nel giorno in cui meno se l'aspetta e in un'ora che non sa, e lo punirà con rigore assegnandogli il posto fra gli infedeli.</verse>
        <verse osisID='Luke.12.47'>Il servo che, conoscendo la volontà del padrone, non avrà disposto o agito secondo la sua volontà, riceverà molte percosse;</verse>
        <verse osisID='Luke.12.48'>quello invece che, non conoscendola, avrà fatto cose meritevoli di percosse, ne riceverà poche. A chiunque fu dato molto, molto sarà chiesto; a chi fu affidato molto, sarà richiesto molto di più.</verse>
        <verse osisID='Luke.12.49'>Sono venuto a portare il fuoco sulla terra; e come vorrei che fosse gia acceso!</verse>
        <verse osisID='Luke.12.50'>C'è un battesimo che devo ricevere; e come sono angosciato, finché non sia compiuto!</verse>
        <verse osisID='Luke.12.51'>Pensate che io sia venuto a portare la pace sulla terra? No, vi dico, ma la divisione.</verse>
        <verse osisID='Luke.12.52'>D'ora innanzi in una casa di cinque persone</verse>
        <verse osisID='Luke.12.53'>si divideranno tre contro due e due contro tre; madre contro figlia e figlia contro madre, suocera contro nuora e nuora contro suocera.</verse>
        <verse osisID='Luke.12.54'>Diceva ancora alle folle: Quando vedete una nuvola salire da ponente, subito dite: Viene la pioggia, e così accade.</verse>
        <verse osisID='Luke.12.55'>E quando soffia lo scirocco, dite: Ci sarà caldo, e così accade.</verse>
        <verse osisID='Luke.12.56'>Ipocriti! Sapete giudicare l'aspetto della terra e del cielo, come mai questo tempo non sapete giudicarlo?</verse>
        <verse osisID='Luke.12.57'>E perché non giudicate da voi stessi ciò che è giusto?</verse>
        <verse osisID='Luke.12.58'>Quando vai con il tuo avversario davanti al magistrato, lungo la strada procura di accordarti con lui, perché non ti trascini davanti al giudice e il giudice ti consegni all'esecutore e questi ti getti in prigione.</verse>
        <verse osisID='Luke.12.59'>Ti assicuro, non ne uscirai finché non avrai pagato fino all'ultimo spicciolo.</verse>
      </chapter>
      <chapter osisID='Luke.13'>
        <verse osisID='Luke.13.1'>In quello stesso tempo si presentarono alcuni a riferirgli circa quei Galilei, il cui sangue Pilato aveva mescolato con quello dei loro sacrifici.</verse>
        <verse osisID='Luke.13.2'>Prendendo la parola, Gesù rispose: Credete che quei Galilei fossero più peccatori di tutti i Galilei, per aver subito tale sorte?</verse>
        <verse osisID='Luke.13.3'>No, vi dico, ma se non vi convertite, perirete tutti allo stesso modo.</verse>
        <verse osisID='Luke.13.4'>O quei diciotto, sopra i quali rovinò la torre di Sìloe e li uccise, credete che fossero più colpevoli di tutti gli abitanti di Gerusalemme?</verse>
        <verse osisID='Luke.13.5'>No, vi dico, ma se non vi convertite, perirete tutti allo stesso modo.</verse>
        <verse osisID='Luke.13.6'>Disse anche questa parabola: Un tale aveva un fico piantato nella vigna e venne a cercarvi frutti, ma non ne trovò.</verse>
        <verse osisID='Luke.13.7'>Allora disse al vignaiolo: Ecco, son tre anni che vengo a cercare frutti su questo fico, ma non ne trovo. Taglialo. Perché deve sfruttare il terreno?</verse>
        <verse osisID='Luke.13.8'>Ma quegli rispose: Padrone, lascialo ancora quest'anno finché io gli zappi attorno e vi metta il concime</verse>
        <verse osisID='Luke.13.9'>e vedremo se porterà frutto per l'avvenire; se no, lo taglierai.</verse>
        <verse osisID='Luke.13.10'>Una volta stava insegnando in una sinagoga il giorno di sabato.</verse>
        <verse osisID='Luke.13.11'>C'era là una donna che aveva da diciotto anni uno spirito che la teneva inferma; era curva e non poteva drizzarsi in nessun modo.</verse>
        <verse osisID='Luke.13.12'>Gesù la vide, la chiamò a sé e le disse: Donna, sei libera dalla tua infermità,</verse>
        <verse osisID='Luke.13.13'>e le impose le mani. Subito quella si raddrizzò e glorificava Dio.</verse>
        <verse osisID='Luke.13.14'>Ma il capo della sinagoga, sdegnato perché Gesù aveva operato quella guarigione di sabato, rivolgendosi alla folla disse: Ci sono sei giorni in cui si deve lavorare; in quelli dunque venite a farvi curare e non in giorno di sabato.</verse>
        <verse osisID='Luke.13.15'>Il Signore replicò: Ipocriti, non scioglie forse, di sabato, ciascuno di voi il bue o l'asino dalla mangiatoia, per condurlo ad abbeverarsi?</verse>
        <verse osisID='Luke.13.16'>E questa figlia di Abramo, che satana ha tenuto legata diciott'anni, non doveva essere sciolta da questo legame in giorno di sabato?.</verse>
        <verse osisID='Luke.13.17'>Quando egli diceva queste cose, tutti i suoi avversari si vergognavano, mentre la folla intera esultava per tutte le meraviglie da lui compiute.</verse>
        <verse osisID='Luke.13.18'>Diceva dunque: A che cosa è simile il regno di Dio, e a che cosa lo rassomiglierò?</verse>
        <verse osisID='Luke.13.19'>E' simile a un granellino di senapa, che un uomo ha preso e gettato nell'orto; poi è cresciuto e diventato un arbusto, e gli uccelli del cielo si sono posati tra i suoi rami.</verse>
        <verse osisID='Luke.13.20'>E ancora: A che cosa rassomiglierò il regno di Dio?</verse>
        <verse osisID='Luke.13.21'>E' simile al lievito che una donna ha preso e nascosto in tre staia di farina, finché sia tutta fermentata.</verse>
        <verse osisID='Luke.13.22'>Passava per città e villaggi, insegnando, mentre camminava verso Gerusalemme.</verse>
        <verse osisID='Luke.13.23'>Un tale gli chiese: Signore, sono pochi quelli che si salvano?. Rispose:</verse>
        <verse osisID='Luke.13.24'>Sforzatevi di entrare per la porta stretta, perché molti, vi dico, cercheranno di entrarvi, ma non ci riusciranno.</verse>
        <verse osisID='Luke.13.25'>Quando il padrone di casa si alzerà e chiuderà la porta, rimasti fuori, comincerete a bussare alla porta, dicendo: Signore, aprici. Ma egli vi risponderà: Non vi conosco, non so di dove siete.</verse>
        <verse osisID='Luke.13.26'>Allora comincerete a dire: Abbiamo mangiato e bevuto in tua presenza e tu hai insegnato nelle nostre piazze.</verse>
        <verse osisID='Luke.13.27'>Ma egli dichiarerà: Vi dico che non so di dove siete. Allontanatevi da me voi tutti operatori d'iniquità!</verse>
        <verse osisID='Luke.13.28'>Là ci sarà pianto e stridore di denti quando vedrete Abramo, Isacco e Giacobbe e tutti i profeti nel regno di Dio e voi cacciati fuori.</verse>
        <verse osisID='Luke.13.29'>Verranno da oriente e da occidente, da settentrione e da mezzogiorno e siederanno a mensa nel regno di Dio.</verse>
        <verse osisID='Luke.13.30'>Ed ecco, ci sono alcuni tra gli ultimi che saranno primi e alcuni tra i primi che saranno ultimi.</verse>
        <verse osisID='Luke.13.31'>In quel momento si avvicinarono alcuni farisei a dirgli: Parti e vattene via di qui, perché Erode ti vuole uccidere.</verse>
        <verse osisID='Luke.13.32'>Egli rispose: Andate a dire a quella volpe: Ecco, io scaccio i demòni e compio guarigioni oggi e domani; e il terzo giorno avrò finito.</verse>
        <verse osisID='Luke.13.33'>Però è necessario che oggi, domani e il giorno seguente io vada per la mia strada, perché non è possibile che un profeta muoia fuori di Gerusalemme.</verse>
        <verse osisID='Luke.13.34'>Gerusalemme, Gerusalemme, che uccidi i profeti e lapidi coloro che sono mandati a te, quante volte ho voluto raccogliere i tuoi figli come una gallina la sua covata sotto le ali e voi non avete voluto!</verse>
        <verse osisID='Luke.13.35'>Ecco, la vostra casa vi viene lasciata deserta! Vi dico infatti che non mi vedrete più fino al tempo in cui direte: Benedetto colui che viene nel nome del Signore!.</verse>
      </chapter>
      <chapter osisID='Luke.14'>
        <verse osisID='Luke.14.1'>Un sabato era entrato in casa di uno dei capi dei farisei per pranzare e la gente stava ad osservarlo.</verse>
        <verse osisID='Luke.14.2'>Davanti a lui stava un idropico.</verse>
        <verse osisID='Luke.14.3'>Rivolgendosi ai dottori della legge e ai farisei, Gesù disse: E' lecito o no curare di sabato?.</verse>
        <verse osisID='Luke.14.4'>Ma essi tacquero. Egli lo prese per mano, lo guarì e lo congedò.</verse>
        <verse osisID='Luke.14.5'>Poi disse: Chi di voi, se un asino o un bue gli cade nel pozzo, non lo tirerà subito fuori in giorno di sabato?.</verse>
        <verse osisID='Luke.14.6'>E non potevano rispondere nulla a queste parole.</verse>
        <verse osisID='Luke.14.7'>Osservando poi come gli invitati sceglievano i primi posti, disse loro una parabola:</verse>
        <verse osisID='Luke.14.8'>Quando sei invitato a nozze da qualcuno, non metterti al primo posto, perché non ci sia un altro invitato più ragguardevole di te</verse>
        <verse osisID='Luke.14.9'>e colui che ha invitato te e lui venga a dirti: Cedigli il posto! Allora dovrai con vergogna occupare l'ultimo posto.</verse>
        <verse osisID='Luke.14.10'>Invece quando sei invitato, và a metterti all'ultimo posto, perché venendo colui che ti ha invitato ti dica: Amico, passa più avanti. Allora ne avrai onore davanti a tutti i commensali.</verse>
        <verse osisID='Luke.14.11'>Perché chiunque si esalta sarà umiliato, e chi si umilia sarà esaltato.</verse>
        <verse osisID='Luke.14.12'>Disse poi a colui che l'aveva invitato: Quando offri un pranzo o una cena, non invitare i tuoi amici, né i tuoi fratelli, né i tuoi parenti, né i ricchi vicini, perché anch'essi non ti invitino a loro volta e tu abbia il contraccambio.</verse>
        <verse osisID='Luke.14.13'>Al contrario, quando dai un banchetto, invita poveri, storpi, zoppi, ciechi;</verse>
        <verse osisID='Luke.14.14'>e sarai beato perché non hanno da ricambiarti. Riceverai infatti la tua ricompensa alla risurrezione dei giusti.</verse>
        <verse osisID='Luke.14.15'>Uno dei commensali, avendo udito ciò, gli disse: Beato chi mangerà il pane nel regno di Dio!.</verse>
        <verse osisID='Luke.14.16'>Gesù rispose: Un uomo diede una grande cena e fece molti inviti.</verse>
        <verse osisID='Luke.14.17'>All'ora della cena, mandò il suo servo a dire agli invitati: Venite, è pronto.</verse>
        <verse osisID='Luke.14.18'>Ma tutti, all'unanimità, cominciarono a scusarsi. Il primo disse: Ho comprato un campo e devo andare a vederlo; ti prego, considerami giustificato.</verse>
        <verse osisID='Luke.14.19'>Un altro disse: Ho comprato cinque paia di buoi e vado a provarli; ti prego, considerami giustificato.</verse>
        <verse osisID='Luke.14.20'>Un altro disse: Ho preso moglie e perciò non posso venire.</verse>
        <verse osisID='Luke.14.21'>Al suo ritorno il servo riferì tutto questo al padrone. Allora il padrone di casa, irritato, disse al servo: Esci subito per le piazze e per le vie della città e conduci qui poveri, storpi, ciechi e zoppi.</verse>
        <verse osisID='Luke.14.22'>Il servo disse: Signore, è stato fatto come hai ordinato, ma c'è ancora posto.</verse>
        <verse osisID='Luke.14.23'>Il padrone allora disse al servo: Esci per le strade e lungo le siepi, spingili a entrare, perché la mia casa si riempia.</verse>
        <verse osisID='Luke.14.24'>Perché vi dico: Nessuno di quegli uomini che erano stati invitati assaggerà la mia cena.</verse>
        <verse osisID='Luke.14.25'>Siccome molta gente andava con lui, egli si voltò e disse:</verse>
        <verse osisID='Luke.14.26'>Se uno viene a me e non odia suo padre, sua madre, la moglie, i figli, i fratelli, le sorelle e perfino la propria vita, non può essere mio discepolo.</verse>
        <verse osisID='Luke.14.27'>Chi non porta la propria croce e non viene dietro di me, non può essere mio discepolo.</verse>
        <verse osisID='Luke.14.28'>Chi di voi, volendo costruire una torre, non si siede prima a calcolarne la spesa, se ha i mezzi per portarla a compimento?</verse>
        <verse osisID='Luke.14.29'>Per evitare che, se getta le fondamenta e non può finire il lavoro, tutti coloro che vedono comincino a deriderlo, dicendo:</verse>
        <verse osisID='Luke.14.30'>Costui ha iniziato a costruire, ma non è stato capace di finire il lavoro.</verse>
        <verse osisID='Luke.14.31'>Oppure quale re, partendo in guerra contro un altro re, non siede prima a esaminare se può affrontare con diecimila uomini chi gli viene incontro con ventimila?</verse>
        <verse osisID='Luke.14.32'>Se no, mentre l'altro è ancora lontano, gli manda un'ambasceria per la pace.</verse>
        <verse osisID='Luke.14.33'>Così chiunque di voi non rinunzia a tutti i suoi averi, non può essere mio discepolo.</verse>
        <verse osisID='Luke.14.34'>Il sale è buono, ma se anche il sale perdesse il sapore, con che cosa lo si salerà?</verse>
        <verse osisID='Luke.14.35'>Non serve né per la terra né per il concime e così lo buttano via. Chi ha orecchi per intendere, intenda.</verse>
      </chapter>
      <chapter osisID='Luke.15'>
        <verse osisID='Luke.15.1'>Si avvicinavano a lui tutti i pubblicani e i peccatori per ascoltarlo.</verse>
        <verse osisID='Luke.15.2'>I farisei e gli scribi mormoravano: Costui riceve i peccatori e mangia con loro.</verse>
        <verse osisID='Luke.15.3'>Allora egli disse loro questa parabola:</verse>
        <verse osisID='Luke.15.4'>Chi di voi se ha cento pecore e ne perde una, non lascia le novantanove nel deserto e va dietro a quella perduta, finché non la ritrova?</verse>
        <verse osisID='Luke.15.5'>Ritrovatala, se la mette in spalla tutto contento,</verse>
        <verse osisID='Luke.15.6'>va a casa, chiama gli amici e i vicini dicendo: Rallegratevi con me, perché ho trovato la mia pecora che era perduta.</verse>
        <verse osisID='Luke.15.7'>Così, vi dico, ci sarà più gioia in cielo per un peccatore convertito, che per novantanove giusti che non hanno bisogno di conversione.</verse>
        <verse osisID='Luke.15.8'>O quale donna, se ha dieci dramme e ne perde una, non accende la lucerna e spazza la casa e cerca attentamente finché non la ritrova?</verse>
        <verse osisID='Luke.15.9'>E dopo averla trovata, chiama le amiche e le vicine, dicendo: Rallegratevi con me, perché ho ritrovato la dramma che avevo perduta.</verse>
        <verse osisID='Luke.15.10'>Così, vi dico, c'è gioia davanti agli angeli di Dio per un solo peccatore che si converte.</verse>
        <verse osisID='Luke.15.11'>Disse ancora: Un uomo aveva due figli.</verse>
        <verse osisID='Luke.15.12'>Il più giovane disse al padre: Padre, dammi la parte del patrimonio che mi spetta. E il padre divise tra loro le sostanze.</verse>
        <verse osisID='Luke.15.13'>Dopo non molti giorni, il figlio più giovane, raccolte le sue cose, partì per un paese lontano e là sperperò le sue sostanze vivendo da dissoluto.</verse>
        <verse osisID='Luke.15.14'>Quando ebbe speso tutto, in quel paese venne una grande carestia ed egli cominciò a trovarsi nel bisogno.</verse>
        <verse osisID='Luke.15.15'>Allora andò e si mise a servizio di uno degli abitanti di quella regione, che lo mandò nei campi a pascolare i porci.</verse>
        <verse osisID='Luke.15.16'>Avrebbe voluto saziarsi con le carrube che mangiavano i porci; ma nessuno gliene dava.</verse>
        <verse osisID='Luke.15.17'>Allora rientrò in se stesso e disse: Quanti salariati in casa di mio padre hanno pane in abbondanza e io qui muoio di fame!</verse>
        <verse osisID='Luke.15.18'>Mi leverò e andrò da mio padre e gli dirò: Padre, ho peccato contro il Cielo e contro di te;</verse>
        <verse osisID='Luke.15.19'>non sono più degno di esser chiamato tuo figlio. Trattami come uno dei tuoi garzoni.</verse>
        <verse osisID='Luke.15.20'>Partì e si incamminò verso suo padre. gli si gettò al collo e lo baciò.</verse>
        <verse osisID='Luke.15.21'>Il figlio gli disse: Padre, ho peccato contro il Cielo e contro di te; non sono più degno di esser chiamato tuo figlio.</verse>
        <verse osisID='Luke.15.22'>Ma il padre disse ai servi: Presto, portate qui il vestito più bello e rivestitelo, mettetegli l'anello al dito e i calzari ai piedi.</verse>
        <verse osisID='Luke.15.23'>Portate il vitello grasso, ammazzatelo, mangiamo e facciamo festa,</verse>
        <verse osisID='Luke.15.24'>perché questo mio figlio era morto ed è tornato in vita, era perduto ed è stato ritrovato. E cominciarono a far festa.</verse>
        <verse osisID='Luke.15.25'>Il figlio maggiore si trovava nei campi. Al ritorno, quando fu vicino a casa, udì la musica e le danze;</verse>
        <verse osisID='Luke.15.26'>chiamò un servo e gli domandò che cosa fosse tutto ciò.</verse>
        <verse osisID='Luke.15.27'>Il servo gli rispose: E' tornato tuo fratello e il padre ha fatto ammazzare il vitello grasso, perché lo ha riavuto sano e salvo.</verse>
        <verse osisID='Luke.15.28'>Egli si arrabbiò, e non voleva entrare. Il padre allora uscì a pregarlo.</verse>
        <verse osisID='Luke.15.29'>Ma lui rispose a suo padre: Ecco, io ti servo da tanti anni e non ho mai trasgredito un tuo comando, e tu non mi hai dato mai un capretto per far festa con i miei amici.</verse>
        <verse osisID='Luke.15.30'>Ma ora che questo tuo figlio che ha divorato i tuoi averi con le prostitute è tornato, per lui hai ammazzato il vitello grasso.</verse>
        <verse osisID='Luke.15.31'>Gli rispose il padre: Figlio, tu sei sempre con me e tutto ciò che è mio è tuo;</verse>
        <verse osisID='Luke.15.32'>ma bisognava far festa e rallegrarsi, perché questo tuo fratello era morto ed è tornato in vita, era perduto ed è stato ritrovato.</verse>
      </chapter>
      <chapter osisID='Luke.16'>
        <verse osisID='Luke.16.1'>Diceva anche ai discepoli: C'era un uomo ricco che aveva un amministratore, e questi fu accusato dinanzi a lui di sperperare i suoi averi.</verse>
        <verse osisID='Luke.16.2'>Lo chiamò e gli disse: Che è questo che sento dire di te? Rendi conto della tua amministrazione, perché non puoi più essere amministratore.</verse>
        <verse osisID='Luke.16.3'>L'amministratore disse tra sé: Che farò ora che il mio padrone mi toglie l'amministrazione? Zappare, non ho forza, mendicare, mi vergogno.</verse>
        <verse osisID='Luke.16.4'>So io che cosa fare perché, quando sarò stato allontanato dall'amministrazione, ci sia qualcuno che mi accolga in casa sua.</verse>
        <verse osisID='Luke.16.5'>Chiamò uno per uno i debitori del padrone e disse al primo:</verse>
        <verse osisID='Luke.16.6'>Tu quanto devi al mio padrone? Quello rispose: Cento barili d'olio. Gli disse: Prendi la tua ricevuta, siediti e scrivi subito cinquanta.</verse>
        <verse osisID='Luke.16.7'>Poi disse a un altro: Tu quanto devi? Rispose: Cento misure di grano. Gli disse: Prendi la tua ricevuta e scrivi ottanta.</verse>
        <verse osisID='Luke.16.8'>Il padrone lodò quell'amministratore disonesto, perché aveva agito con scaltrezza. I figli di questo mondo, infatti, verso i loro pari sono più scaltri dei figli della luce.</verse>
        <verse osisID='Luke.16.9'>Ebbene, io vi dico: Procuratevi amici con la disonesta ricchezza, perché, quand'essa verrà a mancare, vi accolgano nelle dimore eterne.</verse>
        <verse osisID='Luke.16.10'>Chi è fedele nel poco, è fedele anche nel molto; e chi è disonesto nel poco, è disonesto anche nel molto.</verse>
        <verse osisID='Luke.16.11'>Se dunque non siete stati fedeli nella disonesta ricchezza, chi vi affiderà quella vera?</verse>
        <verse osisID='Luke.16.12'>E se non siete stati fedeli nella ricchezza altrui, chi vi darà la vostra?</verse>
        <verse osisID='Luke.16.13'>Nessun servo può servire a due padroni: o odierà l'uno e amerà l'altro oppure si affezionerà all'uno e disprezzerà l'altro. Non potete servire a Dio e a mammona.</verse>
        <verse osisID='Luke.16.14'>I farisei, che erano attaccati al denaro, ascoltavano tutte queste cose e si beffavano di lui.</verse>
        <verse osisID='Luke.16.15'>Egli disse: Voi vi ritenete giusti davanti agli uomini, ma Dio conosce i vostri cuori: ciò che è esaltato fra gli uomini è cosa detestabile davanti a Dio.</verse>
        <verse osisID='Luke.16.16'>La Legge e i Profeti fino a Giovanni; da allora in poi viene annunziato il regno di Dio e ognuno si sforza per entrarvi.</verse>
        <verse osisID='Luke.16.17'>E' più facile che abbiano fine il cielo e la terra, anziché cada un solo trattino della Legge.</verse>
        <verse osisID='Luke.16.18'>Chiunque ripudia la propria moglie e ne sposa un'altra, commette adulterio; chi sposa una donna ripudiata dal marito, commette adulterio.</verse>
        <verse osisID='Luke.16.19'>C'era un uomo ricco, che vestiva di porpora e di bisso e tutti i giorni banchettava lautamente.</verse>
        <verse osisID='Luke.16.20'>Un mendicante, di nome Lazzaro, giaceva alla sua porta, coperto di piaghe,</verse>
        <verse osisID='Luke.16.21'>bramoso di sfamarsi di quello che cadeva dalla mensa del ricco. Perfino i cani venivano a leccare le sue piaghe.</verse>
        <verse osisID='Luke.16.22'>Un giorno il povero morì e fu portato dagli angeli nel seno di Abramo. Morì anche il ricco e fu sepolto.</verse>
        <verse osisID='Luke.16.23'>Stando nell'inferno tra i tormenti, levò gli occhi e vide di lontano Abramo e Lazzaro accanto a lui.</verse>
        <verse osisID='Luke.16.24'>Allora gridando disse: Padre Abramo, abbi pietà di me e manda Lazzaro a intingere nell'acqua la punta del dito e bagnarmi la lingua, perché questa fiamma mi tortura.</verse>
        <verse osisID='Luke.16.25'>Ma Abramo rispose: Figlio, ricordati che hai ricevuto i tuoi beni durante la vita e Lazzaro parimenti i suoi mali; ora invece lui è consolato e tu sei in mezzo ai tormenti.</verse>
        <verse osisID='Luke.16.26'>Per di più, tra noi e voi è stabilito un grande abisso: coloro che di qui vogliono passare da voi non possono, né di costì si può attraversare fino a noi.</verse>
        <verse osisID='Luke.16.27'>E quegli replicò: Allora, padre, ti prego di mandarlo a casa di mio padre,</verse>
        <verse osisID='Luke.16.28'>perché ho cinque fratelli. Li ammonisca, perché non vengano anch'essi in questo luogo di tormento.</verse>
        <verse osisID='Luke.16.29'>Ma Abramo rispose: Hanno Mosè e i Profeti; ascoltino loro.</verse>
        <verse osisID='Luke.16.30'>E lui: No, padre Abramo, ma se qualcuno dai morti andrà da loro, si ravvederanno.</verse>
        <verse osisID='Luke.16.31'>Abramo rispose: Se non ascoltano Mosè e i Profeti, neanche se uno risuscitasse dai morti saranno persuasi.</verse>
      </chapter>
      <chapter osisID='Luke.17'>
        <verse osisID='Luke.17.1'>Disse ancora ai suoi discepoli: E' inevitabile che avvengano scandali, ma guai a colui per cui avvengono.</verse>
        <verse osisID='Luke.17.2'>E' meglio per lui che gli sia messa al collo una pietra da mulino e venga gettato nel mare, piuttosto che scandalizzare uno di questi piccoli.</verse>
        <verse osisID='Luke.17.3'>State attenti a voi stessi! Se un tuo fratello pecca, rimproveralo; ma se si pente, perdonagli.</verse>
        <verse osisID='Luke.17.4'>E se pecca sette volte al giorno contro di te e sette volte ti dice: Mi pento, tu gli perdonerai.</verse>
        <verse osisID='Luke.17.5'>Gli apostoli dissero al Signore:</verse>
        <verse osisID='Luke.17.6'>Aumenta la nostra fede!. Il Signore rispose: Se aveste fede quanto un granellino di senapa, potreste dire a questo gelso: Sii sradicato e trapiantato nel mare, ed esso vi ascolterebbe.</verse>
        <verse osisID='Luke.17.7'>Chi di voi, se ha un servo ad arare o a pascolare il gregge, gli dirà quando rientra dal campo: Vieni subito e mettiti a tavola?</verse>
        <verse osisID='Luke.17.8'>Non gli dirà piuttosto: Preparami da mangiare, rimboccati la veste e servimi, finché io abbia mangiato e bevuto, e dopo mangerai e berrai anche tu?</verse>
        <verse osisID='Luke.17.9'>Si riterrà obbligato verso il suo servo, perché ha eseguito gli ordini ricevuti?</verse>
        <verse osisID='Luke.17.10'>Così anche voi, quando avrete fatto tutto quello che vi è stato ordinato, dite: Siamo servi inutili. Abbiamo fatto quanto dovevamo fare.</verse>
        <verse osisID='Luke.17.11'>Durante il viaggio verso Gerusalemme, Gesù attraversò la Samaria e la Galilea.</verse>
        <verse osisID='Luke.17.12'>Entrando in un villaggio, gli vennero incontro dieci lebbrosi i quali, fermatisi a distanza,</verse>
        <verse osisID='Luke.17.13'>alzarono la voce, dicendo: Gesù maestro, abbi pietà di noi!.</verse>
        <verse osisID='Luke.17.14'>Appena li vide, Gesù disse: Andate a presentarvi ai sacerdoti. E mentre essi andavano, furono sanati.</verse>
        <verse osisID='Luke.17.15'>Uno di loro, vedendosi guarito, tornò indietro lodando Dio a gran voce;</verse>
        <verse osisID='Luke.17.16'>e si gettò ai piedi di Gesù per ringraziarlo. Era un Samaritano.</verse>
        <verse osisID='Luke.17.17'>Ma Gesù osservò: Non sono stati guariti tutti e dieci? E gli altri nove dove sono?</verse>
        <verse osisID='Luke.17.18'>Non si è trovato chi tornasse a render gloria a Dio, all'infuori di questo straniero?. E gli disse:</verse>
        <verse osisID='Luke.17.19'>Alzati e và; la tua fede ti ha salvato!.</verse>
        <verse osisID='Luke.17.20'>Interrogato dai farisei: Quando verrà il regno di Dio?, rispose:</verse>
        <verse osisID='Luke.17.21'>Il regno di Dio non viene in modo da attirare l'attenzione, e nessuno dirà: Eccolo qui, o: eccolo là. Perché il regno di Dio è in mezzo a voi!.</verse>
        <verse osisID='Luke.17.22'>Disse ancora ai discepoli: Verrà un tempo in cui desidererete vedere anche uno solo dei giorni del Figlio dell'uomo, ma non lo vedrete.</verse>
        <verse osisID='Luke.17.23'>Vi diranno: Eccolo là, o: eccolo qua; non andateci, non seguiteli.</verse>
        <verse osisID='Luke.17.24'>Perché come il lampo, guizzando, brilla da un capo all'altro del cielo, così sarà il Figlio dell'uomo nel suo giorno.</verse>
        <verse osisID='Luke.17.25'>Ma prima è necessario che egli soffra molto e venga ripudiato da questa generazione.</verse>
        <verse osisID='Luke.17.26'>Come avvenne al tempo di Noè, così sarà nei giorni del Figlio dell'uomo:</verse>
        <verse osisID='Luke.17.27'>mangiavano, bevevano, si ammogliavano e si maritavano, fino al giorno in cui Noè entrò nell'arca e venne il diluvio e li fece perire tutti.</verse>
        <verse osisID='Luke.17.28'>Come avvenne anche al tempo di Lot: mangiavano, bevevano, compravano, vendevano, piantavano, costruivano;</verse>
        <verse osisID='Luke.17.29'>ma nel giorno in cui Lot uscì da Sòdoma piovve fuoco e zolfo dal cielo e li fece perire tutti.</verse>
        <verse osisID='Luke.17.30'>Così sarà nel giorno in cui il Figlio dell'uomo si rivelerà.</verse>
        <verse osisID='Luke.17.31'>In quel giorno, chi si troverà sulla terrazza, se le sue cose sono in casa, non scenda a prenderle; così chi si troverà nel campo, non torni indietro.</verse>
        <verse osisID='Luke.17.32'>Ricordatevi della moglie di Lot.</verse>
        <verse osisID='Luke.17.33'>Chi cercherà di salvare la propria vita la perderà, chi invece la perde la salverà.</verse>
        <verse osisID='Luke.17.34'>Vi dico: in quella notte due si troveranno in un letto: l'uno verrà preso e l'altro lasciato;</verse>
        <verse osisID='Luke.17.35'>due donne staranno a macinare nello stesso luogo: l'una verrà presa e l'altra lasciata.</verse>
        <verse osisID='Luke.17.36'>.</verse>
        <verse osisID='Luke.17.37'>Allora i discepoli gli chiesero: Dove, Signore?. Ed egli disse loro: Dove sarà il cadavere, là si raduneranno anche gli avvoltoi.</verse>
      </chapter>
      <chapter osisID='Luke.18'>
        <verse osisID='Luke.18.1'>Disse loro una parabola sulla necessità di pregare sempre, senza stancarsi:</verse>
        <verse osisID='Luke.18.2'>C'era in una città un giudice, che non temeva Dio e non aveva riguardo per nessuno.</verse>
        <verse osisID='Luke.18.3'>In quella città c'era anche una vedova, che andava da lui e gli diceva: Fammi giustizia contro il mio avversario.</verse>
        <verse osisID='Luke.18.4'>Per un certo tempo egli non volle; ma poi disse tra sé: Anche se non temo Dio e non ho rispetto di nessuno,</verse>
        <verse osisID='Luke.18.5'>poiché questa vedova è così molesta le farò giustizia, perché non venga continuamente a importunarmi.</verse>
        <verse osisID='Luke.18.6'>E il Signore soggiunse: Avete udito ciò che dice il giudice disonesto.</verse>
        <verse osisID='Luke.18.7'>E Dio non farà giustizia ai suoi eletti che gridano giorno e notte verso di lui, e li farà a lungo aspettare?</verse>
        <verse osisID='Luke.18.8'>Vi dico che farà loro giustizia prontamente. Ma il Figlio dell'uomo, quando verrà, troverà la fede sulla terra?.</verse>
        <verse osisID='Luke.18.9'>Disse ancora questa parabola per alcuni che presumevano di esser giusti e disprezzavano gli altri:</verse>
        <verse osisID='Luke.18.10'>Due uomini salirono al tempio a pregare: uno era fariseo e l'altro pubblicano.</verse>
        <verse osisID='Luke.18.11'>Il fariseo, stando in piedi, pregava così tra sé: O Dio, ti ringrazio che non sono come gli altri uomini, ladri, ingiusti, adùlteri, e neppure come questo pubblicano.</verse>
        <verse osisID='Luke.18.12'>Digiuno due volte la settimana e pago le decime di quanto possiedo.</verse>
        <verse osisID='Luke.18.13'>Il pubblicano invece, fermatosi a distanza, non osava nemmeno alzare gli occhi al cielo, ma si batteva il petto dicendo: O Dio, abbi pietà di me peccatore.</verse>
        <verse osisID='Luke.18.14'>Io vi dico: questi tornò a casa sua giustificato, a differenza dell'altro, perché chi si esalta sarà umiliato e chi si umilia sarà esaltato.</verse>
        <verse osisID='Luke.18.15'>Gli presentavano anche i bambini perché li accarezzasse, ma i discepoli, vedendo ciò, li rimproveravano.</verse>
        <verse osisID='Luke.18.16'>Allora Gesù li fece venire avanti e disse: Lasciate che i bambini vengano a me, non glielo impedite perché a chi è come loro appartiene il regno di Dio.</verse>
        <verse osisID='Luke.18.17'>In verità vi dico: Chi non accoglie il regno di Dio come un bambino, non vi entrerà.</verse>
        <verse osisID='Luke.18.18'>Un notabile lo interrogò: Maestro buono, che devo fare per ottenere la vita eterna?.</verse>
        <verse osisID='Luke.18.19'>Gesù gli rispose: Perché mi dici buono? Nessuno è buono, se non uno solo, Dio.</verse>
        <verse osisID='Luke.18.20'>Tu conosci i comandamenti: Non commettere adulterio, non uccidere, non rubare, non testimoniare il falso, onora tuo padre e tua madre.</verse>
        <verse osisID='Luke.18.21'>Costui disse: Tutto questo l'ho osservato fin dalla mia giovinezza.</verse>
        <verse osisID='Luke.18.22'>Udito ciò, Gesù gli disse: Una cosa ancora ti manca: vendi tutto quello che hai, distribuiscilo ai poveri e avrai un tesoro nei cieli; poi vieni e seguimi.</verse>
        <verse osisID='Luke.18.23'>Ma quegli, udite queste parole, divenne assai triste, perché era molto ricco.</verse>
        <verse osisID='Luke.18.24'>Quando Gesù lo vide, disse: Quant'è difficile, per coloro che possiedono ricchezze entrare nel regno di Dio.</verse>
        <verse osisID='Luke.18.25'>E' più facile per un cammello passare per la cruna di un ago che per un ricco entrare nel regno di Dio!.</verse>
        <verse osisID='Luke.18.26'>Quelli che ascoltavano dissero: Allora chi potrà essere salvato?.</verse>
        <verse osisID='Luke.18.27'>Rispose: Ciò che è impossibile agli uomini, è possibile a Dio.</verse>
        <verse osisID='Luke.18.28'>Pietro allora disse: Noi abbiamo lasciato tutte le nostre cose e ti abbiamo seguito.</verse>
        <verse osisID='Luke.18.29'>Ed egli rispose: In verità vi dico, non c'è nessuno che abbia lasciato casa o moglie o fratelli o genitori o figli per il regno di Dio,</verse>
        <verse osisID='Luke.18.30'>che non riceva molto di più nel tempo presente e la vita eterna nel tempo che verrà.</verse>
        <verse osisID='Luke.18.31'>Poi prese con sé i Dodici e disse loro: Ecco, noi andiamo a Gerusalemme, e tutto ciò che fu scritto dai profeti riguardo al Figlio dell'uomo si compirà.</verse>
        <verse osisID='Luke.18.32'>Sarà consegnato ai pagani, schernito, oltraggiato, coperto di sputi</verse>
        <verse osisID='Luke.18.33'>e, dopo averlo flagellato, lo uccideranno e il terzo giorno risorgerà.</verse>
        <verse osisID='Luke.18.34'>Ma non compresero nulla di tutto questo; quel parlare restava oscuro per loro e non capivano ciò che egli aveva detto.</verse>
        <verse osisID='Luke.18.35'>Mentre si avvicinava a Gerico, un cieco era seduto a mendicare lungo la strada.</verse>
        <verse osisID='Luke.18.36'>Sentendo passare la gente, domandò che cosa accadesse.</verse>
        <verse osisID='Luke.18.37'>Gli risposero: Passa Gesù il Nazareno!.</verse>
        <verse osisID='Luke.18.38'>Allora incominciò a gridare: Gesù, figlio di Davide, abbi pietà di me!.</verse>
        <verse osisID='Luke.18.39'>Quelli che camminavano avanti lo sgridavano, perché tacesse; ma lui continuava ancora più forte: Figlio di Davide, abbi pietà di me!.</verse>
        <verse osisID='Luke.18.40'>Gesù allora si fermò e ordinò che glielo conducessero. Quando gli fu vicino, gli domandò:</verse>
        <verse osisID='Luke.18.41'>Che vuoi che io faccia per te?. Egli rispose: Signore, che io riabbia la vista.</verse>
        <verse osisID='Luke.18.42'>E Gesù gli disse: Abbi di nuovo la vista! La tua fede ti ha salvato.</verse>
        <verse osisID='Luke.18.43'>Subito ci vide di nuovo e cominciò a seguirlo lodando Dio. E tutto il popolo, alla vista di ciò, diede lode a Dio.</verse>
      </chapter>
      <chapter osisID='Luke.19'>
        <verse osisID='Luke.19.1'>Entrato in Gerico, attraversava la città.</verse>
        <verse osisID='Luke.19.2'>Ed ecco un uomo di nome Zaccheo, capo dei pubblicani e ricco,</verse>
        <verse osisID='Luke.19.3'>cercava di vedere quale fosse Gesù, ma non gli riusciva a causa della folla, poiché era piccolo di statura.</verse>
        <verse osisID='Luke.19.4'>Allora corse avanti e, per poterlo vedere, salì su un sicomoro, poiché doveva passare di là.</verse>
        <verse osisID='Luke.19.5'>Quando giunse sul luogo, Gesù alzò lo sguardo e gli disse: Zaccheo, scendi subito, perché oggi devo fermarmi a casa tua.</verse>
        <verse osisID='Luke.19.6'>In fretta scese e lo accolse pieno di gioia.</verse>
        <verse osisID='Luke.19.7'>Vedendo ciò, tutti mormoravano: E' andato ad alloggiare da un peccatore!.</verse>
        <verse osisID='Luke.19.8'>Ma Zaccheo, alzatosi, disse al Signore: Ecco, Signore, io do la metà dei miei beni ai poveri; e se ho frodato qualcuno, restituisco quattro volte tanto.</verse>
        <verse osisID='Luke.19.9'>Gesù gli rispose: Oggi la salvezza è entrata in questa casa, perché anch'egli è figlio di Abramo;</verse>
        <verse osisID='Luke.19.10'>il Figlio dell'uomo infatti è venuto a cercare e a salvare ciò che era perduto.</verse>
        <verse osisID='Luke.19.11'>Mentre essi stavano ad ascoltare queste cose, Gesù disse ancora una parabola perché era vicino a Gerusalemme ed essi credevano che il regno di Dio dovesse manifestarsi da un momento all'altro.</verse>
        <verse osisID='Luke.19.12'>Disse dunque: Un uomo di nobile stirpe partì per un paese lontano per ricevere un titolo regale e poi ritornare.</verse>
        <verse osisID='Luke.19.13'>Chiamati dieci servi, consegnò loro dieci mine, dicendo: Impiegatele fino al mio ritorno.</verse>
        <verse osisID='Luke.19.14'>Ma i suoi cittadini lo odiavano e gli mandarono dietro un'ambasceria a dire: Non vogliamo che costui venga a regnare su di noi.</verse>
        <verse osisID='Luke.19.15'>Quando fu di ritorno, dopo aver ottenuto il titolo di re, fece chiamare i servi ai quali aveva consegnato il denaro, per vedere quanto ciascuno avesse guadagnato.</verse>
        <verse osisID='Luke.19.16'>Si presentò il primo e disse: Signore, la tua mina ha fruttato altre dieci mine.</verse>
        <verse osisID='Luke.19.17'>Gli disse: Bene, bravo servitore; poiché ti sei mostrato fedele nel poco, ricevi il potere sopra dieci città.</verse>
        <verse osisID='Luke.19.18'>Poi si presentò il secondo e disse: La tua mina, signore, ha fruttato altre cinque mine.</verse>
        <verse osisID='Luke.19.19'>Anche a questo disse: Anche tu sarai a capo di cinque città.</verse>
        <verse osisID='Luke.19.20'>Venne poi anche l'altro e disse: Signore, ecco la tua mina, che ho tenuta riposta in un fazzoletto;</verse>
        <verse osisID='Luke.19.21'>avevo paura di te che sei un uomo severo e prendi quello che non hai messo in deposito, mieti quello che non hai seminato.</verse>
        <verse osisID='Luke.19.22'>Gli rispose: Dalle tue stesse parole ti giudico, servo malvagio! Sapevi che sono un uomo severo, che prendo quello che non ho messo in deposito e mieto quello che non ho seminato:</verse>
        <verse osisID='Luke.19.23'>perché allora non hai consegnato il mio denaro a una banca? Al mio ritorno l'avrei riscosso con gli interessi.</verse>
        <verse osisID='Luke.19.24'>Disse poi ai presenti: Toglietegli la mina e datela a colui che ne ha dieci</verse>
        <verse osisID='Luke.19.25'>Gli risposero: Signore, ha gia dieci mine!</verse>
        <verse osisID='Luke.19.26'>Vi dico: A chiunque ha sarà dato; ma a chi non ha sarà tolto anche quello che ha.</verse>
        <verse osisID='Luke.19.27'>E quei miei nemici che non volevano che diventassi loro re, conduceteli qui e uccideteli davanti a me.</verse>
        <verse osisID='Luke.19.28'>Dette queste cose, Gesù proseguì avanti agli altri salendo verso Gerusalemme.</verse>
        <verse osisID='Luke.19.29'>Quando fu vicino a Bètfage e a Betània, presso il monte detto degli Ulivi, inviò due discepoli dicendo:</verse>
        <verse osisID='Luke.19.30'>Andate nel villaggio di fronte; entrando, troverete un puledro legato, sul quale nessuno è mai salito; scioglietelo e portatelo qui.</verse>
        <verse osisID='Luke.19.31'>E se qualcuno vi chiederà: Perché lo sciogliete?, direte così: Il Signore ne ha bisogno.</verse>
        <verse osisID='Luke.19.32'>Gli inviati andarono e trovarono tutto come aveva detto.</verse>
        <verse osisID='Luke.19.33'>Mentre scioglievano il puledro, i proprietari dissero loro: Perché sciogliete il puledro?.</verse>
        <verse osisID='Luke.19.34'>Essi risposero: Il Signore ne ha bisogno.</verse>
        <verse osisID='Luke.19.35'>Lo condussero allora da Gesù; e gettati i loro mantelli sul puledro, vi fecero salire Gesù.</verse>
        <verse osisID='Luke.19.36'>Via via che egli avanzava, stendevano i loro mantelli sulla strada.</verse>
        <verse osisID='Luke.19.37'>Era ormai vicino alla discesa del monte degli Ulivi, quando tutta la folla dei discepoli, esultando, cominciò a lodare Dio a gran voce, per tutti i prodigi che avevano veduto, dicendo:</verse>
        <verse osisID='Luke.19.38'>Benedetto colui che viene, il re, nel nome del Signore. Pace in cielo e gloria nel più alto dei cieli!.</verse>
        <verse osisID='Luke.19.39'>Alcuni farisei tra la folla gli dissero: Maestro, rimprovera i tuoi discepoli.</verse>
        <verse osisID='Luke.19.40'>Ma egli rispose: Vi dico che, se questi taceranno, grideranno le pietre.</verse>
        <verse osisID='Luke.19.41'>Quando fu vicino, alla vista della città, pianse su di essa, dicendo:</verse>
        <verse osisID='Luke.19.42'>Se avessi compreso anche tu, in questo giorno, la via della pace. Ma ormai è stata nascosta ai tuoi occhi.</verse>
        <verse osisID='Luke.19.43'>Giorni verranno per te in cui i tuoi nemici ti cingeranno di trincee, ti circonderanno e ti stringeranno da ogni parte;</verse>
        <verse osisID='Luke.19.44'>abbatteranno te e i tuoi figli dentro di te e non lasceranno in te pietra su pietra, perché non hai riconosciuto il tempo in cui sei stata visitata.</verse>
        <verse osisID='Luke.19.45'>Entrato poi nel tempio, cominciò a cacciare i venditori,</verse>
        <verse osisID='Luke.19.46'>dicendo: Sta scritto: Ma voi ne avete fatto una spelonca di ladri!.</verse>
        <verse osisID='Luke.19.47'>Ogni giorno insegnava nel tempio. I sommi sacerdoti e gli scribi cercavano di farlo perire e così anche i notabili del popolo;</verse>
        <verse osisID='Luke.19.48'>ma non sapevano come fare, perché tutto il popolo pendeva dalle sue parole.</verse>
      </chapter>
      <chapter osisID='Luke.20'>
        <verse osisID='Luke.20.1'>Un giorno, mentre istruiva il popolo nel tempio e annunziava la parola di Dio, si avvicinarono i sommi sacerdoti e gli scribi con gli anziani e si rivolsero a lui dicendo:</verse>
        <verse osisID='Luke.20.2'>Dicci con quale autorità fai queste cose o chi è che t'ha dato quest'autorità.</verse>
        <verse osisID='Luke.20.3'>E Gesù disse loro: Vi farò anch'io una domanda e voi rispondetemi:</verse>
        <verse osisID='Luke.20.4'>Il battesimo di Giovanni veniva dal Cielo o dagli uomini?.</verse>
        <verse osisID='Luke.20.5'>Allora essi discutevano fra loro: Se diciamo "dal Cielo", risponderà: "Perché non gli avete creduto?".</verse>
        <verse osisID='Luke.20.6'>E se diciamo "dagli uomini", tutto il popolo ci lapiderà, perché è convinto che Giovanni è un profeta.</verse>
        <verse osisID='Luke.20.7'>Risposero quindi di non saperlo.</verse>
        <verse osisID='Luke.20.8'>E Gesù disse loro: Nemmeno io vi dico con quale autorità faccio queste cose.</verse>
        <verse osisID='Luke.20.9'>Poi cominciò a dire al popolo questa parabola: Un uomo piantò una vigna, l'affidò a dei coltivatori e se ne andò lontano per molto tempo.</verse>
        <verse osisID='Luke.20.10'>A suo tempo, mandò un servo da quei coltivatori perché gli dessero una parte del raccolto della vigna. Ma i coltivatori lo percossero e lo rimandarono a mani vuote.</verse>
        <verse osisID='Luke.20.11'>Mandò un altro servo, ma essi percossero anche questo, lo insultarono e lo rimandarono a mani vuote.</verse>
        <verse osisID='Luke.20.12'>Ne mandò ancora un terzo, ma anche questo lo ferirono e lo cacciarono.</verse>
        <verse osisID='Luke.20.13'>Disse allora il padrone della vigna: Che devo fare? Manderò il mio unico figlio; forse di lui avranno rispetto.</verse>
        <verse osisID='Luke.20.14'>Quando lo videro, i coltivatori discutevano fra loro dicendo: Costui è l'erede. Uccidiamolo e così l'eredità sarà nostra.</verse>
        <verse osisID='Luke.20.15'>E lo cacciarono fuori della vigna e l'uccisero. Che cosa farà dunque a costoro il padrone della vigna?</verse>
        <verse osisID='Luke.20.16'>Verrà e manderà a morte quei coltivatori, e affiderà ad altri la vigna. Ma essi, udito ciò, esclamarono: Non sia mai!.</verse>
        <verse osisID='Luke.20.17'>Allora egli si volse verso di loro e disse: Che cos'è dunque ciò che è scritto: è diventata testata d'angolo?</verse>
        <verse osisID='Luke.20.18'>Chiunque cadrà su quella pietra si sfracellerà e a chi cadrà addosso, lo stritolerà.</verse>
        <verse osisID='Luke.20.19'>Gli scribi e i sommi sacerdoti cercarono allora di mettergli addosso le mani, ma ebbero paura del popolo. Avevano capito che quella parabola l'aveva detta per loro.</verse>
        <verse osisID='Luke.20.20'>Postisi in osservazione, mandarono informatori, che si fingessero persone oneste, per coglierlo in fallo nelle sue parole e poi consegnarlo all'autorità e al potere del governatore.</verse>
        <verse osisID='Luke.20.21'>Costoro lo interrogarono: Maestro, sappiamo che parli e insegni con rettitudine e non guardi in faccia a nessuno, ma insegni secondo verità la via di Dio.</verse>
        <verse osisID='Luke.20.22'>E' lecito che noi paghiamo il tributo a Cesare?.</verse>
        <verse osisID='Luke.20.23'>Conoscendo la loro malizia, disse:</verse>
        <verse osisID='Luke.20.24'>Mostratemi un denaro: di chi è l'immagine e l'iscrizione?. Risposero: Di Cesare.</verse>
        <verse osisID='Luke.20.25'>Ed egli disse: Rendete dunque a Cesare ciò che è di Cesare e a Dio ciò che è di Dio.</verse>
        <verse osisID='Luke.20.26'>Così non poterono coglierlo in fallo davanti al popolo e, meravigliati della sua risposta, tacquero.</verse>
        <verse osisID='Luke.20.27'>Gli si avvicinarono poi alcuni sadducei, i quali negano che vi sia la risurrezione, e gli posero questa domanda:</verse>
        <verse osisID='Luke.20.28'>Maestro, Mosè ci ha prescritto: Se a qualcuno muore un fratello che ha moglie, ma senza figli, suo fratello si prenda la vedova e dia una discendenza al proprio fratello.</verse>
        <verse osisID='Luke.20.29'>C'erano dunque sette fratelli: il primo, dopo aver preso moglie, morì senza figli.</verse>
        <verse osisID='Luke.20.30'>Allora la prese il secondo</verse>
        <verse osisID='Luke.20.31'>e poi il terzo e così tutti e sette; e morirono tutti senza lasciare figli.</verse>
        <verse osisID='Luke.20.32'>Da ultimo anche la donna morì.</verse>
        <verse osisID='Luke.20.33'>Questa donna dunque, nella risurrezione, di chi sarà moglie? Poiché tutti e sette l'hanno avuta in moglie.</verse>
        <verse osisID='Luke.20.34'>Gesù rispose: I figli di questo mondo prendono moglie e prendono marito;</verse>
        <verse osisID='Luke.20.35'>ma quelli che sono giudicati degni dell'altro mondo e della risurrezione dai morti, non prendono moglie né marito;</verse>
        <verse osisID='Luke.20.36'>e nemmeno possono più morire, perché sono uguali agli angeli e, essendo figli della risurrezione, sono figli di Dio.</verse>
        <verse osisID='Luke.20.37'>Che poi i morti risorgono, lo ha indicato anche Mosè a proposito del roveto, quando chiama il Signore: Dio di Abramo, Dio di Isacco e Dio di Giacobbe.</verse>
        <verse osisID='Luke.20.38'>Dio non è Dio dei morti, ma dei vivi; perché tutti vivono per lui.</verse>
        <verse osisID='Luke.20.39'>Dissero allora alcuni scribi: Maestro, hai parlato bene.</verse>
        <verse osisID='Luke.20.40'>E non osavano più fargli alcuna domanda.</verse>
        <verse osisID='Luke.20.41'>Egli poi disse loro: Come mai dicono che il Cristo è figlio di Davide,</verse>
        <verse osisID='Luke.20.42'>se Davide stesso nel libro dei Salmi dice: siedi alla mia destra,</verse>
        <verse osisID='Luke.20.43'>finché io ponga i tuoi nemici come sgabello ai tuoi piedi?</verse>
        <verse osisID='Luke.20.44'>Davide dunque lo chiama Signore; perciò come può essere suo figlio?.</verse>
        <verse osisID='Luke.20.45'>E mentre tutto il popolo ascoltava, disse ai discepoli:</verse>
        <verse osisID='Luke.20.46'>Guardatevi dagli scribi che amano passeggiare in lunghe vesti e hanno piacere di esser salutati nelle piazze, avere i primi seggi nelle sinagoghe e i primi posti nei conviti;</verse>
        <verse osisID='Luke.20.47'>divorano le case delle vedove, e in apparenza fanno lunghe preghiere. Essi riceveranno una condanna più severa.</verse>
      </chapter>
      <chapter osisID='Luke.21'>
        <verse osisID='Luke.21.1'>Alzati gli occhi, vide alcuni ricchi che gettavano le loro offerte nel tesoro.</verse>
        <verse osisID='Luke.21.2'>Vide anche una vedova povera che vi gettava due spiccioli</verse>
        <verse osisID='Luke.21.3'>e disse: In verità vi dico: questa vedova, povera, ha messo più di tutti.</verse>
        <verse osisID='Luke.21.4'>Tutti costoro, infatti, han deposto come offerta del loro superfluo, questa invece nella sua miseria ha dato tutto quanto aveva per vivere.</verse>
        <verse osisID='Luke.21.5'>Mentre alcuni parlavano del tempio e delle belle pietre e dei doni votivi che lo adornavano, disse:</verse>
        <verse osisID='Luke.21.6'>Verranno giorni in cui, di tutto quello che ammirate, non resterà pietra su pietra che non venga distrutta.</verse>
        <verse osisID='Luke.21.7'>Gli domandarono: Maestro, quando accadrà questo e quale sarà il segno che ciò sta per compiersi?.</verse>
        <verse osisID='Luke.21.8'>Rispose: Guardate di non lasciarvi ingannare. Molti verranno sotto il mio nome dicendo: "Sono io" e: "Il tempo è prossimo"; non seguiteli.</verse>
        <verse osisID='Luke.21.9'>Quando sentirete parlare di guerre e di rivoluzioni, non vi terrorizzate. Devono infatti accadere prima queste cose, ma non sarà subito la fine.</verse>
        <verse osisID='Luke.21.10'>Poi disse loro: Si solleverà popolo contro popolo e regno contro regno,</verse>
        <verse osisID='Luke.21.11'>e vi saranno di luogo in luogo terremoti, carestie e pestilenze; vi saranno anche fatti terrificanti e segni grandi dal cielo.</verse>
        <verse osisID='Luke.21.12'>Ma prima di tutto questo metteranno le mani su di voi e vi perseguiteranno, consegnandovi alle sinagoghe e alle prigioni, trascinandovi davanti a re e a governatori, a causa del mio nome.</verse>
        <verse osisID='Luke.21.13'>Questo vi darà occasione di render testimonianza.</verse>
        <verse osisID='Luke.21.14'>Mettetevi bene in mente di non preparare prima la vostra difesa;</verse>
        <verse osisID='Luke.21.15'>io vi darò lingua e sapienza, a cui tutti i vostri avversari non potranno resistere, né controbattere.</verse>
        <verse osisID='Luke.21.16'>Sarete traditi perfino dai genitori, dai fratelli, dai parenti e dagli amici, e metteranno a morte alcuni di voi;</verse>
        <verse osisID='Luke.21.17'>sarete odiati da tutti per causa del mio nome.</verse>
        <verse osisID='Luke.21.18'>Ma nemmeno un capello del vostro capo perirà.</verse>
        <verse osisID='Luke.21.19'>Con la vostra perseveranza salverete le vostre anime.</verse>
        <verse osisID='Luke.21.20'>Ma quando vedrete Gerusalemme circondata da eserciti, sappiate allora che la sua devastazione è vicina.</verse>
        <verse osisID='Luke.21.21'>Allora coloro che si trovano nella Giudea fuggano ai monti, coloro che sono dentro la città se ne allontanino, e quelli in campagna non tornino in città;</verse>
        <verse osisID='Luke.21.22'>saranno infatti giorni di vendetta, perché tutto ciò che è stato scritto si compia.</verse>
        <verse osisID='Luke.21.23'>Guai alle donne che sono incinte e allattano in quei giorni, perché vi sarà grande calamità nel paese e ira contro questo popolo.</verse>
        <verse osisID='Luke.21.24'>Cadranno a fil di spada e saranno condotti prigionieri tra tutti i popoli; Gerusalemme sarà calpestata dai pagani finché i tempi dei pagani siano compiuti.</verse>
        <verse osisID='Luke.21.25'>Vi saranno segni nel sole, nella luna e nelle stelle, e sulla terra angoscia di popoli in ansia per il fragore del mare e dei flutti,</verse>
        <verse osisID='Luke.21.26'>mentre gli uomini moriranno per la paura e per l'attesa di ciò che dovrà accadere sulla terra. Le potenze dei cieli infatti saranno sconvolte.</verse>
        <verse osisID='Luke.21.27'>Allora vedranno il Figlio dell'uomo venire su una nube con potenza e gloria grande.</verse>
        <verse osisID='Luke.21.28'>Quando cominceranno ad accadere queste cose, alzatevi e levate il capo, perché la vostra liberazione è vicina.</verse>
        <verse osisID='Luke.21.29'>E disse loro una parabola: Guardate il fico e tutte le piante;</verse>
        <verse osisID='Luke.21.30'>quando gia germogliano, guardandoli capite da voi stessi che ormai l'estate è vicina.</verse>
        <verse osisID='Luke.21.31'>Così pure, quando voi vedrete accadere queste cose, sappiate che il regno di Dio è vicino.</verse>
        <verse osisID='Luke.21.32'>In verità vi dico: non passerà questa generazione finché tutto ciò sia avvenuto.</verse>
        <verse osisID='Luke.21.33'>Il cielo e la terra passeranno, ma le mie parole non passeranno.</verse>
        <verse osisID='Luke.21.34'>State bene attenti che i vostri cuori non si appesantiscano in dissipazioni, ubriachezze e affanni della vita e che quel giorno non vi piombi addosso improvviso;</verse>
        <verse osisID='Luke.21.35'>come un laccio esso si abbatterà sopra tutti coloro che abitano sulla faccia di tutta la terra.</verse>
        <verse osisID='Luke.21.36'>Vegliate e pregate in ogni momento, perché abbiate la forza di sfuggire a tutto ciò che deve accadere, e di comparire davanti al Figlio dell'uomo.</verse>
        <verse osisID='Luke.21.37'>Durante il giorno insegnava nel tempio, la notte usciva e pernottava all'aperto sul monte detto degli Ulivi.</verse>
        <verse osisID='Luke.21.38'>E tutto il popolo veniva a lui di buon mattino nel tempio per ascoltarlo.</verse>
      </chapter>
      <chapter osisID='Luke.22'>
        <verse osisID='Luke.22.1'>Si avvicinava la festa degli Azzimi, chiamata Pasqua,</verse>
        <verse osisID='Luke.22.2'>e i sommi sacerdoti e gli scribi cercavano come toglierlo di mezzo, poiché temevano il popolo.</verse>
        <verse osisID='Luke.22.3'>Allora satana entrò in Giuda, detto Iscariota, che era nel numero dei Dodici.</verse>
        <verse osisID='Luke.22.4'>Ed egli andò a discutere con i sommi sacerdoti e i capi delle guardie sul modo di consegnarlo nelle loro mani.</verse>
        <verse osisID='Luke.22.5'>Essi si rallegrarono e si accordarono di dargli del denaro.</verse>
        <verse osisID='Luke.22.6'>Egli fu d'accordo e cercava l'occasione propizia per consegnarlo loro di nascosto dalla folla.</verse>
        <verse osisID='Luke.22.7'>Venne il giorno degli Azzimi, nel quale si doveva immolare la vittima di Pasqua.</verse>
        <verse osisID='Luke.22.8'>Gesù mandò Pietro e Giovanni dicendo: Andate a preparare per noi la Pasqua, perché possiamo mangiare.</verse>
        <verse osisID='Luke.22.9'>Gli chiesero: Dove vuoi che la prepariamo?.</verse>
        <verse osisID='Luke.22.10'>Ed egli rispose: Appena entrati in città, vi verrà incontro un uomo che porta una brocca d'acqua. Seguitelo nella casa dove entrerà</verse>
        <verse osisID='Luke.22.11'>e direte al padrone di casa: Il Maestro ti dice: Dov'è la stanza in cui posso mangiare la Pasqua con i miei discepoli?</verse>
        <verse osisID='Luke.22.12'>Egli vi mostrerà una sala al piano superiore, grande e addobbata; là preparate.</verse>
        <verse osisID='Luke.22.13'>Essi andarono e trovarono tutto come aveva loro detto e prepararono la Pasqua.</verse>
        <verse osisID='Luke.22.14'>Quando fu l'ora, prese posto a tavola e gli apostoli con lui,</verse>
        <verse osisID='Luke.22.15'>e disse: Ho desiderato ardentemente di mangiare questa Pasqua con voi, prima della mia passione,</verse>
        <verse osisID='Luke.22.16'>poiché vi dico: non la mangerò più, finché essa non si compia nel regno di Dio.</verse>
        <verse osisID='Luke.22.17'>E preso un calice, rese grazie e disse: Prendetelo e distribuitelo tra voi,</verse>
        <verse osisID='Luke.22.18'>poiché vi dico: da questo momento non berrò più del frutto della vite, finché non venga il regno di Dio.</verse>
        <verse osisID='Luke.22.19'>Poi, preso un pane, rese grazie, lo spezzò e lo diede loro dicendo: Questo è il mio corpo che è dato per voi; fate questo in memoria di me.</verse>
        <verse osisID='Luke.22.20'>Allo stesso modo dopo aver cenato, prese il calice dicendo: Questo calice è la nuova alleanza nel mio sangue, che viene versato per voi.</verse>
        <verse osisID='Luke.22.21'>Ma ecco, la mano di chi mi tradisce è con me, sulla tavola.</verse>
        <verse osisID='Luke.22.22'>Il Figlio dell'uomo se ne va, secondo quanto è stabilito; ma guai a quell'uomo dal quale è tradito!.</verse>
        <verse osisID='Luke.22.23'>Allora essi cominciarono a domandarsi a vicenda chi di essi avrebbe fatto ciò.</verse>
        <verse osisID='Luke.22.24'>Sorse anche una discussione, chi di loro poteva esser considerato il più grande.</verse>
        <verse osisID='Luke.22.25'>Egli disse: I re delle nazioni le governano, e coloro che hanno il potere su di esse si fanno chiamare benefattori.</verse>
        <verse osisID='Luke.22.26'>Per voi però non sia così; ma chi è il più grande tra voi diventi come il più piccolo e chi governa come colui che serve.</verse>
        <verse osisID='Luke.22.27'>Infatti chi è più grande, chi sta a tavola o chi serve? Non è forse colui che sta a tavola? Eppure io sto in mezzo a voi come colui che serve.</verse>
        <verse osisID='Luke.22.28'>Voi siete quelli che avete perseverato con me nelle mie prove;</verse>
        <verse osisID='Luke.22.29'>e io preparo per voi un regno, come il Padre l'ha preparato per me,</verse>
        <verse osisID='Luke.22.30'>perché possiate mangiare e bere alla mia mensa nel mio regno e siederete in trono a giudicare le dodici tribù di Israele.</verse>
        <verse osisID='Luke.22.31'>Simone, Simone, ecco satana vi ha cercato per vagliarvi come il grano;</verse>
        <verse osisID='Luke.22.32'>ma io ho pregato per te, che non venga meno la tua fede; e tu, una volta ravveduto, conferma i tuoi fratelli.</verse>
        <verse osisID='Luke.22.33'>E Pietro gli disse: Signore, con te sono pronto ad andare in prigione e alla morte.</verse>
        <verse osisID='Luke.22.34'>Gli rispose: Pietro, io ti dico: non canterà oggi il gallo prima che tu per tre volte avrai negato di conoscermi.</verse>
        <verse osisID='Luke.22.35'>Poi disse: Quando vi ho mandato senza borsa, né bisaccia, né sandali, vi è forse mancato qualcosa?. Risposero: Nulla.</verse>
        <verse osisID='Luke.22.36'>Ed egli soggiunse: Ma ora, chi ha una borsa la prenda, e così una bisaccia; chi non ha spada, venda il mantello e ne compri una.</verse>
        <verse osisID='Luke.22.37'>Perché vi dico: deve compiersi in me questa parola della Scrittura: E fu annoverato tra i malfattori. Infatti tutto quello che mi riguarda volge al suo termine.</verse>
        <verse osisID='Luke.22.38'>Ed essi dissero: Signore, ecco qui due spade. Ma egli rispose Basta!.</verse>
        <verse osisID='Luke.22.39'>Uscito se ne andò, come al solito, al monte degli Ulivi; anche i discepoli lo seguirono.</verse>
        <verse osisID='Luke.22.40'>Giunto sul luogo, disse loro: Pregate, per non entrare in tentazione.</verse>
        <verse osisID='Luke.22.41'>Poi si allontanò da loro quasi un tiro di sasso e, inginocchiatosi, pregava:</verse>
        <verse osisID='Luke.22.42'>Padre, se vuoi, allontana da me questo calice! Tuttavia non sia fatta la mia, ma la tua volontà.</verse>
        <verse osisID='Luke.22.43'>Gli apparve allora un angelo dal cielo a confortarlo.</verse>
        <verse osisID='Luke.22.44'>In preda all'angoscia, pregava più intensamente; e il suo sudore diventò come gocce di sangue che cadevano a terra.</verse>
        <verse osisID='Luke.22.45'>Poi, rialzatosi dalla preghiera, andò dai discepoli e li trovò che dormivano per la tristezza.</verse>
        <verse osisID='Luke.22.46'>E disse loro: Perché dormite? Alzatevi e pregate, per non entrare in tentazione.</verse>
        <verse osisID='Luke.22.47'>Mentre egli ancora parlava, ecco una turba di gente; li precedeva colui che si chiamava Giuda, uno dei Dodici, e si accostò a Gesù per baciarlo.</verse>
        <verse osisID='Luke.22.48'>Gesù gli disse: Giuda, con un bacio tradisci il Figlio dell'uomo?.</verse>
        <verse osisID='Luke.22.49'>Allora quelli che eran con lui, vedendo ciò che stava per accadere, dissero: Signore, dobbiamo colpire con la spada?.</verse>
        <verse osisID='Luke.22.50'>E uno di loro colpì il servo del sommo sacerdote e gli staccò l'orecchio destro.</verse>
        <verse osisID='Luke.22.51'>Ma Gesù intervenne dicendo: Lasciate, basta così!. E toccandogli l'orecchio, lo guarì.</verse>
        <verse osisID='Luke.22.52'>Poi Gesù disse a coloro che gli eran venuti contro, sommi sacerdoti, capi delle guardie del tempio e anziani: Siete usciti con spade e bastoni come contro un brigante?</verse>
        <verse osisID='Luke.22.53'>Ogni giorno ero con voi nel tempio e non avete steso le mani contro di me; ma questa è la vostra ora, è l'impero delle tenebre.</verse>
        <verse osisID='Luke.22.54'>Dopo averlo preso, lo condussero via e lo fecero entrare nella casa del sommo sacerdote. Pietro lo seguiva da lontano.</verse>
        <verse osisID='Luke.22.55'>Siccome avevano acceso un fuoco in mezzo al cortile e si erano seduti attorno, anche Pietro si sedette in mezzo a loro.</verse>
        <verse osisID='Luke.22.56'>Vedutolo seduto presso la fiamma, una serva fissandolo disse: Anche questi era con lui.</verse>
        <verse osisID='Luke.22.57'>Ma egli negò dicendo: Donna, non lo conosco!.</verse>
        <verse osisID='Luke.22.58'>Poco dopo un altro lo vide e disse: Anche tu sei di loro!. Ma Pietro rispose: No, non lo sono!.</verse>
        <verse osisID='Luke.22.59'>Passata circa un'ora, un altro insisteva: In verità, anche questo era con lui; è anche lui un Galileo.</verse>
        <verse osisID='Luke.22.60'>Ma Pietro disse: O uomo, non so quello che dici. E in quell'istante, mentre ancora parlava, un gallo cantò.</verse>
        <verse osisID='Luke.22.61'>Allora il Signore, voltatosi, guardò Pietro, e Pietro si ricordò delle parole che il Signore gli aveva detto: Prima che il gallo canti, oggi mi rinnegherai tre volte.</verse>
        <verse osisID='Luke.22.62'>E, uscito, pianse amaramente.</verse>
        <verse osisID='Luke.22.63'>Frattanto gli uomini che avevano in custodia Gesù lo schernivano e lo percuotevano,</verse>
        <verse osisID='Luke.22.64'>lo bendavano e gli dicevano: Indovina: chi ti ha colpito?.</verse>
        <verse osisID='Luke.22.65'>E molti altri insulti dicevano contro di lui.</verse>
        <verse osisID='Luke.22.66'>Appena fu giorno, si riunì il consiglio degli anziani del popolo, con i sommi sacerdoti e gli scribi; lo condussero davanti al sinedrio e gli dissero:</verse>
        <verse osisID='Luke.22.67'>Se tu sei il Cristo, diccelo. Gesù rispose: Anche se ve lo dico, non mi crederete;</verse>
        <verse osisID='Luke.22.68'>se vi interrogo, non mi risponderete.</verse>
        <verse osisID='Luke.22.69'>Ma da questo momento starà il Figlio dell'uomo seduto alla destra della potenza di Dio.</verse>
        <verse osisID='Luke.22.70'>Allora tutti esclamarono: Tu dunque sei il Figlio di Dio?. Ed egli disse loro: Lo dite voi stessi: io lo sono.</verse>
        <verse osisID='Luke.22.71'>Risposero: Che bisogno abbiamo ancora di testimonianza? L'abbiamo udito noi stessi dalla sua bocca.</verse>
      </chapter>
      <chapter osisID='Luke.23'>
        <verse osisID='Luke.23.1'>Tutta l'assemblea si alzò, lo condussero da Pilato</verse>
        <verse osisID='Luke.23.2'>e cominciarono ad accusarlo: Abbiamo trovato costui che sobillava il nostro popolo, impediva di dare tributi a Cesare e affermava di essere il Cristo re.</verse>
        <verse osisID='Luke.23.3'>Pilato lo interrogò: Sei tu il re dei Giudei?. Ed egli rispose: Tu lo dici.</verse>
        <verse osisID='Luke.23.4'>Pilato disse ai sommi sacerdoti e alla folla: Non trovo nessuna colpa in quest'uomo.</verse>
        <verse osisID='Luke.23.5'>Ma essi insistevano: Costui solleva il popolo, insegnando per tutta la Giudea, dopo aver cominciato dalla Galilea fino a qui.</verse>
        <verse osisID='Luke.23.6'>Udito ciò, Pilato domandò se era Galileo</verse>
        <verse osisID='Luke.23.7'>e, saputo che apparteneva alla giurisdizione di Erode, lo mandò da Erode che in quei giorni si trovava anch'egli a Gerusalemme.</verse>
        <verse osisID='Luke.23.8'>Vedendo Gesù, Erode si rallegrò molto, perché da molto tempo desiderava vederlo per averne sentito parlare e sperava di vedere qualche miracolo fatto da lui.</verse>
        <verse osisID='Luke.23.9'>Lo interrogò con molte domande, ma Gesù non gli rispose nulla.</verse>
        <verse osisID='Luke.23.10'>C'erano là anche i sommi sacerdoti e gli scribi, e lo accusavano con insistenza.</verse>
        <verse osisID='Luke.23.11'>Allora Erode, con i suoi soldati, lo insultò e lo schernì, poi lo rivestì di una splendida veste e lo rimandò a Pilato.</verse>
        <verse osisID='Luke.23.12'>In quel giorno Erode e Pilato diventarono amici; prima infatti c'era stata inimicizia tra loro.</verse>
        <verse osisID='Luke.23.13'>Pilato, riuniti i sommi sacerdoti, le autorità e il popolo,</verse>
        <verse osisID='Luke.23.14'>disse: Mi avete portato quest'uomo come sobillatore del popolo; ecco, l'ho esaminato davanti a voi, ma non ho trovato in lui nessuna colpa di quelle di cui lo accusate;</verse>
        <verse osisID='Luke.23.15'>e neanche Erode, infatti ce l'ha rimandato. Ecco, egli non ha fatto nulla che meriti la morte.</verse>
        <verse osisID='Luke.23.16'>Perciò, dopo averlo severamente castigato, lo rilascerò.</verse>
        <verse osisID='Luke.23.17'>.</verse>
        <verse osisID='Luke.23.18'>Ma essi si misero a gridare tutti insieme: A morte costui! Dacci libero Barabba!.</verse>
        <verse osisID='Luke.23.19'>Questi era stato messo in carcere per una sommossa scoppiata in città e per omicidio.</verse>
        <verse osisID='Luke.23.20'>Pilato parlò loro di nuovo, volendo rilasciare Gesù.</verse>
        <verse osisID='Luke.23.21'>Ma essi urlavano: Crocifiggilo, crocifiggilo!.</verse>
        <verse osisID='Luke.23.22'>Ed egli, per la terza volta, disse loro: Ma che male ha fatto costui? Non ho trovato nulla in lui che meriti la morte. Lo castigherò severamente e poi lo rilascerò.</verse>
        <verse osisID='Luke.23.23'>Essi però insistevano a gran voce, chiedendo che venisse crocifisso; e le loro grida crescevano.</verse>
        <verse osisID='Luke.23.24'>Pilato allora decise che la loro richiesta fosse eseguita.</verse>
        <verse osisID='Luke.23.25'>Rilasciò colui che era stato messo in carcere per sommossa e omicidio e che essi richiedevano, e abbandonò Gesù alla loro volontà.</verse>
        <verse osisID='Luke.23.26'>Mentre lo conducevano via, presero un certo Simone di Cirène che veniva dalla campagna e gli misero addosso la croce da portare dietro a Gesù.</verse>
        <verse osisID='Luke.23.27'>Lo seguiva una gran folla di popolo e di donne che si battevano il petto e facevano lamenti su di lui.</verse>
        <verse osisID='Luke.23.28'>Ma Gesù, voltandosi verso le donne, disse: Figlie di Gerusalemme, non piangete su di me, ma piangete su voi stesse e sui vostri figli.</verse>
        <verse osisID='Luke.23.29'>Ecco, verranno giorni nei quali si dirà: Beate le sterili e i grembi che non hanno generato e le mammelle che non hanno allattato.</verse>
        <verse osisID='Luke.23.30'>Allora cominceranno a dire ai monti:</verse>
        <verse osisID='Luke.23.31'>Perché se trattano così il legno verde, che avverrà del legno secco?.</verse>
        <verse osisID='Luke.23.32'>Venivano condotti insieme con lui anche due malfattori per essere giustiziati.</verse>
        <verse osisID='Luke.23.33'>Quando giunsero al luogo detto Cranio, là crocifissero lui e i due malfattori, uno a destra e l'altro a sinistra.</verse>
        <verse osisID='Luke.23.34'>Gesù diceva: Padre, perdonali, perché non sanno quello che fanno.</verse>
        <verse osisID='Luke.23.35'>Il popolo stava a vedere, i capi invece lo schernivano dicendo: Ha salvato gli altri, salvi se stesso, se è il Cristo di Dio, il suo eletto.</verse>
        <verse osisID='Luke.23.36'>Anche i soldati lo schernivano, e gli si accostavano per porgergli dell'aceto, e dicevano:</verse>
        <verse osisID='Luke.23.37'>Se tu sei il re dei Giudei, salva te stesso.</verse>
        <verse osisID='Luke.23.38'>C'era anche una scritta, sopra il suo capo: Questi è il re dei Giudei.</verse>
        <verse osisID='Luke.23.39'>Uno dei malfattori appesi alla croce lo insultava: Non sei tu il Cristo? Salva te stesso e anche noi!.</verse>
        <verse osisID='Luke.23.40'>Ma l'altro lo rimproverava: Neanche tu hai timore di Dio e sei dannato alla stessa pena?</verse>
        <verse osisID='Luke.23.41'>Noi giustamente, perché riceviamo il giusto per le nostre azioni, egli invece non ha fatto nulla di male.</verse>
        <verse osisID='Luke.23.42'>E aggiunse: Gesù, ricordati di me quando entrerai nel tuo regno.</verse>
        <verse osisID='Luke.23.43'>Gli rispose: In verità ti dico, oggi sarai con me nel paradiso.</verse>
        <verse osisID='Luke.23.44'>Era verso mezzogiorno, quando il sole si eclissò e si fece buio su tutta la terra fino alle tre del pomeriggio.</verse>
        <verse osisID='Luke.23.45'>Il velo del tempio si squarciò nel mezzo.</verse>
        <verse osisID='Luke.23.46'>Gesù, gridando a gran voce, disse: Padre, nelle tue mani consegno il mio spirito. Detto questo spirò.</verse>
        <verse osisID='Luke.23.47'>Visto ciò che era accaduto, il centurione glorificava Dio: Veramente quest'uomo era giusto.</verse>
        <verse osisID='Luke.23.48'>Anche tutte le folle che erano accorse a questo spettacolo, ripensando a quanto era accaduto, se ne tornavano percuotendosi il petto.</verse>
        <verse osisID='Luke.23.49'>Tutti i suoi conoscenti assistevano da lontano e così le donne che lo avevano seguito fin dalla Galilea, osservando questi avvenimenti.</verse>
        <verse osisID='Luke.23.50'>C'era un uomo di nome Giuseppe, membro del sinedrio, persona buona e giusta.</verse>
        <verse osisID='Luke.23.51'>Non aveva aderito alla decisione e all'operato degli altri. Egli era di Arimatèa, una città dei Giudei, e aspettava il regno di Dio.</verse>
        <verse osisID='Luke.23.52'>Si presentò a Pilato e chiese il corpo di Gesù.</verse>
        <verse osisID='Luke.23.53'>Lo calò dalla croce, lo avvolse in un lenzuolo e lo depose in una tomba scavata nella roccia, nella quale nessuno era stato ancora deposto.</verse>
        <verse osisID='Luke.23.54'>Era il giorno della parascève e gia splendevano le luci del sabato.</verse>
        <verse osisID='Luke.23.55'>Le donne che erano venute con Gesù dalla Galilea seguivano Giuseppe; esse osservarono la tomba e come era stato deposto il corpo di Gesù,</verse>
        <verse osisID='Luke.23.56'>poi tornarono indietro e prepararono aromi e oli profumati. Il giorno di sabato osservarono il riposo secondo il comandamento.</verse>
      </chapter>
      <chapter osisID='Luke.24'>
        <verse osisID='Luke.24.1'>Il primo giorno dopo il sabato, di buon mattino, si recarono alla tomba, portando con sé gli aromi che avevano preparato.</verse>
        <verse osisID='Luke.24.2'>Trovarono la pietra rotolata via dal sepolcro;</verse>
        <verse osisID='Luke.24.3'>ma, entrate, non trovarono il corpo del Signore Gesù.</verse>
        <verse osisID='Luke.24.4'>Mentre erano ancora incerte, ecco due uomini apparire vicino a loro in vesti sfolgoranti.</verse>
        <verse osisID='Luke.24.5'>Essendosi le donne impaurite e avendo chinato il volto a terra, essi dissero loro: Perché cercate tra i morti colui che è vivo?</verse>
        <verse osisID='Luke.24.6'>Non è qui, è risuscitato. Ricordatevi come vi parlò quando era ancora in Galilea,</verse>
        <verse osisID='Luke.24.7'>dicendo che bisognava che il Figlio dell'uomo fosse consegnato in mano ai peccatori, che fosse crocifisso e risuscitasse il terzo giorno.</verse>
        <verse osisID='Luke.24.8'>Ed esse si ricordarono delle sue parole.</verse>
        <verse osisID='Luke.24.9'>E, tornate dal sepolcro, annunziarono tutto questo agli Undici e a tutti gli altri.</verse>
        <verse osisID='Luke.24.10'>Erano Maria di Màgdala, Giovanna e Maria di Giacomo. Anche le altre che erano insieme lo raccontarono agli apostoli.</verse>
        <verse osisID='Luke.24.11'>Quelle parole parvero loro come un vaneggiamento e non credettero ad esse.</verse>
        <verse osisID='Luke.24.12'>Pietro tuttavia corse al sepolcro e chinatosi vide solo le bende. E tornò a casa pieno di stupore per l'accaduto.</verse>
        <verse osisID='Luke.24.13'>Ed ecco in quello stesso giorno due di loro erano in cammino per un villaggio distante circa sette miglia da Gerusalemme, di nome Emmaus,</verse>
        <verse osisID='Luke.24.14'>e conversavano di tutto quello che era accaduto.</verse>
        <verse osisID='Luke.24.15'>Mentre discorrevano e discutevano insieme, Gesù in persona si accostò e camminava con loro.</verse>
        <verse osisID='Luke.24.16'>Ma i loro occhi erano incapaci di riconoscerlo.</verse>
        <verse osisID='Luke.24.17'>Ed egli disse loro: Che sono questi discorsi che state facendo fra voi durante il cammino?. Si fermarono, col volto triste;</verse>
        <verse osisID='Luke.24.18'>uno di loro, di nome Clèopa, gli disse: Tu solo sei così forestiero in Gerusalemme da non sapere ciò che vi è accaduto in questi giorni?.</verse>
        <verse osisID='Luke.24.19'>Domandò: Che cosa?. Gli risposero: Tutto ciò che riguarda Gesù Nazareno, che fu profeta potente in opere e in parole, davanti a Dio e a tutto il popolo;</verse>
        <verse osisID='Luke.24.20'>come i sommi sacerdoti e i nostri capi lo hanno consegnato per farlo condannare a morte e poi l'hanno crocifisso.</verse>
        <verse osisID='Luke.24.21'>Noi speravamo che fosse lui a liberare Israele; con tutto ciò son passati tre giorni da quando queste cose sono accadute.</verse>
        <verse osisID='Luke.24.22'>Ma alcune donne, delle nostre, ci hanno sconvolti; recatesi al mattino al sepolcro</verse>
        <verse osisID='Luke.24.23'>e non avendo trovato il suo corpo, son venute a dirci di aver avuto anche una visione di angeli, i quali affermano che egli è vivo.</verse>
        <verse osisID='Luke.24.24'>Alcuni dei nostri sono andati al sepolcro e hanno trovato come avevan detto le donne, ma lui non l'hanno visto.</verse>
        <verse osisID='Luke.24.25'>Ed egli disse loro: Sciocchi e tardi di cuore nel credere alla parola dei profeti!</verse>
        <verse osisID='Luke.24.26'>Non bisognava che il Cristo sopportasse queste sofferenze per entrare nella sua gloria?.</verse>
        <verse osisID='Luke.24.27'>E cominciando da Mosè e da tutti i profeti spiegò loro in tutte le Scritture ciò che si riferiva a lui.</verse>
        <verse osisID='Luke.24.28'>Quando furon vicini al villaggio dove erano diretti, egli fece come se dovesse andare più lontano.</verse>
        <verse osisID='Luke.24.29'>Ma essi insistettero: Resta con noi perché si fa sera e il giorno gia volge al declino. Egli entrò per rimanere con loro.</verse>
        <verse osisID='Luke.24.30'>Quando fu a tavola con loro, prese il pane, disse la benedizione, lo spezzò e lo diede loro.</verse>
        <verse osisID='Luke.24.31'>Allora si aprirono loro gli occhi e lo riconobbero. Ma lui sparì dalla loro vista.</verse>
        <verse osisID='Luke.24.32'>Ed essi si dissero l'un l'altro: Non ci ardeva forse il cuore nel petto mentre conversava con noi lungo il cammino, quando ci spiegava le Scritture?.</verse>
        <verse osisID='Luke.24.33'>E partirono senz'indugio e fecero ritorno a Gerusalemme, dove trovarono riuniti gli Undici e gli altri che erano con loro,</verse>
        <verse osisID='Luke.24.34'>i quali dicevano: Davvero il Signore è risorto ed è apparso a Simone.</verse>
        <verse osisID='Luke.24.35'>Essi poi riferirono ciò che era accaduto lungo la via e come l'avevano riconosciuto nello spezzare il pane.</verse>
        <verse osisID='Luke.24.36'>Mentre essi parlavano di queste cose, Gesù in persona apparve in mezzo a loro e disse: Pace a voi!.</verse>
        <verse osisID='Luke.24.37'>Stupiti e spaventati credevano di vedere un fantasma.</verse>
        <verse osisID='Luke.24.38'>Ma egli disse: Perché siete turbati, e perché sorgono dubbi nel vostro cuore?</verse>
        <verse osisID='Luke.24.39'>Guardate le mie mani e i miei piedi: sono proprio io! Toccatemi e guardate; un fantasma non ha carne e ossa come vedete che io ho.</verse>
        <verse osisID='Luke.24.40'>Dicendo questo, mostrò loro le mani e i piedi.</verse>
        <verse osisID='Luke.24.41'>Ma poiché per la grande gioia ancora non credevano ed erano stupefatti, disse: Avete qui qualche cosa da mangiare?.</verse>
        <verse osisID='Luke.24.42'>Gli offrirono una porzione di pesce arrostito;</verse>
        <verse osisID='Luke.24.43'>egli lo prese e lo mangiò davanti a loro.</verse>
        <verse osisID='Luke.24.44'>Poi disse: Sono queste le parole che vi dicevo quando ero ancora con voi: bisogna che si compiano tutte le cose scritte su di me nella Legge di Mosè, nei Profeti e nei Salmi.</verse>
        <verse osisID='Luke.24.45'>Allora aprì loro la mente all'intelligenza delle Scritture e disse:</verse>
        <verse osisID='Luke.24.46'>Così sta scritto: il Cristo dovrà patire e risuscitare dai morti il terzo giorno</verse>
        <verse osisID='Luke.24.47'>e nel suo nome saranno predicati a tutte le genti la conversione e il perdono dei peccati, cominciando da Gerusalemme.</verse>
        <verse osisID='Luke.24.48'>Di questo voi siete testimoni.</verse>
        <verse osisID='Luke.24.49'>E io manderò su di voi quello che il Padre mio ha promesso; ma voi restate in città, finché non siate rivestiti di potenza dall'alto.</verse>
        <verse osisID='Luke.24.50'>Poi li condusse fuori verso Betània e, alzate le mani, li benedisse.</verse>
        <verse osisID='Luke.24.51'>Mentre li benediceva, si staccò da loro e fu portato verso il cielo.</verse>
        <verse osisID='Luke.24.52'>Ed essi, dopo averlo adorato, tornarono a Gerusalemme con grande gioia;</verse>
        <verse osisID='Luke.24.53'>e stavano sempre nel tempio lodando Dio.</verse>
      </chapter>
    </div></osisText>
</osis>