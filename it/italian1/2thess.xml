<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='italian1' xml:lang='it'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='italian1'>
        <title>Italian Version</title>
        <contributor>
		 The Unbound Bible
		 Biola University: Administrative Computing
		 13800 Biola Ave.
		 La Mirada, CA 90639
		 United States of America
		 562-903-4722 
	       </contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>your entry goes here</description>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>italian1</identifier>
        <source>ftp://unboundftp.biola.edu/pub/italian_utf8.zip</source>
        <language type='IETF'>it</language>
        <relation/>
        <coverage>provide the bible to the world</coverage>
        <rights>I think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='2Thess'>
      <chapter osisID='2Thess.1'>
        <verse osisID='2Thess.1.1'>Paolo, Silvano e Timòteo alla Chiesa dei Tessalonicesi che è in Dio Padre nostro e nel Signore Gesù Cristo:</verse>
        <verse osisID='2Thess.1.2'>grazia a voi e pace da Dio Padre e dal Signore Gesù Cristo.</verse>
        <verse osisID='2Thess.1.3'>Dobbiamo sempre ringraziare Dio per voi, fratelli, ed è ben giusto. La vostra fede infatti cresce rigogliosamente e abbonda la vostra carità vicendevole;</verse>
        <verse osisID='2Thess.1.4'>così noi possiamo gloriarci di voi nelle Chiese di Dio, per la vostra fermezza e per la vostra fede in tutte le persecuzioni e tribolazioni che sopportate.</verse>
        <verse osisID='2Thess.1.5'>Questo è un segno del giusto giudizio di Dio, che vi proclamerà degni di quel regno di Dio, per il quale ora soffrite.</verse>
        <verse osisID='2Thess.1.6'>E' proprio della giustizia di Dio rendere afflizione a quelli che vi affliggono</verse>
        <verse osisID='2Thess.1.7'>e a voi, che ora siete afflitti, sollievo insieme a noi, quando si manifesterà il Signore Gesù dal cielo con gli angeli della sua potenza</verse>
        <verse osisID='2Thess.1.8'>in fuoco ardente, a far vendetta di quanti non conoscono Dio e non obbediscono al vangelo del Signore nostro Gesù.</verse>
        <verse osisID='2Thess.1.9'>Costoro saranno castigati con una rovina eterna, lontano dalla faccia del Signore e dalla gloria della sua potenza,</verse>
        <verse osisID='2Thess.1.10'>quando egli verrà per esser glorificato nei suoi santi ed esser riconosciuto mirabile in tutti quelli che avranno creduto, perché è stata creduta la nostra testimonianza in mezzo a voi. Questo accadrà, in quel giorno.</verse>
        <verse osisID='2Thess.1.11'>Anche per questo preghiamo di continuo per voi, perché il nostro Dio vi renda degni della sua chiamata e porti a compimento, con la sua potenza, ogni vostra volontà di bene e l'opera della vostra fede;</verse>
        <verse osisID='2Thess.1.12'>perché sia glorificato il nome del Signore nostro Gesù in voi e voi in lui, secondo la grazia del nostro Dio e del Signore Gesù Cristo.</verse>
      </chapter>
      <chapter osisID='2Thess.2'>
        <verse osisID='2Thess.2.1'>Ora vi preghiamo, fratelli, riguardo alla venuta del Signore nostro Gesù Cristo e alla nostra riunione con lui,</verse>
        <verse osisID='2Thess.2.2'>di non lasciarvi così facilmente confondere e turbare, né da pretese ispirazioni, né da parole, né da qualche lettera fatta passare come nostra, quasi che il giorno del Signore sia imminente.</verse>
        <verse osisID='2Thess.2.3'>Nessuno vi inganni in alcun modo! Prima infatti dovrà avvenire l'apostasia e dovrà esser rivelato l'uomo iniquo, il figlio della perdizione,</verse>
        <verse osisID='2Thess.2.4'>colui che si contrappone e s'innalza sopra ogni essere che viene detto Dio o è oggetto di culto, fino a sedere nel tempio di Dio, additando se stesso come Dio.</verse>
        <verse osisID='2Thess.2.5'>Non ricordate che, quando ancora ero tra voi, venivo dicendo queste cose?</verse>
        <verse osisID='2Thess.2.6'>E ora sapete ciò che impedisce la sua manifestazione, che avverrà nella sua ora.</verse>
        <verse osisID='2Thess.2.7'>Il mistero dell'iniquità è gia in atto, ma è necessario che sia tolto di mezzo chi finora lo trattiene.</verse>
        <verse osisID='2Thess.2.8'>Solo allora sarà rivelato l'empio e il Signore Gesù lo distruggerà con il soffio della sua bocca e lo annienterà all'apparire della sua venuta, l'iniquo,</verse>
        <verse osisID='2Thess.2.9'>la cui venuta avverrà nella potenza di satana, con ogni specie di portenti, di segni e prodigi menzogneri,</verse>
        <verse osisID='2Thess.2.10'>e con ogni sorta di empio inganno per quelli che vanno in rovina perché non hanno accolto l'amore della verità per essere salvi.</verse>
        <verse osisID='2Thess.2.11'>E per questo Dio invia loro una potenza d'inganno perché essi credano alla menzogna</verse>
        <verse osisID='2Thess.2.12'>e così siano condannati tutti quelli che non hanno creduto alla verità, ma hanno acconsentito all'iniquità.</verse>
        <verse osisID='2Thess.2.13'>Noi però dobbiamo rendere sempre grazie a Dio per voi, fratelli amati dal Signore, perché Dio vi ha scelti come primizia per la salvezza, attraverso l'opera santificatrice dello Spirito e la fede nella verità,</verse>
        <verse osisID='2Thess.2.14'>chiamandovi a questo con il nostro vangelo, per il possesso della gloria del Signore nostro Gesù Cristo.</verse>
        <verse osisID='2Thess.2.15'>Perciò, fratelli, state saldi e mantenete le tradizioni che avete apprese così dalla nostra parola come dalla nostra lettera.</verse>
        <verse osisID='2Thess.2.16'>E lo stesso Signore nostro Gesù Cristo e Dio Padre nostro, che ci ha amati e ci ha dato, per sua grazia, una consolazione eterna e una buona speranza,</verse>
        <verse osisID='2Thess.2.17'>conforti i vostri cuori e li confermi in ogni opera e parola di bene.</verse>
      </chapter>
      <chapter osisID='2Thess.3'>
        <verse osisID='2Thess.3.1'>Per il resto, fratelli, pregate per noi, perché la parola del Signore si diffonda e sia glorificata come lo è anche tra voi</verse>
        <verse osisID='2Thess.3.2'>e veniamo liberati dagli uomini perversi e malvagi. Non di tutti infatti è la fede.</verse>
        <verse osisID='2Thess.3.3'>Ma il Signore è fedele; egli vi confermerà e vi custodirà dal maligno.</verse>
        <verse osisID='2Thess.3.4'>E riguardo a voi, abbiamo questa fiducia nel Signore, che quanto vi ordiniamo gia lo facciate e continuiate a farlo.</verse>
        <verse osisID='2Thess.3.5'>Il Signore diriga i vostri cuori nell'amore di Dio e nella pazienza di Cristo.</verse>
        <verse osisID='2Thess.3.6'>Vi ordiniamo pertanto, fratelli, nel nome del Signore nostro Gesù Cristo, di tenervi lontani da ogni fratello che si comporta in maniera indisciplinata e non secondo la tradizione che ha ricevuto da noi.</verse>
        <verse osisID='2Thess.3.7'>Sapete infatti come dovete imitarci: poiché noi non abbiamo vissuto oziosamente fra voi,</verse>
        <verse osisID='2Thess.3.8'>né abbiamo mangiato gratuitamente il pane di alcuno, ma abbiamo lavorato con fatica e sforzo notte e giorno per non essere di peso ad alcuno di voi.</verse>
        <verse osisID='2Thess.3.9'>Non che non ne avessimo diritto, ma per darvi noi stessi come esempio da imitare.</verse>
        <verse osisID='2Thess.3.10'>E infatti quando eravamo presso di voi, vi demmo questa regola: chi non vuol lavorare neppure mangi.</verse>
        <verse osisID='2Thess.3.11'>Sentiamo infatti che alcuni fra di voi vivono disordinatamente, senza far nulla e in continua agitazione.</verse>
        <verse osisID='2Thess.3.12'>A questi tali ordiniamo, esortandoli nel Signore Gesù Cristo, di mangiare il proprio pane lavorando in pace.</verse>
        <verse osisID='2Thess.3.13'>Voi, fratelli, non lasciatevi scoraggiare nel fare il bene.</verse>
        <verse osisID='2Thess.3.14'>Se qualcuno non obbedisce a quanto diciamo per lettera, prendete nota di lui e interrompete i rapporti, perché si vergogni;</verse>
        <verse osisID='2Thess.3.15'>non trattatelo però come un nemico, ma ammonitelo come un fratello.</verse>
        <verse osisID='2Thess.3.16'>Il Signore della pace vi dia egli stesso la pace sempre e in ogni modo. Il Signore sia con tutti voi.</verse>
        <verse osisID='2Thess.3.17'>Questo saluto è di mia mano, di Paolo; ciò serve come segno di autenticazione per ogni lettera; io scrivo così.</verse>
        <verse osisID='2Thess.3.18'>La grazia del Signore nostro Gesù Cristo sia con tutti voi.</verse>
      </chapter>
    </div></osisText>
</osis>