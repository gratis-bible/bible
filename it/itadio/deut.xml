<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='ItaDio' xml:lang='it'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='ItaDio'>
        <title>1649 Italian Giovanni Diodati Bibbia</title>
        <contributor>The Free Bible Group</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-23</date>
        <description>The Holy Bible</description>
        <publisher>The Free Bible Group</publisher>
        <type type='OSIS'>Bible</type>
        <identifier type='OSIS'>ItaDio</identifier>
        <source>http://www.bibletechnologieswg.org/osis/docs/</source>
        <language type='IETF'>it</language>
        <relation/>
        <coverage>provide the bible to the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Deut'>
      <chapter osisID='Deut.1'>
        <verse osisID='Deut.1.1'>QUESTE son le parole, le quali Mosè pronunziò a tutto Israele, di qua dal Giordano, nel deserto, nella campagna, dirincontro a Suf, fra Paran, e Tofel, e Laban, e Haserot, e Dizahab.</verse>
        <verse osisID='Deut.1.2'>Vi sono undici giornate da Horeb, per la via del monte di Seir, fino a Cades-barnea.</verse>
        <verse osisID='Deut.1.3'>Or l’anno quarantesimo, alle calendi dell’undecimo mese, Mosè parlò a’ figliuoli d’Israele, secondo tutto ciò che il Signore gli aveva comandato di dir loro,</verse>
        <verse osisID='Deut.1.4'>dopo ch’ebbe sconfitto Sihon, re degli Amorrei, il quale abitava in Hesbon, e. Og, re di Basan, che abitava in Astarot, e in Edrei.</verse>
        <verse osisID='Deut.1.5'>Di qua dal Giordano, nel paese di Moab, Mosè imprese a dichiarar questa Legge dicendo:</verse>
        <verse osisID='Deut.1.6'>Il Signore Iddio nostro parlò a noi in Horeb, dicendo: Voi siete assai dimorati in questo monte.</verse>
        <verse osisID='Deut.1.7'>Mettetevi in cammino, partitevi di qui, ed entrate ne’ monti degli Amorrei, e in tutte le lor vicinanze, nella campagna, nel monte, nella pianura, nella parte meridionale, e nella costa del mare, nel paese de’ Cananei, e nel Libano, fino al gran Fiume, ch’è il fiume Eufrate.</verse>
        <verse osisID='Deut.1.8'>Ecco, io ho posto il paese in vostro potere: entrate, e possedete il paese, il quale il Signore giurò a’ vostri padri, ad Abrahamo, a Isacco, e a Giacobbe, ch’egli lo darebbe loro, e alla lor progenie dopo loro</verse>
        <verse osisID='Deut.1.9'>E in quel tempo io vi parlai, dicendo: Io non posso reggervi solo.</verse>
        <verse osisID='Deut.1.10'>Il Signore Iddio vostro vi ha moltiplicati, ed ecco, oggi voi siete come le stelle del cielo, in moltitudine.</verse>
        <verse osisID='Deut.1.11'>Il Signore Iddio de’ vostri padri vi accresca pure mille volte più, e benedicavi, siccome egli vi ha parlato.</verse>
        <verse osisID='Deut.1.12'>Come potrei io portar solo la fatica, e il carico di voi, e le vostre liti?</verse>
        <verse osisID='Deut.1.13'>Datemi d’infra le vostre tribù degli uomini savi, e intendenti, e ben riconosciuti, e io ve li costituirò per Capi.</verse>
        <verse osisID='Deut.1.14'>E voi mi rispondeste, e diceste: Egli è bene di far ciò che tu dici.</verse>
        <verse osisID='Deut.1.15'>Allora io presi de’ principali delle vostre tribù, uomini savi, e ben riconosciuti, e li costituii Capi sopra voi, Capi di migliaia, Capi di centinaia, Capi di cinquantine, Capi di decine, e Ufficiali per le vostre tribù.</verse>
        <verse osisID='Deut.1.16'>E in quel tempo comandai, e dissi a’ vostri giudici: Date udienza a’ vostri fratelli negli affari che avranno insieme, e giudicate giustamente fra l’uno uomo e l’altro; fratello, o straniere ch’egli gli sia.</verse>
        <verse osisID='Deut.1.17'>Non riguardate alla qualità della persona nel giudicio; ascoltate così il piccolo, come il grande; non temete di alcun uomo; conciossiachè il giudicio appartenga a Dio; e rapportate a me le cose che saranno troppo difficili per voi, ed io le udirò.</verse>
        <verse osisID='Deut.1.18'>In quel tempo ancora vi comandai tutte le cose che dovete fare</verse>
        <verse osisID='Deut.1.19'>Poi noi ci partimmo di Horeb, e camminammo per tutto quel grande e spaventevole deserto, il qual voi avete veduto, traendo al monte degli Amorrei, come il Signore Iddio nostro ci avea comandato: e arrivammo fino a Cades-barnea.</verse>
        <verse osisID='Deut.1.20'>Allora io vi dissi: Voi siete arrivati al monte degli Amorrei, il quale il Signore Iddio nostro ci dona.</verse>
        <verse osisID='Deut.1.21'>Vedi, il Signore Iddio tuo ha posto il paese in tuo potere; sali, possedilo, come il Signore Iddio de’ tuoi padri ti ha detto; non temere, e non ispaventarti.</verse>
        <verse osisID='Deut.1.22'>E voi vi accostaste tutti a me, e diceste: Lascia che mandiamo davanti a noi degli uomini, che c’investighino il paese, e ci rapportino alcuna cosa del cammino per lo quale abbiamo da salire, e delle città alle quali abbiamo da venire.</verse>
        <verse osisID='Deut.1.23'>E la cosa mi aggradì; e io presi dodici uomini di voi, uno per tribù;</verse>
        <verse osisID='Deut.1.24'>ed essi si misero in cammino; e, saliti al monte, pervennero fino alla valle di Escol, e spiarono il paese.</verse>
        <verse osisID='Deut.1.25'>E presero in mano del frutto di esso, e cel portarono, e fecero la lor relazione, e dissero: Il paese che il Signore Iddio nostro ci dona è buono.</verse>
        <verse osisID='Deut.1.26'>Ma voi non voleste salire, e foste ribelli al comandamento del Signore Iddio vostro.</verse>
        <verse osisID='Deut.1.27'>E mormoraste nelle vostre tende, e diceste: Perciocchè il Signore ci odia, egli ci ha fatti uscir fuor del paese di Egitto, per darci nelle mani degli Amorrei, per distruggerci.</verse>
        <verse osisID='Deut.1.28'>Dove montiamo noi? i nostri fratelli ci hanno fatto struggere il cuore, dicendo: Quella gente è più grande, e di più alta statura di noi; le città vi sono grandi e forti, e arrivano fino al cielo; e anche vi abbiamo veduti i figliuoli degli Anachiti.</verse>
        <verse osisID='Deut.1.29'>E io vi dissi: Non vi sgomentate, e non abbiate paura di loro.</verse>
        <verse osisID='Deut.1.30'>Il Signore Iddio vostro, che cammina davanti a voi, esso combatterà per voi, secondo tutto ciò ch’egli ha fatto inverso voi, davanti agli occhi vostri in Egitto;</verse>
        <verse osisID='Deut.1.31'>e nel deserto, dove tu hai veduto come il Signore Iddio vostro ti ha portato, come un uomo porterebbe il suo figliuolo, per tutto il cammino che avete fatto, finchè siate arrivati in questo luogo.</verse>
        <verse osisID='Deut.1.32'>Ma per tutto ciò voi non credeste al Signore Iddio vostro,</verse>
        <verse osisID='Deut.1.33'>il quale andava davanti a voi per lo cammino, per investigarvi luogo da accamparvi, in fuoco di notte per illuminarvi nel cammino, per lo quale avevate da camminare, e di giorno nella nuvola.</verse>
        <verse osisID='Deut.1.34'>E il Signore udì la voce delle vostre parole, e si adirò gravemente, e giurò, dicendo:</verse>
        <verse osisID='Deut.1.35'>Se alcuno di questi uomini, questa malvagia generazione, vedrà quel buon paese che ho giurato di dare a’ vostri padri,</verse>
        <verse osisID='Deut.1.36'>salvo Caleb, figliuolo di Gefunne; egli lo vedrà, e a lui, e a’ suoi figliuoli, darò il paese, nel quale è camminato; perciocchè egli ha compiutamente seguitato il Signore.</verse>
        <verse osisID='Deut.1.37'>Eziandio contr’a me si adirò il Signore per cagion vostra, dicendo: Nè anche tu vi entrerai.</verse>
        <verse osisID='Deut.1.38'>Giosuè, figliuolo di Nun, che ti serve, esso vi entrerà; confortalo; perciocchè esso metterà Israele in possessione di quel paese.</verse>
        <verse osisID='Deut.1.39'>E i vostri piccoli figliuoli, de’ quali avete detto che sarebbero in preda, e i vostri figliuoli, i quali oggi non conoscono nè il bene nè il male, essi vi</verse>
        <verse osisID='Deut.1.40'>Ma voi, tornate indietro e avviatevi verso il deserto, in direzione del mar Rosso"</verse>
        <verse osisID='Deut.1.41'>Allora voi rispondeste, dicendomi: "bbiam peccato contro l’Eterno; noi saliremo e combatteremo, interamente come l’Eterno, l’Iddio nostro, ci ha ordinato" E ognun di voi cinse le armi, e vi metteste temerariamente a salire verso i monti.</verse>
        <verse osisID='Deut.1.42'>E l’Eterno mi disse: "i’ loro: Non salite, e non combattete, perché io non sono in mezzo a voi; voi sareste sconfitti davanti ai vostri nemici"</verse>
        <verse osisID='Deut.1.43'>Io ve lo dissi, ma voi non mi deste ascolto; anzi foste ribelli all’ordine dell’Eterno, foste presuntuosi, e vi metteste a salire verso i monti.</verse>
        <verse osisID='Deut.1.44'>Allora gli Amorei, che abitano quella contrada montuosa, uscirono contro a voi, v’inseguirono come fanno le api, e vi batterono in Seir fino a Horma.</verse>
        <verse osisID='Deut.1.45'>E voi tornaste e piangeste davanti all’Eterno; ma l’Eterno non dette ascolto alla vostra voce e non vi porse orecchio.</verse>
        <verse osisID='Deut.1.46'>Così rimaneste in Kades molti giorni; e ben sapete quanti giorni vi siete rimasti</verse>
      </chapter>
      <chapter osisID='Deut.2'>
        <verse osisID='Deut.2.1'>Poi noi ci rivolgemmo indietro, e andammo verso il deserto, traendo al mar rosso, come il Signore mi avea detto; e circuimmo il monte di Seir, per un lungo tempo.</verse>
        <verse osisID='Deut.2.2'>Poi il Signore mi disse: Voi avete assai circuito questo monte;</verse>
        <verse osisID='Deut.2.3'>rivolgetevi verso il Settentrione.</verse>
        <verse osisID='Deut.2.4'>E comanda al popolo, e digli: Voi siete ora per passar per li confini de’ figliuoli di Esaù, vostri fratelli, i quali dimorano in Seir; ed essi avranno paura di voi; ma però prendetevi gran guardia.</verse>
        <verse osisID='Deut.2.5'>Non movete lor guerra; perciocchè io non vi darò nulla del lor paese, non pure un piè di terra; perciocchè io ho dato il monte di Seir per eredità a Esaù.</verse>
        <verse osisID='Deut.2.6'>Comperate da loro con danari la vittuaglia che mangerete; comperate eziandio da loro con danari l’acqua che berrete.</verse>
        <verse osisID='Deut.2.7'>Conciossiachè il Signore Iddio tuo ti abbia benedetto in tutta l’opera delle tue mani; egli ha avuta cura di te, mentre sei camminato per questo gran deserto; il Signore Iddio tuo è stato teco questi quarant’anni, e tu non hai avuto mancamento di nulla</verse>
        <verse osisID='Deut.2.8'>Così noi passammo oltre, lasciati i figliuoli di Esaù, nostri fratelli, i quali abitano nel monte di Seir, fin dalla via della pianura, da Elat, e da Esion-gaber, e ci rivolgemmo, e passammo oltre, traendo verso il deserto di Moab.</verse>
        <verse osisID='Deut.2.9'>E il Signore mi disse: Non nimicare i Moabiti, e non mover loro guerra; perciocchè io non ti darò nulla del lor paese a possedere; conciossiachè io abbia dato Ar per eredità a’ figliuoli di Lot.</verse>
        <verse osisID='Deut.2.10'>Già abitavano quel paese gli Emei, gente grande, possente, e d’alta statura, come gli Anachiti.</verse>
        <verse osisID='Deut.2.11'>Ed erano anch’essi riputati giganti, come gli Anachiti; e i Moabiti li chiamavano Emei.</verse>
        <verse osisID='Deut.2.12'>E in Seir già abitavano gli Horei; ma i figliuoli di Esaù li cacciarono, e li distrussero d’innanzi a loro, e abitarono in luogo loro; come ha fatto Israele nel paese della sua eredità, che il Signore gli ha dato.</verse>
        <verse osisID='Deut.2.13'>Ora levatevi, passate il torrente di Zered. E noi passammo il torrente di Zered.</verse>
        <verse osisID='Deut.2.14'>Or il tempo, nel quale noi siamo camminati da Cades-barnea, finchè siamo passati il torrente di Zered, è stato trentotto anni; finchè sia stata consumata, d’infra il campo, tutta quella generazione, cioè gli uomini di guerra; come il Signore avea loro giurato.</verse>
        <verse osisID='Deut.2.15'>La mano del Signore è stata altresì contro a loro, per distruggerli d’infra il campo, finchè sieno stati consumati.</verse>
        <verse osisID='Deut.2.16'>E, dopo che tutti quegli uomini di guerra d’infra il popolo furono finiti di morire,</verse>
        <verse osisID='Deut.2.17'>il Signore mi parlò, dicendo:</verse>
        <verse osisID='Deut.2.18'>Oggi tu sei per passare i confini di Moab, cioè Ar;</verse>
        <verse osisID='Deut.2.19'>e tu ti appresserai dirincontro a’ figliuoli di Ammon; non usar contr’a loro alcuna ostilità, e non mover loro guerra; perciocchè io non ti darò nulla del lor paese a possedere; conciossiachè io l’abbia dato a’ figliuoli di Lot, per eredità.</verse>
        <verse osisID='Deut.2.20'>Quel paese fu anch’esso già riputato paese di giganti; già vi abitavano i giganti; e gli Ammoniti li chiamavano Zamzummei;</verse>
        <verse osisID='Deut.2.21'>gente grande, e possente, e d’alta statura, come gli Anachiti; e il Signore li distrusse d’innanzi agli Ammoniti, onde essi li cacciarono, e abitarono nel luogo loro;</verse>
        <verse osisID='Deut.2.22'>come egli avea fatto a’ figliuoli di Esaù, che abitano in Seir, d’innanzi ai quali distrusse gli Horei; onde essi li cacciarono, e sono abitati nel luogo loro sino a questo giorno.</verse>
        <verse osisID='Deut.2.23'>I Caftorei anch’essi, usciti di Caftor, distrussero gli Avvei, che dimoravano in Haserim, fino a Gaza, e abitarono nel luogo loro</verse>
        <verse osisID='Deut.2.24'>Levatevi, dipartitevi, e passate il torrente di Arnon; vedi, io ti do nelle mani Sihon, re di Hesbon, Amorreo, e il suo paese; comincia a prender possessione, e movigli guerra.</verse>
        <verse osisID='Deut.2.25'>Oggi comincerò a mettere spavento e paura di te sopra i popoli, sotto tutto il cielo, talchè udendo il grido di te, tremeranno, e saranno in angoscia per tema di te.</verse>
        <verse osisID='Deut.2.26'>Allora io mandai ambasciatori dal deserto di Chedemot, a Sihon, re di Hesbon, per portargli parole di pace, dicendo:</verse>
        <verse osisID='Deut.2.27'>Lascia che io passi per lo tuo paese; io camminerò per la strada maestra, senza rivolgermi nè a destra nè a sinistra.</verse>
        <verse osisID='Deut.2.28'>Tu mi venderai la vittuaglia ch’io mangerò a prezzo, e a prezzo altresì mi darai l’acqua ch’io berrò; concedimi solo di passare col mio seguito;</verse>
        <verse osisID='Deut.2.29'>come mi han fatto i figliuoli di Esaù, che abitano in Seir; e i Moabiti, che abitano in Ar; finchè io sia passato il Giordano, per entrar nel paese che il Signore Iddio nostro ci dà.</verse>
        <verse osisID='Deut.2.30'>Ma Sihon, re di Hesbon, non volle lasciarci passar per lo suo paese; perciocchè il Signore Iddio tuo gli avea indurato lo spirito, e ostinato il cuore, per dartelo nelle mani, come oggi appare.</verse>
        <verse osisID='Deut.2.31'>E il Signore mi disse: Vedi, io ho cominciato a darti in tuo potere Sihon, e il suo paese; comincia a prender possessione, conquistando il suo paese.</verse>
        <verse osisID='Deut.2.32'>Sihon adunque uscì, con tutta la sua gente, in battaglia contro a noi, in Iaas.</verse>
        <verse osisID='Deut.2.33'>E il Signore Iddio nostro lo mise in nostro potere, e noi percotemmo lui, e i suoi figliuoli, e tutta la sua gente.</verse>
        <verse osisID='Deut.2.34'>E in quel tempo noi prendemmo tutte le sue città, e distruggemmo alla maniera dell’interdetto, in tutte le città, gli uomini, le donne, e i piccoli fanciulli; noi non vi lasciammo alcuno in vita.</verse>
        <verse osisID='Deut.2.35'>Sol predammo per noi il bestiame, e le spoglie delle città che avevamo prese.</verse>
        <verse osisID='Deut.2.36'>Da Aroer, che è in su la riva del torrente di Arnon, e la città che è nel torrente, fino a Galaad, e’ non vi fu città alcuna così forte, che noi non l’occupassimo; il Signore Iddio nostro le mise tutte in nostro potere.</verse>
        <verse osisID='Deut.2.37'>Sol tu non ti appressasti al paese de’ figliuoli di Ammon; cioè a parte alcuna delle contrade che son lungo il torrente di Iabboc, nè alle città del monte, nè ad alcuno di quei luoghi che il Signore Iddio nostro avea vietati</verse>
      </chapter>
      <chapter osisID='Deut.3'>
        <verse osisID='Deut.3.1'>Poi noi ci mettemmo in cammino, e salimmo traendo verso Basan; e Og, re di Basan, con tutta la sua gente, uscì in battaglia contro a noi, in Edrei.</verse>
        <verse osisID='Deut.3.2'>E il Signore mi disse: Non temerlo; perciocchè io ti do nelle mani lui, e tutta la sua gente, e il suo paese: e fagli come tu facesti a Sihon, re degli Amorrei, che abitava in Hesbon.</verse>
        <verse osisID='Deut.3.3'>E il Signore Iddio nostro ci diede nelle mani eziandio Og, re di Basan, e tutta la sua gente; e noi lo percotemmo, per maniera che non gli lasciammo alcuno in vita.</verse>
        <verse osisID='Deut.3.4'>E in quel tempo pigliammo tutte le sue città; e non vi fu città alcuna che noi non prendessimo loro; noi prendemmo sessanta città, tutta la contrada di Argob, ch’era il regno di Og, in Basan.</verse>
        <verse osisID='Deut.3.5'>Tutte quelle città erano fortificate con alte mura, con porte e sbarre; oltre alle terre non murate, ch’erano in grandissimo numero.</verse>
        <verse osisID='Deut.3.6'>E noi le distruggemmo al modo dell’interdetto, come avevamo fatto a Sihon, re di Hesbon; distruggendo al modo dell’interdetto, in tutte le città, gli uomini, le donne, e i fanciulli.</verse>
        <verse osisID='Deut.3.7'>Ma predammo per noi tutto il bestiame, e le spoglie delle città.</verse>
        <verse osisID='Deut.3.8'>Così pigliammo in quel tempo a’ due re degli Amorrei, ch’erano di qua dal Giordano, questo paese, dal torrente di Arnon, fino al monte di Hermon;</verse>
        <verse osisID='Deut.3.9'>i Sidonii chiamano Hermon Sirion, ma gli Amorrei lo chiamano Senir</verse>
        <verse osisID='Deut.3.10'>tutte le città della pianura, e tutto Galaad, e tutto Basan, fino a Salca, ed Edrei, le città del regno di Og, in Basan.</verse>
        <verse osisID='Deut.3.11'>Conciossiachè Og, re di Basan, fosse rimasto solo delle reliquie de’ giganti; ecco, la sua lettiera, che è una lettiera di ferro, non è ella in Rabbat de’ figliuoli di Ammon? la cui lunghezza è di nove cubiti, e la larghezza di quattro cubiti, a cubito d’uomo</verse>
        <verse osisID='Deut.3.12'>E in quel tempo noi prendemmo possessione di questo paese; io diedi a’ Gaditi, e a’ Rubeniti, ciò che è da Aroer, che è in sul torrente di Arnon, e la metà del monte di Galaad, e le sue città.</verse>
        <verse osisID='Deut.3.13'>Diedi ancora alla metà della tribù di Manasse il rimanente di Galaad, e tutto Basan, ch’era il regno di Og. Tutta la contrada di Argob, per tutto Basan, si chiamava il paese de’ giganti.</verse>
        <verse osisID='Deut.3.14'>Iair, figliuolo di Manasse, prese tutta la contrada di Argob, fino a’ confini de’ Ghesuriti e de’ Maacatiti; e chiamò que’ luoghi del suo nome: Basan delle villate di Iair; il quale nome dura infino a questo giorno.</verse>
        <verse osisID='Deut.3.15'>E a Machir diedi Galaad.</verse>
        <verse osisID='Deut.3.16'>Ma a’ Rubeniti e a’ Gaditi diedi da Galaad fino al torrente di Arnon, nel mezzo del torrente, e i confini; e fino al torrente di Iabboc, confine de’ figliuoli di Ammon;</verse>
        <verse osisID='Deut.3.17'>e la campagna, e il Giordano, e i confini, da Chinneret, fino al mare della pianura, che è il mar salato, sotto Asdot-Pisga, verso Oriente.</verse>
        <verse osisID='Deut.3.18'>E in quel tempo io vi comandai, e dissi: Il Signore Iddio vostro vi ha dato questo paese, per possederlo; tutti gli uomini di valore d’infra voi passino in arme, davanti a’ figliuoli d’Israele, vostri fratelli.</verse>
        <verse osisID='Deut.3.19'>Sol restino nelle vostre città, ch’io vi ho date, le vostre mogli, e i vostri piccoli figliuoli, e il vostro bestiame, del quale io so che avete assai;</verse>
        <verse osisID='Deut.3.20'>finchè il Signore abbia dato riposo a’ vostri fratelli, siccome ha dato a voi, e che abbian presa anch’essi possessione del paese che il Signore Iddio vostro dà loro, di là dal Giordano; poi ve ne ritornerete, ciascuno alla sua possessione, la quale io vi ho data</verse>
        <verse osisID='Deut.3.21'>In quel tempo ancora io comandai, e dissi a Giosuè: I tuoi occhi hanno veduto tutto ciò che il Signore Iddio vostro ha fatto a questi due re; così farà il Signore a tutti i regni, dove tu passerai.</verse>
        <verse osisID='Deut.3.22'>Non temete di loro; perciocchè il Signore Iddio vostro è quel che combatte per voi.</verse>
        <verse osisID='Deut.3.23'>In quel tempo ancora io supplicai al Signore, dicendo:</verse>
        <verse osisID='Deut.3.24'>Signore Iddio, tu hai cominciato a mostrare al tuo servitore la tua grandezza, e la tua potente mano; perciocchè, chi è quel Dio nel cielo, o nella terra, che possa fare secondo le tue opere, e secondo le tue potenze?</verse>
        <verse osisID='Deut.3.25'>Deh! permetti ch’io passi, e vegga quel buon paese, che è di là dal Giordano, que’ buoni monti, e il Libano.</verse>
        <verse osisID='Deut.3.26'>Ma il Signore si era gravemente adirato contro a me, per cagion vostra, e però non mi esaudì. E il Signore mi disse: Bastiti; non parlarmi più di questa cosa.</verse>
        <verse osisID='Deut.3.27'>Sali in su la sommità di Pisga, e alza gli occhi verso Occidente, verso Settentrione, verso Mezzodì, e verso Oriente, e riguarda quel paese con gli occhi tuoi; perciocchè tu non passerai questo Giordano.</verse>
        <verse osisID='Deut.3.28'>E da’ i tuoi ordini a Giosuè, e confortalo, e inanimalo; conciossiachè esso abbia da passar davanti a questo popolo, e da metterlo in possessione del paese che tu vedrai.</verse>
        <verse osisID='Deut.3.29'>E noi ci fermammo in questa valle, dirimpetto a Bet-peor</verse>
      </chapter>
      <chapter osisID='Deut.4'>
        <verse osisID='Deut.4.1'>ORA dunque, Israele, attendi agli statuti e alle leggi le quali io t’insegno, acciocchè tu le metta in opera, affinchè voi viviate, ed entriate nel paese, che il Signore Iddio de’ vostri padri vi dà, e lo possediate.</verse>
        <verse osisID='Deut.4.2'>Non aggiungete nulla a ciò ch’io vi comando, e non ne diminuite nulla, affine di osservare i comandamenti del Signore Iddio vostro, i quali io vi do.</verse>
        <verse osisID='Deut.4.3'>Gli occhi vostri hanno veduto ciò che il Signore fece per cagione di Baal-peor; come il Signore Iddio tuo distrusse d’infra te chiunque era andato dietro a Baal-peor.</verse>
        <verse osisID='Deut.4.4'>Ma voi, che vi siete attenuti al Signore Iddio vostro, siete oggi tutti in vita.</verse>
        <verse osisID='Deut.4.5'>Ecco, io vi ho insegnati statuti e leggi, siccome il Signore Iddio mio mi ha comandato; acciocchè facciate così nel paese, nel quale voi entrate, per possederlo.</verse>
        <verse osisID='Deut.4.6'>Osservateli adunque, e metteteli in opera; conciossiachè questa sia la vostra sapienza e il vostro senno, nel cospetto de’ popoli, i quali, udendo tutti questi statuti, diranno: Questa gran nazione sola è un popolo savio e intendente.</verse>
        <verse osisID='Deut.4.7'>Imperocchè quale è la gran nazione, alla quale Iddio sia prossimo, come a noi è il Signore Iddio nostro, ogni volta che noi l’invochiamo?</verse>
        <verse osisID='Deut.4.8'>E quale è la gran nazione, che abbia statuti e leggi giuste, siccome è tutta questa Legge, la quale oggi io vi propongo?</verse>
        <verse osisID='Deut.4.9'>Sol prenditi guardia, e guarda diligentemente l’anima tua, che tu non dimentichi le cose che gli occhi tuoi hanno vedute; e che giammai, tutti i giorni della tua vita, non si dipartano dal tuo cuore; anzi falle assapere a’ tuoi figliuoli, e a’ figliuoli de’ figliuoli;</verse>
        <verse osisID='Deut.4.10'>le cose che tu vedesti in quel giorno che tu comparisti davanti al Signore Iddio tuo, in Horeb, dopo che il Signore mi ebbe detto: Adunami il popolo, e io farò loro intendere le mie parole, acciocchè le imparino, per temermi tutto il tempo che viveranno in su la terra; e le insegnino a’ lor figliuoli.</verse>
        <verse osisID='Deut.4.11'>E voi vi appressaste, e vi fermaste sotto il monte, il quale ardeva in fuoco, fino a mezzo il cielo, con oscurità, nuvola e caligine.</verse>
        <verse osisID='Deut.4.12'>E il Signore parlò a voi di mezzo al fuoco; voi udiste la voce delle parole, ma dalla voce in fuori, non vedeste alcuna simiglianza.</verse>
        <verse osisID='Deut.4.13'>Ed egli vi dichiarò il suo patto, ch’egli vi comandò di mettere in opera; le dieci parole ch’egli scrisse in su due Tavole di pietra.</verse>
        <verse osisID='Deut.4.14'>E a me comandò il Signore in quel tempo che io v’insegnassi statuti e leggi, acciocchè voi le metteste in opera nel paese, al quale voi passate per possederlo.</verse>
        <verse osisID='Deut.4.15'>Guardatevi adunque diligentemente, sopra l’anime vostre; conciossiachè voi non vedeste alcuna simiglianza nel giorno che il Signore vi parlò in Horeb di mezzo al fuoco;</verse>
        <verse osisID='Deut.4.16'>che talora voi non vi corrompiate, e non vi facciate alcuna scultura, nè simiglianza d’alcuna immagine, nè ritratto di maschio o di femmina;</verse>
        <verse osisID='Deut.4.17'>nè ritratto d’alcun animale che sia in su la terra; nè ritratto d’alcun uccello che abbia ale, e voli per lo cielo;</verse>
        <verse osisID='Deut.4.18'>nè ritratto d’alcuna bestia che serpa in su la terra; nè ritratto d’alcun pesce che sia nell’acque, sotto la terra;</verse>
        <verse osisID='Deut.4.19'>e che talora, alzando gli occhi al cielo, e veggendo il sole, e la luna, e le stelle, tutto l’esercito del cielo, tu non sii sospinto ad adorar quelle cose e a servir loro; conciossiachè il Signore Iddio tuo abbia fatto parte di quelle a tutti i popoli sotto tutto il cielo.</verse>
        <verse osisID='Deut.4.20'>Ma il Signore ha presi voi; e trattivi fuor della fornace di ferro, di Egitto, acciocchè gli siate un popolo ereditario, come oggi appare.</verse>
        <verse osisID='Deut.4.21'>Or il Signore si adirò gravemente contro a me per cagion vostra, e giurò che io non passerei il Giordano, e che io non entrerei nel buon paese che il Signore Iddio tuo ti dà per eredità.</verse>
        <verse osisID='Deut.4.22'>Conciossiachè io abbia da morire in questo paese, e non abbia da passare il Giordano; ma voi lo passerete, e possederete quel buon paese.</verse>
        <verse osisID='Deut.4.23'>Guardatevi che talora non dimentichiate il patto del Signore Iddio vostro, il quale egli ha fatto con voi, e non vi facciate alcuna scultura nè simiglianza di cosa alcuna; il che il Signore Iddio vostro vi ha vietato.</verse>
        <verse osisID='Deut.4.24'>Perciocchè il Signore Iddio tuo è un fuoco consumante, un Dio geloso.</verse>
        <verse osisID='Deut.4.25'>Quando avrete generati figliuoli e figliuoli di figliuoli, e sarete invecchiati nel paese, se voi vi corrompete, e fate scultura, o somiglianza di cosa alcuna, e ciò che dispiace al Signore Iddio vostro, per irritarlo;</verse>
        <verse osisID='Deut.4.26'>io prendo oggi in testimonio contro a voi il cielo e la terra, che tosto perirete del tutto d’in sul paese, al quale, passato il Giordano, andate per possederlo; voi non prolungherete i vostri giorni sopra esso, anzi del tutto sarete distrutti.</verse>
        <verse osisID='Deut.4.27'>E il Signore vi dispergerà fra’ popoli, e resterete in piccol numero fra le nazioni, dove il Signore vi avrà condotti.</verse>
        <verse osisID='Deut.4.28'>E quivi servirete a dii che saranno opera di mano d’uomini, di legno, o di pietra, i quali non veggono, e non odono, e non mangiano, e non odorano.</verse>
        <verse osisID='Deut.4.29'>Ma pure, se di là voi ricercherete il Signore Iddio vostro, voi lo troverete, quando l’avrete cercato con tutto il cuor vostro, e con tutta l’anima vostra.</verse>
        <verse osisID='Deut.4.30'>Quando tu sarai in angoscia, e tutte queste cose ti saranno avvenute, se negli ultimi tempi tu ti converti al Signore Iddio tuo, e ubbidisci alla sua voce;</verse>
        <verse osisID='Deut.4.31'>perciocchè il Signore Iddio tuo è un Dio pietoso; egli non ti abbandonerà, e non ti distruggerà, e non dimenticherà il patto fatto co’ tuoi padri il quale egli ha lor giurato.</verse>
        <verse osisID='Deut.4.32'>Perciocchè, domanda pure ora dei tempi antichi, che sono stati avanti che tu fossi, dal dì che Iddio creò l’uomo in su la terra, se mai da uno estremo del cielo, infino all’altro, è stato fatto, o si è udito nulla di simile a questa gran cosa;</verse>
        <verse osisID='Deut.4.33'>se mai alcun popolo ha udita la voce di Dio parlante di mezzo al fuoco, come l’hai udita tu, ed è restato in vita.</verse>
        <verse osisID='Deut.4.34'>Ovvero, se Iddio ha mai fatta una tal prova, di venire a prendersi una nazione d’infra un’altra, con prove, con miracoli, e con prodigi, e con battaglie, e con potente mano, e con braccio disteso, e con grandi spaventi, secondo tutto ciò che il Signore Iddio vostro vi ha fatto in Egitto, davanti agli occhi vostri.</verse>
        <verse osisID='Deut.4.35'>A te sono state fatte veder queste cose, acciocchè tu conosca che il Signore è l’Iddio, e che non ve n’è alcun altro fuor che lui.</verse>
        <verse osisID='Deut.4.36'>Egli ti ha fatto udir la sua voce dal cielo, per ammaestrarti; e in terra ti ha fatto vedere il suo gran fuoco, e tu hai udite le sue parole di mezzo al fuoco.</verse>
        <verse osisID='Deut.4.37'>E per ciò ch’egli ha amati i tuoi padri, egli ha eletta la lor progenie dopo loro, e ti ha tratto fuor di Egitto, con la sua faccia, e con la sua gran forza;</verse>
        <verse osisID='Deut.4.38'>per cacciar d’innanzi a te genti più grandi, e più potenti di te, per farti entrar nel lor paese, e per dartelo in eredità, come oggi appare.</verse>
        <verse osisID='Deut.4.39'>Conosci adunque oggi, e riduciti al cuore, che il Signore è Iddio, in cielo disopra, e in terra disotto, e che non ve n’è alcun altro.</verse>
        <verse osisID='Deut.4.40'>Osserva adunque i suoi statuti e i suoi comandamenti che oggi ti do, acciocchè sia bene a te, e a’ tuoi figliuoli dopo te; e acciocchè tu sempremai prolunghi i tuoi giorni in su la terra che il Signore Iddio tuo ti dà</verse>
        <verse osisID='Deut.4.41'>ALLORA Mosè mise da parte di qua dal Giordano, verso il sol levante, tre città,</verse>
        <verse osisID='Deut.4.42'>acciocchè vi si rifuggisse l’ucciditore che avesse ucciso il suo prossimo disavvedutamente, non avendolo per addietro odiato; e ch’essendosi rifuggito in una di quelle città, avesse la vita salva.</verse>
        <verse osisID='Deut.4.43'>Quelle furono Beser, nel deserto, nella contrada della pianura, del paese de’ Rubeniti; e Ramot in Galaad, di quel de’ Gaditi; e Golan in Basan, di quel de’ Manassiti.</verse>
        <verse osisID='Deut.4.44'>OR quest’è la legge, la qual Mosè propose a’ figliuoli d’Israele.</verse>
        <verse osisID='Deut.4.45'>Queste son le testimonianze, e gli statuti, e le leggi, le quali Mosè pronunziò a’ figliuoli d’Israele, dopo che furono usciti d’Egitto.</verse>
        <verse osisID='Deut.4.46'>Di qua dal Giordano, nella valle, dirincontro a Bet-peor, nel paese di Sihon, re degli Amorrei, che abitava in Hesbon; il qual Mosè, e i figliuoli d’Israele, aveano percosso, dopo che furono usciti d’Egitto;</verse>
        <verse osisID='Deut.4.47'>e il cui paese conquistarono, insieme col paese di Og, re di Basan; due re degli Amorrei, i quali erano di qua dal Giordano, verso il Sol levante;</verse>
        <verse osisID='Deut.4.48'>da Aroer, che è in su la riva del torrente di Arnon, e fino al monte di Sion, che è Hermon,</verse>
        <verse osisID='Deut.4.49'>e tutta la pianura di qua dal Giordano, verso oriente; e fino al mar della pianura, sotto Asdot-Pisga</verse>
      </chapter>
      <chapter osisID='Deut.5'>
        <verse osisID='Deut.5.1'>E Mosè chiamò tutto Israele, e disse loro: Ascolta, Israele, gli statuti e le leggi le quali io pronunzio oggi a’ vostri orecchi; imparatele adunque, e osservatele, per metterle in opera.</verse>
        <verse osisID='Deut.5.2'>Il Signore Iddio nostro fece patto con noi in Horeb.</verse>
        <verse osisID='Deut.5.3'>Il Signore non fece questo patto co’ nostri padri, anzi con noi, che siamo oggi qui e siamo tutti in vita.</verse>
        <verse osisID='Deut.5.4'>Il Signore parlò con voi a faccia a faccia, sul monte, di mezzo al fuoco,</verse>
        <verse osisID='Deut.5.5'>stando io in quel tempo fra il Signore e voi, per rapportarvi la parola del Signore; conciossiachè voi temeste per quel fuoco, e non saliste in sul monte, dicendo:
			</verse>
        <verse osisID='Deut.5.6'>Io sono il Signore Iddio tuo, che ti ho tratto fuor del paese di Egitto, della casa di servitù.</verse>
        <verse osisID='Deut.5.7'>Non avere altri dii nel mio cospetto.</verse>
        <verse osisID='Deut.5.8'>Non farti scultura alcuna, nè immagine alcuna di cosa che sia in cielo disopra, nè di cosa che sia in terra disotto, nè di cosa che sia nell’acque disotto alla terra.</verse>
        <verse osisID='Deut.5.9'>Non adorar quelle cose, e non servir loro; perciocchè io, il Signore Iddio tuo, sono un Dio geloso, che fo punizione dell’iniquità de’ padri sopra i figliuoli, fino alla terza e alla quarta generazione, inverso quelli che m’odiano;</verse>
        <verse osisID='Deut.5.10'>e uso benignità in mille generazioni verso quelli che m’amano, e osservano i miei comandamenti.</verse>
        <verse osisID='Deut.5.11'>Non usare il Nome del Signore Iddio tuo in vano; perciocchè il Signore non terrà per innocente chi avrà usato il suo Nome in vano.</verse>
        <verse osisID='Deut.5.12'>Osserva il giorno del riposo, per santificarlo, siccome il Signore Iddio tuo ti ha comandato.</verse>
        <verse osisID='Deut.5.13'>Lavora sei giorni, e fai ogni opera tua.</verse>
        <verse osisID='Deut.5.14'>Ma il settimo giorno è il giorno del riposo al Signore Iddio tuo; non fare in esso lavoro alcuno, nè tu, nè il tuo figliuolo, nè la tua figliuola, nè il tuo servo, nè la tua serva, nè il tuo bue, nè il tuo asino, nè alcuna tua bestia, nè il tuo forestiere, che è dentro alle tue porte; acciocchè il tuo servo, e la tua serva, si riposino, come tu.</verse>
        <verse osisID='Deut.5.15'>E ricordati che tu sei stato servo nel paese di Egitto, e che il Signore Iddio tuo ti ha tratto fuor di là con potente mano, e con braccio disteso; perciò il Signore Iddio tuo ti comanda che tu osservi il giorno del riposo.</verse>
        <verse osisID='Deut.5.16'>Onora tuo padre e tua madre, come il Signore Iddio tuo ti ha comandato; acciocchè i tuoi giorni sieno prolungati; e acciocchè ti sia bene in su la terra che il Signore Iddio tuo ti dà.</verse>
        <verse osisID='Deut.5.17'>Non uccidere.</verse>
        <verse osisID='Deut.5.18'>Non commettere adulterio.</verse>
        <verse osisID='Deut.5.19'>Non furare.</verse>
        <verse osisID='Deut.5.20'>Non dir falsa testimonianza contro al tuo prossimo.</verse>
        <verse osisID='Deut.5.21'>Non concupir la moglie del tuo prossimo; parimente non appetir la casa del tuo prossimo; nè il suo campo, nè il suo servo, nè la sua serva, nè il suo bue, nè il suo asino, nè cosa alcuna che sia del tuo prossimo.</verse>
        <verse osisID='Deut.5.22'>Queste parole pronunziò il Signore a tutta la vostra raunanza, sul monte, di mezzo al fuoco, alla nuvola, e alla caligine, ad alta voce; e non le disse altro; e scrisse quelle sopra due Tavole di pietra, le quali egli mi diede</verse>
        <verse osisID='Deut.5.23'>Ora, dopo che aveste udita quella voce di mezzo all’oscurità, ardendo il monte in fuoco, voi foste a me, cioè tutti i Capi delle vostre tribù, e i vostri Anziani; e diceste:</verse>
        <verse osisID='Deut.5.24'>Ecco, il Signore Iddio nostro ci ha fatta veder la sua gloria, e la sua grandezza, e noi abbiamo udita la sua voce di mezzo al fuoco; oggi abbiamo veduto che, parlando Iddio con l’uomo, esso è rimasto in vita.</verse>
        <verse osisID='Deut.5.25'>Ora dunque, perchè morremmo noi? perciocchè questo gran fuoco ci consumerà; se noi seguitiamo a udire ancora la voce del Signore Iddio nostro, noi morremo.</verse>
        <verse osisID='Deut.5.26'>Imperocchè, quale è la carne, qual ch’ella sia, che, avendo udita la voce del vivente Iddio, parlante di mezzo al fuoco, come abbiamo udito noi, sia restata in vita?</verse>
        <verse osisID='Deut.5.27'>Accostati tu, e ascolta tutto ciò che il Signore Iddio nostro dirà; e tu ci rapporterai tutto ciò che il Signore Iddio nostro ti avrà detto, e noi l’ascolteremo, e lo faremo.</verse>
        <verse osisID='Deut.5.28'>E il Signore udì la voce delle vostre parole, mentre parlavate meco. E il Signore mi disse: Io ho udita la voce delle parole di questo popolo, ch’egli ti ha dette; essi hanno ben parlato in tutto ciò che hanno detto.</verse>
        <verse osisID='Deut.5.29'>Oh! avessero pur sempre un tal animo per temermi, e per osservar tutti i miei comandamenti, acciocchè fosse bene a loro, e a’ lor figliuoli, in perpetuo!</verse>
        <verse osisID='Deut.5.30'>Va’, di’ loro: Ritornate alle vostre tende.</verse>
        <verse osisID='Deut.5.31'>Ma tu, resta qui meco, ed io ti dirò tutti i comandamenti, e gli statuti, e le leggi, che tu devi loro insegnare, e ch’essi debbono mettere in opera, nel paese che io do loro, per possederlo.</verse>
        <verse osisID='Deut.5.32'>Prendete adunque guardia di far secondo che il Signore Iddio vostro vi ha comandato; non ve ne rivolgete nè a destra nè a sinistra.</verse>
        <verse osisID='Deut.5.33'>Camminate per tutta la via che il Signore Iddio vostro vi ha comandata, acciocchè viviate, e vi sia bene, e prolunghiate i vostri giorni, nel paese che voi possederete</verse>
      </chapter>
      <chapter osisID='Deut.6'>
        <verse osisID='Deut.6.1'>OR questi sono i comandamenti, gli statuti e le leggi, che il Signore Iddio vostro mi ha comandato di insegnarvi, acciocchè le mettiate in opera, nel paese al quale voi passate per possederlo;</verse>
        <verse osisID='Deut.6.2'>acciocchè tu tema il Signore Iddio tuo, osservando tutti i suoi statuti e comandamenti, i quali io ti do; tu, e il tuo figliuolo, e il figliuolo del tuo figliuolo, tutto il tempo della tua vita; e acciocchè i tuoi giorni sieno prolungati.</verse>
        <verse osisID='Deut.6.3'>Ascolta adunque o Israele, e osserva di metterli in opera, acciocchè ti sia bene, e acciocchè siate grandemente moltiplicati, nel paese stillante latte e miele, come il Signore Iddio dei tuoi padri ti ha detto</verse>
        <verse osisID='Deut.6.4'>Ascolta, Israele: Il Signore Iddio nostro è l’unico Signore;</verse>
        <verse osisID='Deut.6.5'>Ama dunque il Signore Iddio tuo con tutto il tuo cuore, con tutta l’anima tua, e con tutto il tuo maggior potere.</verse>
        <verse osisID='Deut.6.6'>E dimorino queste parole, le quali oggi ti comando, nel tuo cuore;</verse>
        <verse osisID='Deut.6.7'>e inculcale a’ tuoi figliuoli, e ragionane quando tu sarai a sedere in casa tua, e quando tu camminerai per via, e quando tu giacerai, e quando tu ti leverai.</verse>
        <verse osisID='Deut.6.8'>E legale per segnale, in su la tua mano, e sieno per frontali fra’ tuoi occhi.</verse>
        <verse osisID='Deut.6.9'>Scrivile ancora sopra gli stipiti della tua casa, e sopra le tue porte.</verse>
        <verse osisID='Deut.6.10'>E quando il Signore Iddio tuo ti avrà introdotto nel paese, del quale egli ha giurato a’ tuoi padri, ad Abrahamo, a Isacco, e a Giacobbe, ch’egli te lo darebbe, nelle città grandi e belle, le quali tu non hai edificate;</verse>
        <verse osisID='Deut.6.11'>e nelle case piene d’ogni bene, le quali tu non hai empiute; e a’ pozzi cavati, che tu non hai cavati; e alle vigne, e agli uliveti, che tu non hai piantati; e tu avrai mangiato, e sarai sazio;</verse>
        <verse osisID='Deut.6.12'>guardati che talora tu non dimentichi il Signore, che ti ha tratto fuor del paese di Egitto, della casa di servitù.</verse>
        <verse osisID='Deut.6.13'>Temi il Signore Iddio tuo, e a lui servi,</verse>
        <verse osisID='Deut.6.14'>e giura per lo suo Nome. Non andate dietro agl’iddii stranieri, d’infra gl’iddii de’ popoli che saranno d’intorno a voi;</verse>
        <verse osisID='Deut.6.15'>perciocchè il Signore Iddio tuo è un Dio geloso nel mezzo di te; che talora l’ira del Signore Iddio tuo non si accenda contro a te, e ch’egli non ti distrugga d’in su la terra.</verse>
        <verse osisID='Deut.6.16'>Non tentate il Signore Iddio vostro, come voi lo tentaste in Massa</verse>
        <verse osisID='Deut.6.17'>Del tutto osservate i comandamenti del Signore Iddio vostro, e le sue testimonianze, e i suoi statuti ch’egli vi ha dati.</verse>
        <verse osisID='Deut.6.18'>E fa’ ciò che è diritto e buono negli occhi del Signore; acciocchè ti sia bene, e che tu entri nel buon paese, il quale il Signore ha giurato a’ tuoi padri; e che tu lo possegga.</verse>
        <verse osisID='Deut.6.19'>Acciocchè egli cacci d’innanzi a te tutti i tuoi nemici; come il Signore ne ha parlato.</verse>
        <verse osisID='Deut.6.20'>Quando il tuo figliuolo per l’innanzi ti domanderà, dicendo: Che voglion dire queste testimonianze, e questi statuti, e queste leggi, che il Signore Iddio nostro vi ha date?</verse>
        <verse osisID='Deut.6.21'>Di’ al tuo figliuolo: Noi eravamo servi di Faraone in Egitto; e il Signore ci trasse fuor di Egitto con potente mano.</verse>
        <verse osisID='Deut.6.22'>E il Signore fece miracoli, e prodigi grandi e dannosi sopra gli Egizj, e sopra Faraone, e sopra tutta la sua casa, davanti agli occhi nostri.</verse>
        <verse osisID='Deut.6.23'>E ci trasse fuor di là, per condurci nel paese il quale egli avea giurato a’ nostri padri, e per darcelo.</verse>
        <verse osisID='Deut.6.24'>E il Signore ci comandò di mettere in opera tutti questi statuti, per temere il Signore Iddio nostro, acciocchè ci sia bene in perpetuo, e siamo conservati in vita, come siamo oggi.</verse>
        <verse osisID='Deut.6.25'>E ciò ci sarà giustizia, quando noi osserveremo di mettere in opera tutti questi comandamenti, nel cospetto del Signore Iddio nostro, siccome egli ci ha comandato</verse>
      </chapter>
      <chapter osisID='Deut.7'>
        <verse osisID='Deut.7.1'>QUANDO il Signore Iddio tuo ti avrà introdotto nel paese, al quale tu vai per possederlo, e avrà stirpate d’innanzi a te molte nazioni, gli Hittei, e i Ghirgasei, e gli Amorrei, e i Cananei, e i Ferezei, e gli Hivvei, e i Gebusei, sette nazioni maggiori e più potenti di te;</verse>
        <verse osisID='Deut.7.2'>e il Signore le avrà messe in tuo potere, e tu le avrai sconfitte; del tutto distruggile al modo dell’interdetto; non far patto con loro, e non far loro grazia.</verse>
        <verse osisID='Deut.7.3'>E non imparentarti con loro; non dar le tue figliuole a’ lor figliuoli, e non prender le lor figliuole per li tuoi figliuoli.</verse>
        <verse osisID='Deut.7.4'>Perciocchè rivolgerebbero i tuoi figliuoli di dietro a me; onde essi servirebbero a dii stranieri; e l’ira del Signore si accenderebbe contro a voi, ed egli vi distruggerebbe subitamente.</verse>
        <verse osisID='Deut.7.5'>Anzi fate loro così: Disfate i loro altari, e spezzate le loro statue, e tagliate i lor boschi, e bruciate col fuoco le loro sculture.</verse>
        <verse osisID='Deut.7.6'>Perciocchè tu sei un popol santo al Signore Iddio tuo; il Signore Iddio tuo ti ha scelto, acciocchè tu gli sii un popolo peculiare d’infra tutti i popoli che son sopra la faccia della terra.</verse>
        <verse osisID='Deut.7.7'>Il Signore non vi ha posta affezione, e non vi ha eletti, perchè foste più grandi che tutti gli altri popoli; conciossiachè eravate in minor numero che alcun di tutti gli altri popoli.</verse>
        <verse osisID='Deut.7.8'>Anzi, perchè il Signore vi ha amati, e perchè egli attiene il giuramento fatto a’ vostri padri, egli vi ha tratti fuori con potente mano, e vi ha riscossi della casa di servitù, della man di Faraone, re di Egitto.</verse>
        <verse osisID='Deut.7.9'>Conosci adunque che il Signore Iddio tuo è Iddio, l’Iddio verace che osserva il patto e la benignità in mille generazioni, inverso quelli che l’amano, e osservano i suoi comandamenti;</verse>
        <verse osisID='Deut.7.10'>e che fa la retribuzione in faccia a quelli che l’odiano, per distruggerli; egli non la prolunga a quelli che l’odiano, anzi la rende loro in faccia.</verse>
        <verse osisID='Deut.7.11'>Osserva adunque i comandamenti, e gli statuti, e le leggi, le quali oggi ti do, acciocchè tu le metta in opera</verse>
        <verse osisID='Deut.7.12'>E avverrà, perciocchè voi avrete udite queste leggi, e le avrete osservate, e messe in opera, che il Signore Iddio vostro vi osserverà il patto e la benignità ch’egli ha giurata a’ vostri padri.</verse>
        <verse osisID='Deut.7.13'>Ed egli ti amerà, e ti benedirà, e ti accrescerà, e benedirà il frutto del tuo seno, e il frutto della tua terra; il tuo frumento, e il tuo mosto, e il tuo olio; i parti delle tue vacche, e le gregge delle tue pecore; nel paese del quale egli giurò a’ tuoi padri, ch’egli te lo darebbe.</verse>
        <verse osisID='Deut.7.14'>Tu sarai benedetto sopra tutti i popoli; ei non vi sarà nel mezzo di te, e del tuo bestiame, nè maschio, nè femmina sterile.</verse>
        <verse osisID='Deut.7.15'>E il Signore rimoverà da te ogni malattia; e non ti metterà addosso alcuna di quelle malvage infermità di Egitto, delle quali tu hai avuto conoscenza; anzi le metterà addosso a tutti i tuoi nemici.</verse>
        <verse osisID='Deut.7.16'>Distruggi adunque tutti i popoli che il Signore Iddio tuo ti dà; l’occhio tuo non li risparmi, e non servire agl’iddii loro; perciocchè ciò ti sarebbe un laccio.</verse>
        <verse osisID='Deut.7.17'>Se pur tu dici nel tuo cuore: Queste nazioni sono più grandi di me, come le potrò io scacciare?</verse>
        <verse osisID='Deut.7.18'>Non temer di loro; ricordati pur delle cose che il Signore Iddio tuo ha fatte a Faraone, e a tutti gli Egizj;</verse>
        <verse osisID='Deut.7.19'>delle gran prove che gli occhi tuoi hanno vedute, e de’ miracoli, e de’ prodigi, e della potente mano, e del braccio steso, col quale il Signore Iddio tuo ti ha tratto fuori; e così farà il Signore Iddio tuo a tutti i popoli, dei quali tu temi.</verse>
        <verse osisID='Deut.7.20'>Il Signore Iddio tuo manderà eziandio de’ calabroni contro a loro, finchè quelli che saran rimasti, e quelli che si saran nascosti dal tuo cospetto, sieno periti.</verse>
        <verse osisID='Deut.7.21'>Non isgomentarti per cagion di loro; conciossiachè il Signore Iddio tuo, Dio grande e tremendo, sia nel mezzo di te.</verse>
        <verse osisID='Deut.7.22'>Or il Signore Iddio tuo stirperà quelle nazioni d’innanzi a te, a poco a poco; tu non le potrai distruggere subitamente; che talora le fiere della campagna non moltiplichino contro a te.</verse>
        <verse osisID='Deut.7.23'>E il Signore Iddio tuo le metterà in tuo potere, e le romperà d’una gran rotta, finchè sieno distrutte.</verse>
        <verse osisID='Deut.7.24'>E ti darà i re loro nelle mani, e tu farai perire il lor nome di sotto al cielo; niuno potrà starti a fronte, finchè tu le abbia distrutte.</verse>
        <verse osisID='Deut.7.25'>Brucia col fuoco le sculture de’ loro dii; non appetir l’argento, nè l’oro che sarà sopra esse, e non prenderlo per te; che talora tu non ne sii allacciato; perciocchè è cosa abbominevole al Signore Iddio tuo.</verse>
        <verse osisID='Deut.7.26'>E non recare in casa tua cosa abbominevole, onde tu sii interdetto, come è quella cosa; abbilo del tutto in detestazione, e abbominalo; conciossiachè sia interdetto</verse>
      </chapter>
      <chapter osisID='Deut.8'>
        <verse osisID='Deut.8.1'>PRENDETE guardia di mettere in opera tutti i comandamenti che oggi vi do, acciocchè viviate, e cresciate, ed entriate nel paese che il Signore Iddio vostro ha giurato a’ vostri padri, e lo possediate.</verse>
        <verse osisID='Deut.8.2'>E ricordati di tutto il cammino, per lo quale il Signore Iddio tuo ti ha condotto questi quarant’anni per lo deserto, per affliggerti, e per isperimentarti, per conoscer ciò che è nel cuor tuo; se tu osserverai i suoi comandamenti o no.</verse>
        <verse osisID='Deut.8.3'>Egli adunque ti ha afflitto, e ti ha fatto aver fame; poi ti ha pasciuto di Manna, della quale nè tu nè i tuoi padri avevate avuta conoscenza; per insegnarti che l’uomo non vive di pan solo, ma d’ogni parola procedente dalla bocca del Signore.</verse>
        <verse osisID='Deut.8.4'>Il tuo vestimento non ti si è logorato addosso; e il tuo piè non si è calterito in questi quarant’anni.</verse>
        <verse osisID='Deut.8.5'>Conosci adunque nel tuo cuore, che il Signore Iddio tuo ti corregge, come un uomo corregge il suo figliuolo.</verse>
        <verse osisID='Deut.8.6'>E osserva i comandamenti del Signore Iddio tuo, per camminar nelle sue vie, e per temerlo.</verse>
        <verse osisID='Deut.8.7'>Perciocchè il Signore Iddio tuo ti fa entrare in un buon paese, paese di rivi d’acque, di fonti e di gorghi, che sorgono nelle valli e ne’ monti;</verse>
        <verse osisID='Deut.8.8'>paese di frumento, e di orzo, e di vigne, e di fichi, e di melagrani; paese d’ulivi da olio, e di miele;</verse>
        <verse osisID='Deut.8.9'>paese nel quale tu non mangerai il pane scarsamente, nel quale non ti mancherà nulla; paese, le cui pietre sono ferro, e da’ cui monti tu caverai il rame</verse>
        <verse osisID='Deut.8.10'>E quando tu avrai mangiato, e sarai sazio, benedici il Signore Iddio tuo nel buon paese, ch’egli ti avrà dato.</verse>
        <verse osisID='Deut.8.11'>Guardati, che talora tu non dimentichi il Signore Iddio tuo, per non osservare i suoi comandamenti, e le sue leggi, e i suoi statuti, i quali oggi ti do.</verse>
        <verse osisID='Deut.8.12'>Che talora, dopo che tu avrai mangiato, e sarai sazio, e avrai edificate delle belle case, e vi abiterai dentro;</verse>
        <verse osisID='Deut.8.13'>e il tuo grosso e minuto bestiame sarà moltiplicato; e l’argento e l’oro ti sarà aumentato, e ti sarà accresciuta ogni cosa tua;</verse>
        <verse osisID='Deut.8.14'>il tuo cuore non s’innalzi e tu non dimentichi il Signore Iddio tuo, il qual ti ha tratto fuor del paese di Egitto, della casa di servitù;</verse>
        <verse osisID='Deut.8.15'>il qual ti ha condotto per questo grande e terribile deserto, paese di serpi, di serpenti ardenti, e scorpioni; paese arido, senz’acqua; il quale ti ha fatto uscire acqua della rupe del macigno;</verse>
        <verse osisID='Deut.8.16'>il qual ti ha pasciuto nel deserto di Manna, della quale i tuoi padri non aveano avuta conoscenza; per affliggerti, e per provarti, per farti del bene al fine;</verse>
        <verse osisID='Deut.8.17'>e non dica nel cuor tuo: La mia possanza, e la forza della mia mano mi ha acquistate queste ricchezze.</verse>
        <verse osisID='Deut.8.18'>Anzi ricordati del Signore Iddio tuo; ch’egli è quel che ti dà la forza, per portarti valorosamente; per confermare il suo patto ch’egli ha giurato a’ tuoi padri, come oggi appare.</verse>
        <verse osisID='Deut.8.19'>Ma, se pur tu dimentichi il Signore Iddio tuo, e vai dietro ad altri dii, e servi loro, e li adori; io vi protesto oggi che del tutto voi perirete.</verse>
        <verse osisID='Deut.8.20'>Come saran perite le nazioni che il Signore fa perire d’innanzi a voi, così perirete; perciocchè non avrete ubbidito alla voce del Signore Iddio vostro</verse>
      </chapter>
      <chapter osisID='Deut.9'>
        <verse osisID='Deut.9.1'>ASCOLTA, Israele: oggi tu passi il Giordano, per andare a possedere un paese di genti più grandi e più potenti di te; città grandi e forti, che arrivano fino al cielo,</verse>
        <verse osisID='Deut.9.2'>di una gente grande, e d’alta statura, de’ figliuoli degli Anachiti, de’ quali tu hai conoscenza, e de’ quali tu hai udito dire: Chi potrà stare a fronte a’ figliuoli di Anac?</verse>
        <verse osisID='Deut.9.3'>Sappi adunque oggi che il Signore Iddio tuo, che passa davanti a te, è un fuoco consumante; esso li distruggerà, ed esso li abbatterà davanti a te; tu li scaccerai, e li distruggerai subitamente, come il Signore ti ha parlato.</verse>
        <verse osisID='Deut.9.4'>Non dir nel cuor tuo, quando il Signore li avrà scacciati d’innanzi a te: Il Signore mi ha condotto in questo paese, per possederlo, per la mia giustizia; essendo che il Signore scaccia d’innanzi a te queste genti per la lor malvagità.</verse>
        <verse osisID='Deut.9.5'>Tu non entri a possedere il lor paese per la tua giustizia, nè per la dirittura del cuor tuo; conciossiachè il Signore Iddio tuo scacci quelle genti d’innanzi a te, per la lor malvagità, e per attener la parola ch’egli ha giurata a’ tuoi padri, ad Abrahamo, a Isacco, e a Giacobbe.</verse>
        <verse osisID='Deut.9.6'>Sappi adunque che il Signore Iddio tuo non ti dà a posseder questo buon paese, per la tua giustizia; conciossiachè tu sii un popolo di collo duro</verse>
        <verse osisID='Deut.9.7'>Ricordati, non dimenticarti come tu hai fatto gravemente adirare il Signore Iddio tuo nel deserto; dal giorno che tu uscisti del paese di Egitto, finchè siete arrivati in questo luogo, voi siete stati ribelli contro al Signore.</verse>
        <verse osisID='Deut.9.8'>Eziandio in Horeb faceste gravemente adirare il Signore; talchè il Signore si crucciò contro a voi, per distruggervi; quando io salii in su la montagna,</verse>
        <verse osisID='Deut.9.9'>per ricever le Tavole di pietra, le Tavole del Patto che il Signore avea fatto con voi; e dimorai in su la montagna quaranta giorni e quaranta notti, senza mangiar pane, nè bere acqua;</verse>
        <verse osisID='Deut.9.10'>e il Signore mi diede le due Tavole di pietra, scritte col dito di Dio, sopra le quali era scritto, conforme a tutte le parole che il Signore vi avea dette, parlando con voi nella montagna, di mezzo al fuoco, al giorno della raunanza.</verse>
        <verse osisID='Deut.9.11'>Avvenne adunque in capo di quaranta giorni, e di quaranta notti, che il Signore mi diede le due Tavole di pietra, le Tavole del Patto;</verse>
        <verse osisID='Deut.9.12'>e il Signore mi disse: Levati, scendi prestamente di qui; perciocchè il tuo popolo che tu hai tratto fuor di Egitto, si è corrotto; tosto si sono eglino rivolti dalla via che io avea lor comandata: si sono fatti una statua di getto.</verse>
        <verse osisID='Deut.9.13'>Il Signore mi disse ancora: Io ho riguardato questo popolo; ed ecco, egli è un popolo di collo duro.</verse>
        <verse osisID='Deut.9.14'>Lasciami fare, e io li distruggerò, e cancellerò il lor nome di sotto al cielo: e ti farò divenire una nazione più potente, e più grande di lui.</verse>
        <verse osisID='Deut.9.15'>E io mi mossi, e discesi giù dal monte, il quale ardeva in fuoco, avendo nelle mie due mani le due Tavole del Patto.</verse>
        <verse osisID='Deut.9.16'>E io riguardai; ed ecco, voi avevate peccato contro al Signore Iddio vostro; voi vi eravate fatti un vitello di getto; tosto vi eravate stornati dalla via che il Signore vi avea comandata.</verse>
        <verse osisID='Deut.9.17'>E io presi quelle due Tavole, e le gittai giù d’in su le mie due mani, e le spezzai in vostra presenza.</verse>
        <verse osisID='Deut.9.18'>Poi mi gittai in terra davanti al Signore, come prima, per quaranta giorni e per quaranta notti, senza mangiar pane, nè bere acqua, per tutto il vostro peccato che avevate commesso, facendo ciò che dispiace al Signore, per irritarlo.</verse>
        <verse osisID='Deut.9.19'>Conciossiachè io avessi paura, per cagion dell’ira e del cruccio, del quale il Signore era gravemente adirato contro a voi, per distruggervi. E il Signore mi esaudì ancora quella volta.</verse>
        <verse osisID='Deut.9.20'>Il Signore si crucciò ancora gravemente contro ad Aaronne, per distruggerlo; ma in quel tempo io pregai eziandio per Aaronne.</verse>
        <verse osisID='Deut.9.21'>Poi presi il vostro peccato che avevate fatto, cioè il vitello, e lo bruciai col fuoco, e lo tritai, macinandolo ben bene, finchè fu ridotto in polvere; e ne gittai la polvere nel rivo che scendea giù dal monte.</verse>
        <verse osisID='Deut.9.22'>Voi faceste eziandio gravemente adirare il Signore in Tabera, e in Massa, e in Chibrot-taava;</verse>
        <verse osisID='Deut.9.23'>parimente, quando il Signore vi mandò da Cades-barnea, dicendo: Salite, possedete il paese che io vi ho dato; voi foste ribelli al comandamento del Signore Iddio vostro, e non gli credeste, e non ubbidiste alla sua voce.</verse>
        <verse osisID='Deut.9.24'>Dal giorno che io vi ho conosciuti, voi siete stati ribelli contro al Signore.</verse>
        <verse osisID='Deut.9.25'>Io mi gittai adunque in terra davanti al Signore, per que’ quaranta giorni, e quelle quaranta notti, che io stetti così prostrato; perciocchè il Signore avea detto di distruggervi.</verse>
        <verse osisID='Deut.9.26'>E pregai il Signore, e dissi: Signore Iddio, non distruggere il tuo popolo e la tua eredità, che tu hai riscossa con la tua grandezza, la quale tu hai tratta fuor di Egitto con man forte.</verse>
        <verse osisID='Deut.9.27'>Ricordati de’ tuoi servitori, d’Abrahamo, d’Isacco, e di Giacobbe; non aver riguardo alla durezza di questo popolo, nè alla sua malvagità, nè al suo peccato;</verse>
        <verse osisID='Deut.9.28'>che talora que’ del paese, onde tu ci hai tratti fuori, non dicano: Il Signore li ha tratti fuori per farli morire nel deserto, perchè non poteva condurli nel paese ch’egli avea lor promesso, e perchè li odiava.</verse>
        <verse osisID='Deut.9.29'>E pure essi sono tuo popolo e tua eredità, la qual tu hai tratta fuori con la tua gran forza, e col tuo braccio steso</verse>
      </chapter>
      <chapter osisID='Deut.10'>
        <verse osisID='Deut.10.1'>IN quel tempo il Signore mi disse: Tagliati due Tavole di pietra, simili alle primiere; poi sali a me in sul monte; fatti ancora un’Arca di legno.</verse>
        <verse osisID='Deut.10.2'>E io scriverò in su quelle Tavole le parole ch’erano in su le primiere che tu spezzasti; e tu le metterai dentro a quell’Arca.</verse>
        <verse osisID='Deut.10.3'>E io feci un’Arca di legno di Sittim, e tagliai due Tavole di pietra, simili alle primiere; poi salii in sul monte, avendo quelle due Tavole in mano.</verse>
        <verse osisID='Deut.10.4'>Ed egli scrisse in su quelle Tavole, conforme alla prima scrittura, le dieci parole, che il Signore vi avea pronunziate nel monte, di mezzo al fuoco, al giorno della raunanza. E il Signore me le diede.</verse>
        <verse osisID='Deut.10.5'>Allora io mi rivolsi indietro, e discesi giù dal monte, e posi quelle Tavole nell’Arca che io avea fatta, e son restate quivi; come il Signore mi avea comandato.</verse>
        <verse osisID='Deut.10.6'>Or i figliuoli d’Israele partirono di Beerot-bene-iaacan, per andare a Mosera; quivi morì Aaronne, e quivi fu seppellito; ed Eleazaro, suo figliuolo, fu sacerdote in luogo suo.</verse>
        <verse osisID='Deut.10.7'>Di là partirono, per andare a Gudgod; e di Gudgod, per andare a Iotbat, ch’è un paese di rivi d’acque.</verse>
        <verse osisID='Deut.10.8'>In quel tempo il Signore appartò la tribù di Levi, per portar l’Arca del Patto del Signore, per comparir davanti al Signore per ministrargli, e per benedir nel suo Nome, come fa infino al dì d’oggi.</verse>
        <verse osisID='Deut.10.9'>Perciò Levi non ha parte, nè possessione co’ suoi fratelli; il Signore è la sua possessione, siccome il Signore Iddio tuo gliene ha parlato.</verse>
        <verse osisID='Deut.10.10'>Or essendo io dimorato in sul monte tanto tempo quanto la prima volta, cioè quaranta giorni e quaranta notti, il Signore esaudì la mia voce ancora quella volta, e non ti volle distruggere.</verse>
        <verse osisID='Deut.10.11'>E il Signore mi disse: Levati, va’ per camminar davanti al popolo; ed entrino nel paese, del quale ho giurato a’ lor padri che io lo darei loro; e possegganlo</verse>
        <verse osisID='Deut.10.12'>Ora dunque, o Israele, che chiede il Signore Iddio tuo da te, se non che tu tema il Signore Iddio tuo, per camminare in tutte le sue vie, e per amarlo, e per servire al Signore Iddio tuo con tutto il tuo cuore, e con tutta l’anima tua?</verse>
        <verse osisID='Deut.10.13'>E per osservare i comandamenti del Signore, e i suoi statuti, i quali oggi ti do; acciocchè ti sia bene?</verse>
        <verse osisID='Deut.10.14'>Ecco, i cieli e i cieli de’ cieli sono del Signore, e la terra, e tutto quello ch’è in essa.</verse>
        <verse osisID='Deut.10.15'>E pure il Signore ha posto affezione solo a’ tuoi padri, per amarli; e ha eletta, d’infra tutti i popoli, la lor progenie dopo loro, cioè voi,</verse>
        <verse osisID='Deut.10.16'>come oggi appare. Circoncidete adunque il prepuzio del vostro cuore, e non indurate più il vostro collo.</verse>
        <verse osisID='Deut.10.17'>Perciocchè il Signore Iddio vostro è l’Iddio degl’iddii, e il Signore de’ signori; l’Iddio grande, il potente, e il tremendo; il qual non riguarda alla qualità della persona, e non piglia presenti;</verse>
        <verse osisID='Deut.10.18'>il quale fa ragione all’orfano e alla vedova; e ama il forestiere, per dargli del pane e de’ vestimenti.</verse>
        <verse osisID='Deut.10.19'>Voi dunque altresì amate i forestieri; conciossiachè siate stati forestieri nel paese di Egitto.</verse>
        <verse osisID='Deut.10.20'>Temi il Signore Iddio tuo, servigli, e attienti a lui, e giura per lo suo Nome.</verse>
        <verse osisID='Deut.10.21'>Egli è la tua laude, e il tuo Dio, il quale ha operate inverso te queste grandi e tremende cose, che gli occhi tuoi hanno vedute.</verse>
        <verse osisID='Deut.10.22'>I tuoi padri discesero in Egitto in numero di settanta persone; e ora il Signore Iddio tuo ti ha fatto diventare come le stelle del cielo, in moltitudine</verse>
      </chapter>
      <chapter osisID='Deut.11'>
        <verse osisID='Deut.11.1'>AMA adunque il Signore Iddio tuo, e osserva del continuo ciò ch’egli ha comandato che si osservi, e i suoi statuti, e le sue leggi, e i suoi comandamenti.</verse>
        <verse osisID='Deut.11.2'>E riconoscete oggi conciossiachè queste cose non sieno state operate inverso i vostri figliuoli, i quali non l’hanno conosciute nè vedute i gastighi del Signore Iddio vostro, la sua grandezza, la sua potente mano, e il suo braccio steso; e i suoi segni,</verse>
        <verse osisID='Deut.11.3'>e le sue opere ch’egli ha fatte in mezzo dell’Egitto, sopra Faraone, re di Egitto, e sopra tutto il suo paese;</verse>
        <verse osisID='Deut.11.4'>e ciò ch’egli ha fatto all’esercito dell’Egitto, a’ suoi cavalli e a’ suoi carri; come egli fece traboccar l’acque del mar rosso sopra loro quando essi vi perseguivano; e come egli li fece perire fino al dì d’oggi;</verse>
        <verse osisID='Deut.11.5'>e ciò ch’egli ha fatto a voi stessi nel deserto, finchè siate pervenuti a questo luogo;</verse>
        <verse osisID='Deut.11.6'>e ciò ch’egli ha fatto a Datan e ad Abiram, figliuoli d’Eliab, figliuoli di Ruben; come la terra aperse la sua bocca e li tranghiottì, insieme con le lor case e le lor tende, e tutte le anime viventi ch’aveano a lor seguito, in mezzo di tutto Israele.</verse>
        <verse osisID='Deut.11.7'>Conciossiachè gli occhi vostri abbiano vedute tutte le grandi opere del Signore le quali egli ha fatte</verse>
        <verse osisID='Deut.11.8'>E osservate tutti i comandamenti i quali oggi vi do; acciocchè siate fortificati ed entriate in possessione del paese al quale voi passate per possederlo;</verse>
        <verse osisID='Deut.11.9'>e acciocchè prolunghiate i vostri giorni sopra la terra, la quale il Signore giurò a’ vostri padri di darla loro e alla lor progenie; terra stillante latte e miele.</verse>
        <verse osisID='Deut.11.10'>Perciocchè il paese, nel qual tu entri per possederlo, non è come il paese di Egitto, onde voi siete usciti: dove, avendo seminata la tua semenza, tu l’adacquavi col piè come un orto da erbe.</verse>
        <verse osisID='Deut.11.11'>Ma il paese, al quale voi passate per possederlo, è un paese di monti e di valli, inaffiato d’acqua secondo che piove dal cielo;</verse>
        <verse osisID='Deut.11.12'>un paese, del quale il Signore Iddio tuo ha cura; sopra il quale gli occhi del Signore Iddio tuo sono del continuo, dal principio dell’anno infino al fine.</verse>
        <verse osisID='Deut.11.13'>E avverrà, se voi del tutto ubbidite a’ miei comandamenti, i quali oggi vi do, amando il Signore Iddio vostro e servendogli con tutto il vostro cuore e con tutta l’anima vostra;</verse>
        <verse osisID='Deut.11.14'>che io darò al vostro paese la sua pioggia al suo tempo, la pioggia della prima e dell’ultima stagione; e voi ricoglierete il vostro frumento, il vostro mosto e il vostro olio.</verse>
        <verse osisID='Deut.11.15'>Farò ancor nascere dell’erba nei vostri campi per lo vostro bestiame; e voi mangerete, e sarete saziati.</verse>
        <verse osisID='Deut.11.16'>Guardatevi che talora il vostro cuore non sia sedotto, sì che vi rivoltiate a servire a dii stranieri, e ad adorarli;</verse>
        <verse osisID='Deut.11.17'>e che l’ira del Signore non si accenda contro a voi; e ch’egli non serri il cielo, sì che non vi sia pioggia, e che la terra non porti la sua rendita, e che voi non periate subitamente d’in sul buon paese che il Signore vi dà</verse>
        <verse osisID='Deut.11.18'>Anzi mettetevi queste mie parole nel cuore e nell’animo, e legatevele per segnale in su le mani, e sienvi per frontali fra gli occhi.</verse>
        <verse osisID='Deut.11.19'>E insegnatele a’ vostri figliuoli, ragionandone quando sedete nelle vostre case, e quando camminate per via, e quando giacete, e quando vi levate.</verse>
        <verse osisID='Deut.11.20'>Scrivetele ancora sopra gli stipiti delle vostre case, e sopra le vostre porte;</verse>
        <verse osisID='Deut.11.21'>acciocchè i vostri giorni, e i giorni de’ vostri figliuoli, sieno moltiplicati sopra la terra, la quale il Signore giurò a’ vostri padri di dar loro, come i giorni del cielo sopra la terra.</verse>
        <verse osisID='Deut.11.22'>Perciocchè, se voi del tutto osservate tutti questi comandamenti, i quali io vi do, per metterli in opera, per amare il Signore Iddio vostro, per camminare in tutte le sue vie, e per attenervi a lui;</verse>
        <verse osisID='Deut.11.23'>il Signore scaccerà tutte quelle genti dal vostro cospetto; e voi possederete il paese di nazioni più grandi, e più potenti di voi.</verse>
        <verse osisID='Deut.11.24'>Ogni luogo che la pianta del vostro piè calcherà sarà vostro; i vostri confini saranno dal deserto fino al Libano; e dal Fiume, dal fiume Eufrate, fino al mare occidentale.</verse>
        <verse osisID='Deut.11.25'>Niuno vi potrà stare a fronte; il Signore Iddio vostro metterà spavento, e tema di voi per tutto il paese, sopra il quale voi camminerete, siccome egli ve ne ha parlato</verse>
        <verse osisID='Deut.11.26'>Ecco, io metto oggi davanti a voi benedizione e maledizione;</verse>
        <verse osisID='Deut.11.27'>benedizione, se voi ubbidite a’ comandamenti del Signore Iddio vostro, i quali oggi vi do;</verse>
        <verse osisID='Deut.11.28'>e maledizione, se non ubbidite a’ comandamenti del Signore Iddio vostro, e se vi rivoltate dalla via che oggi vi comando, per andar dietro a dii stranieri, i quali voi non avete conosciuti.</verse>
        <verse osisID='Deut.11.29'>Ora, quando il Signore Iddio tuo ti avrà introdotto nel paese nel quale tu entri per possederlo, pronunzia la benedizione sopra il monte di Gherizim, e la maledizione sopra il monte di Ebal.</verse>
        <verse osisID='Deut.11.30'>Non sono essi di là dal Giordano, lungo la strada verso il Ponente, nel paese dei Cananei che abitano nella pianura, dirincontro a Ghilgal, presso alle pianure di More?</verse>
        <verse osisID='Deut.11.31'>Conciossiachè adunque voi passiate il Giordano, per entrare a possedere il paese che il Signore Iddio vostro vi dona, e che voi lo possederete, e in esso abiterete;</verse>
        <verse osisID='Deut.11.32'>prendete guardia di mettere in opera tutti gli statuti e le leggi che oggi vi propongo</verse>
      </chapter>
      <chapter osisID='Deut.12'>
        <verse osisID='Deut.12.1'>QUESTI sono gli statuti e le leggi, i quali voi osserverete, per metterli in opera, nel paese che il Signore Iddio de’ vostri padri vi dà, per possederlo, tutto il tempo che voi viverete in su la terra.</verse>
        <verse osisID='Deut.12.2'>Del tutto distruggete tutti i luoghi, ne’ quali quelle nazioni, il cui paese voi possederete, hanno servito agl’iddii loro, sopra gli alti monti, e sopra i colli, e sotto qualunque albero verdeggiante;</verse>
        <verse osisID='Deut.12.3'>e disfate i loro altari, e spezzate le loro statue, e bruciate col fuoco i lor boschi, e tagliate a pezzi le sculture de’ lor dii; e sterminate il lor nome da quel luogo.</verse>
        <verse osisID='Deut.12.4'>Non fate così inverso il Signore Iddio vostro</verse>
        <verse osisID='Deut.12.5'>Anzi ricercatelo nel luogo che il Signore Iddio vostro avrà scelto d’infra tutte le vostre tribù, per sua abitazione, per mettervi il suo Nome; e là andate.</verse>
        <verse osisID='Deut.12.6'>E adducete là i vostri olocausti, e i vostri sacrificii, e le vostre decime, e l’offerte delle vostre mani, e i vostri voti, e le vostre offerte volontarie, e i primogeniti del vostro grosso e minuto bestiame.</verse>
        <verse osisID='Deut.12.7'>E mangiate quivi davanti al Signore Iddio vostro, e rallegratevi voi e le vostre famiglie, di tutto ciò a che avrete messa la mano, in che il Signore Iddio vostro vi avrà benedetti.</verse>
        <verse osisID='Deut.12.8'>Non fate secondo tutto ciò che facciamo qui oggi, facendo ciascuno tutto quello che gli pare e piace.</verse>
        <verse osisID='Deut.12.9'>Perciocchè infino ad ora voi non siete pervenuti al riposo, e all’eredità che il Signore Iddio vostro vi dà.</verse>
        <verse osisID='Deut.12.10'>Ma, quando voi sarete passati il Giordano, e abiterete nel paese il quale il Signore Iddio vostro vi dà a possedere, e avrete requie da tutti i vostri nemici d’ogn’intorno, e abiterete in sicurtà;</verse>
        <verse osisID='Deut.12.11'>allora adducete al luogo, il quale il Signore Iddio vostro avrà eletto, per istanziarvi il suo Nome, tutte le cose che io vi comando: i vostri olocausti, e i vostri sacrificii; le vostre decime, e l’offerte delle vostre mani, e tutta la scelta de’ vostri voti che avrete fatti al Signore.</verse>
        <verse osisID='Deut.12.12'>E rallegratevi davanti al Signore Iddio vostro, voi, e i vostri figliuoli, e le vostre figliuole, e i vostri servi, e le vostre serve, e il Levita che sarà dentro alle vostre porte; conciossiachè egli non abbia nè parte, nè possessione fra voi.</verse>
        <verse osisID='Deut.12.13'>Guardati d’offerire i tuoi olocausti in qualunque luogo tu vedrai;</verse>
        <verse osisID='Deut.12.14'>anzi offerisci i tuoi olocausti nel luogo che il Signore avrà eletto in una delle tue tribù; e quivi fa’ tutto quel che io ti comando.</verse>
        <verse osisID='Deut.12.15'>Pur potrai scannare e mangiar carni ad ogni tua voglia, dentro a tutte le tue porte, secondo la benedizione che il Signore Iddio tuo ti avrà mandata: il mondo e l’immondo ne potranno mangiare, come di cavriuolo o di cervo.</verse>
        <verse osisID='Deut.12.16'>Sol non mangiate il sangue; spandetelo in terra, come acqua.</verse>
        <verse osisID='Deut.12.17'>Tu non potrai mangiare dentro alle tue porte le decime del tuo frumento nè del tuo mosto, nè del tuo olio, nè i primogeniti del tuo grosso e minuto bestiame, nè alcun voto che tu avrai fatto, nè le tue offerte volontarie, nè l’offerte della tua mano.</verse>
        <verse osisID='Deut.12.18'>Ma mangia quelle cose davanti al Signore Iddio tuo, nel luogo che il Signore Iddio tuo avrà scelto, tu, e il tuo figliuolo, e la tua figliuola, e il tuo servo, e la tua serva, e il Levita che sarà dentro alle tue porte; e rallegrati davanti al Signore Iddio tuo d’ogni cosa alla quale avrai messa la mano.</verse>
        <verse osisID='Deut.12.19'>Guardati che tu non abbandoni il Levita tutto il tempo che sarai in su la tua terra.</verse>
        <verse osisID='Deut.12.20'>Quando il Signore Iddio tuo avrà ampliati i tuoi confini, siccome egli te ne ha parlato; se tu dici: Io voglio mangiar delle carne, perchè avrai voglia di mangiarne; mangiane pure a ogni tua voglia.</verse>
        <verse osisID='Deut.12.21'>Perciocchè il luogo che il Signore Iddio tuo avrà scelto per mettervi il suo Nome, sarà lontano da te, ammazza pur del tuo grosso e minuto bestiame, che il Signore ti avrà dato, siccome io ti ho comandato, e mangiane dentro alle tue porte a ogni tua voglia.</verse>
        <verse osisID='Deut.12.22'>Ma mangiane, come si mangia del cavriuolo e del cervo; mangine l’immondo e il mondo indifferentemente.</verse>
        <verse osisID='Deut.12.23'>Solo osserva fermamente di non mangiare il sangue; perciocchè il sangue è l’anima; or non mangiar l’anima con la carne.</verse>
        <verse osisID='Deut.12.24'>Non mangiarlo; spandilo in terra come acqua.</verse>
        <verse osisID='Deut.12.25'>Non mangiarlo; acciocchè sia bene a te e a’ tuoi figliuoli dopo te, quando avrai fatto ciò che piace al Signore.</verse>
        <verse osisID='Deut.12.26'>Ma, quant’è alle tue cose consacrate, che saranno tue, e a’ tuoi voti; prendili, e vientene al luogo che il Signore avrà scelto.</verse>
        <verse osisID='Deut.12.27'>Or offerisci i tuoi olocausti tutti intieri, carne e sangue, sopra l’Altare del Signore Iddio tuo; ma quant’è a’ tuoi altri sacrificii, spandasene il sangue sopra l’Altare del Signore Iddio tuo, e mangiane la carne.</verse>
        <verse osisID='Deut.12.28'>Osserva, e ascolta tutte queste parole che io ti comando, acciocchè sia bene a te e a’ tuoi figliuoli dopo te, in perpetuo, quando tu avrai fatto ciò ch’è buono e diritto appo il Signore Iddio tuo.</verse>
        <verse osisID='Deut.12.29'>Quando il Signore Iddio tuo avrà sterminate d’innanzi a te le genti, nel cui paese tu entri per possederlo; e tu lo possederai e vi abiterai;</verse>
        <verse osisID='Deut.12.30'>guardati che talora, dopo ch’esse saranno state distrutte d’innanzi a te, tu non ti allacci a seguitarle; e che tu non ricerchi dei loro dii, dicendo: Come servivano queste nazioni a’ loro dii, acchiocchè anch’io faccia così?</verse>
        <verse osisID='Deut.12.31'>Non far così inverso il Signore Iddio tuo; perciocchè quelle nazioni hanno fatto inverso i lor dii tutto ciò ch’è abbominevole al Signore, e ciò ch’egli odia; conciossiachè abbiano eziandio bruciati col fuoco i lor figliuoli e le lor figliuole agl’iddii loro.</verse>
        <verse osisID='Deut.12.32'>Prendete guardia di far tutto ciò che io vi comando; non sopraggiugnetevi nulla e non diminuitene nulla</verse>
      </chapter>
      <chapter osisID='Deut.13'>
        <verse osisID='Deut.13.1'>QUANDO sorgerà in mezzo di te un profeta, o un sognator di sogni, il quale ti darà alcun miracolo o prodigio</verse>
        <verse osisID='Deut.13.2'>e quel miracolo o prodigio che egli ti avrà detto, avverrà, dicendo: Andiamo dietro a dii stranieri, i quali tu non hai conosciuti, e serviamo loro;</verse>
        <verse osisID='Deut.13.3'>non attendere alle parole di quel profeta, nè a quel sognator di sogni; perciocchè il Signore Iddio vostro vi prova, per conoscere se amate il Signore Iddio vostro con tutto il vostro cuore, e con tutta l’anima vostra.</verse>
        <verse osisID='Deut.13.4'>Andate dietro al Signore Iddio vostro, e lui temete, e osservate i suoi comandamenti, e ubbidite alla sua voce, e a lui servite e a lui v’attenete.</verse>
        <verse osisID='Deut.13.5'>E facciasi morir quel profeta, o quel sognator di sogni; conciossiachè egli abbia parlato di rivolta contro al Signore Iddio vostro, che vi ha tratti fuor del paese di Egitto, e vi ha riscossi della casa di servitù; per sospignervi fuor della via, nella quale il Signore Iddio vostro vi ha comandato che camminiate; e così togli via il male del mezzo di te</verse>
        <verse osisID='Deut.13.6'>Quando il tuo fratello, figliuolo di tua madre, o il tuo figliuolo, o la tua figliuola, o la moglie del tuo seno, o il tuo famigliare amico, che è come l’anima tua, t’inciterà di segreto, dicendo: Andiamo, e serviamo ad altri dii, i quali non avete conosciuti, nè tu, nè i tuoi padri;</verse>
        <verse osisID='Deut.13.7'>d’infra gl’iddii de’ popoli che saranno d’intorno a voi, vicino o lontano da te, da un estremo della terra, fino all’altro estremo;</verse>
        <verse osisID='Deut.13.8'>non compiacergli, e non ascoltarlo; l’occhio tuo eziandio non gli perdoni, e non risparmiarlo, e non celarlo.</verse>
        <verse osisID='Deut.13.9'>Anzi del tutto uccidilo; sia la tua mano la prima sopra lui, per farlo morire, e poi la mano di tutto il popolo.</verse>
        <verse osisID='Deut.13.10'>E lapidalo con pietre, sì che muoia; perciocchè egli ha cercato di sospignerti d’appresso al Signore Iddio tuo, che ti ha tratto fuor del paese di Egitto, della casa di servitù.</verse>
        <verse osisID='Deut.13.11'>Acciocchè tutto Israele oda, e tema; e niuno per l’innanzi faccia più in mezzo di te una tal mala cosa</verse>
        <verse osisID='Deut.13.12'>Quando tu udirai che si dirà d’una delle tue città, che il Signore Iddio tuo ti dà, per abitarvi;</verse>
        <verse osisID='Deut.13.13'>che alcuni uomini scellerati sono usciti del mezzo di te, e hanno incitati gli abitanti della lor città, dicendo: Andiamo, e serviamo ad altri dii, i quali voi non avete conosciuti</verse>
        <verse osisID='Deut.13.14'>informati, investiga, e domandane ben bene; e se tu trovi che la cosa sia vera e certa, e che questa cosa abbominevole sia stata fatta nel mezzo di te;</verse>
        <verse osisID='Deut.13.15'>del tutto percuoti gli abitanti di quella città, e mettili a fil di spada; distruggila al modo dell’interdetto, insieme con tutti quelli che vi saranno dentro, e il suo bestiame, mettendoli a fil di spada.</verse>
        <verse osisID='Deut.13.16'>E raccogli le spoglie della città nel mezzo della sua piazza, e brucia interamente col fuoco la città, e tutte le sue spoglie, al Signore Iddio tuo; e sia quella città in perpetuo un mucchio di ruine, e non sia mai più riedificata.</verse>
        <verse osisID='Deut.13.17'>E nulla dell’interdetto ti si attacchi alle mani; acciocchè il Signore si stolga dall’ardor della sua ira, e ti faccia misericordia, e abbia pietà di te, e ti accresca, come egli giurò a’ tuoi padri;</verse>
        <verse osisID='Deut.13.18'>quando tu ubbidirai alla voce del Signore Iddio tuo, per osservar tutti i suoi comandamenti, i quali io oggi ti do, per fare ciò ch’è diritto appo il Signore Iddio tuo</verse>
      </chapter>
      <chapter osisID='Deut.14'>
        <verse osisID='Deut.14.1'>VOI siete figliuoli del Signore Iddio vostro; non vi fate tagliature addosso, e non vi dipelate fra gli occhi, per alcun morto.</verse>
        <verse osisID='Deut.14.2'>Conciossachè tu sii un popolo santo al Signore Iddio tuo; e il Signore ti ha eletto d’infra tutti i popoli che son sopra la terra, per essergli un popolo peculiare.</verse>
        <verse osisID='Deut.14.3'>Non mangiar cosa alcuna abbominevole.</verse>
        <verse osisID='Deut.14.4'>Queste son le bestie, delle quali voi potrete mangiare: il bue, la pecora, la capra,</verse>
        <verse osisID='Deut.14.5'>il cervo, il cavriuolo, la gran capra, la rupicapra, il daino, il bufalo, e la camozza.</verse>
        <verse osisID='Deut.14.6'>In somma, voi potrete mangiar d’ogni bestia che ha il piè forcuto, e l’unghia spartita in due, e che rumina.</verse>
        <verse osisID='Deut.14.7'>Ma fra quelle che ruminano, o hanno il piè forcuto, e l’unghia spartita, non mangiate del cammello, nè della lepre, nè del coniglio; conciossiachè ruminino, ma non abbiano l’unghia spartita; sienvi immondi;</verse>
        <verse osisID='Deut.14.8'>nè del porco; conciossiachè egli abbia l’unghia spartita, ma non rumini; siavi immondo. Non mangiate della carne di questi animali, e non toccate i lor corpi morti.</verse>
        <verse osisID='Deut.14.9'>Di tutti gli animali che son nell’acque, voi potrete mangiar di queste specie, cioè: di tutte quelle che hanno pennette e scaglie;</verse>
        <verse osisID='Deut.14.10'>ma non mangiate di alcuna che non ha pennette e scaglie; sienvi immondi.</verse>
        <verse osisID='Deut.14.11'>Voi potrete mangiar d’ogni uccello mondo.</verse>
        <verse osisID='Deut.14.12'>E questi son quelli de’ quali non dovete mangiare, cioè: l’aquila, e il girifalco, e l’aquila marina,</verse>
        <verse osisID='Deut.14.13'>ogni specie di falcone, e di nibbio, e d’avoltoio,</verse>
        <verse osisID='Deut.14.14'>e ogni specie di corvo,</verse>
        <verse osisID='Deut.14.15'>e l’ulula, e la civetta, e la folica, e ogni specie di sparviere,</verse>
        <verse osisID='Deut.14.16'>e il gufo, e l’ibis, e il cigno,</verse>
        <verse osisID='Deut.14.17'>e il pellicano, e la pica, e lo smergo,</verse>
        <verse osisID='Deut.14.18'>e la cicogna, e ogni specie d’aghirone, e l’upupa, e il vipistrello.</verse>
        <verse osisID='Deut.14.19'>Siavi parimente immondo ogni rettile volatile; non mangisene.</verse>
        <verse osisID='Deut.14.20'>Voi potrete mangiar d’ogni volatile mondo.</verse>
        <verse osisID='Deut.14.21'>Non mangiate d’alcuna carne morta da sè; dalla a mangiare al forestiere che sarà dentro alle tue porte, o vendila ad alcuno straniere; perciocchè tu sei un popol santo al Signore Iddio tuo. Non cuocere il capretto nel latte di sua madre</verse>
        <verse osisID='Deut.14.22'>DEL tutto leva la decima di tutta la rendita della tua sementa, prodotta dal campo tuo, ogni anno.</verse>
        <verse osisID='Deut.14.23'>E mangia davanti al Signore Iddio tuo, nel luogo ch’egli avrà scelto per istanziarvi il suo Nome, le decime del tuo frumento, del tuo mosto, e del tuo olio, e i primi parti del tuo grosso e minuto bestiame; acciocchè tu impari a temere il Signore Iddio tuo del continuo.</verse>
        <verse osisID='Deut.14.24'>E se il cammino ti è troppo grande, sì che tu non possa portar quelle decime, per esser quel luogo, che il Signore Iddio tuo avrà scelto per mettervi il suo Nome, troppo lontano da te; perciocchè il Signore ti avrà benedetto;</verse>
        <verse osisID='Deut.14.25'>fanne danari, e metti quegli in borsa, e prendili in mano, e va’ al luogo che il Signore tuo avrà scelto;</verse>
        <verse osisID='Deut.14.26'>e impiega que’ danari in tutto quello che l’anima tua desidererà, in buoi, in pecore, in vino, e in cervogia, e in somma in qualunque cosa l’anima tua richiederà; e mangia quivi davanti al Signore Iddio tuo, e rallegrati tu e la tua famiglia.</verse>
        <verse osisID='Deut.14.27'>E non abbandonare il Levita che sarà dentro alle tue porte; conciossiachè egli non abbia nè parte nè eredità teco.</verse>
        <verse osisID='Deut.14.28'>In capo d’ogni terzo anno, leva tutte le decime della tua entrata di quell’anno, e riponle dentro alle tue porte.</verse>
        <verse osisID='Deut.14.29'>E venga il Levita conciossiachè egli non abbia nè parte nè eredità teco, e il forestiere, e l’orfano e la vedova, che saranno dentro alle tue porte, e mangino, e sieno saziati; acciocchè il Signore Iddio tuo ti benedica in ogni opera delle tue mani che tu farai</verse>
      </chapter>
      <chapter osisID='Deut.15'>
        <verse osisID='Deut.15.1'>IN capo d’ogni settimo anno, celebra l’anno della remissione.</verse>
        <verse osisID='Deut.15.2'>E questa sia l’ordinazione della remissione: Rimetta ogni creditore ciò ch’egli avrà dato in presto al suo prossimo; non riscuotalo dal suo prossimo, e dal suo fratello; conciossiachè la remissione del Signore sia stata bandita.</verse>
        <verse osisID='Deut.15.3'>Tu potrai riscuotere i tuoi crediti dallo straniere; ma rimetti al tuo fratello ciò ch’egli avrà del tuo.</verse>
        <verse osisID='Deut.15.4'>Come che sia, non siavi alcun bisognoso fra te; perciocchè il Signore ti benedirà largamente, nel paese che il Signore Iddio tuo ti dà, in eredità, per possederlo.</verse>
        <verse osisID='Deut.15.5'>Purchè del tutto tu ubbidisca alla voce del Signore Iddio tuo, per osservar di mettere in opera tutti questi comandamenti che io ti do oggi.</verse>
        <verse osisID='Deut.15.6'>Quando il Signore Iddio tuo ti avrà benedetto, siccome egli ti ha promesso, tu presterai a molte genti, e tu non prenderai nulla in prestanza; e signoreggerai sopra grandi nazioni, ed esse non signoreggeranno sopra te.</verse>
        <verse osisID='Deut.15.7'>QUANDO vi sarà nel mezzo di te alcuno de’ tuoi fratelli, che sia bisognoso in alcuna delle terre dove tu abiterai, nel tuo paese che il Signore Iddio tuo ti dà; non indurare il cuor tuo, e non serrar la mano inverso il tuo fratello bisognoso;</verse>
        <verse osisID='Deut.15.8'>anzi del tutto aprigli la mano, e del tutto prestagli quanto gli fia di bisogno per la necessità nella quale si troverà.</verse>
        <verse osisID='Deut.15.9'>Guardati, che talora non vi sia nel tuo cuore alcun pensiero scellerato, per dire: L’anno settimo, l’anno della remissione è vicino; e che l’occhio tuo non sia maligno inverso il tuo fratello bisognoso, sì che tu non gli dia nulla; ed egli gridi contro a te al Signore, e vi sia in te peccato.</verse>
        <verse osisID='Deut.15.10'>Del tutto dagli ciò che gli fia di bisogno; e non ti dolga il cuore quando tu gliel darai; perciocchè per cagion di questo il Signore Iddio tuo ti benedirà in ogni opera tua, e in ogni cosa alla quale tu metterai la mano.</verse>
        <verse osisID='Deut.15.11'>Perciocchè i bisognosi non verranno giammai meno nel paese; perciò io ti comando che tu apra largamente la mano al tuo fratello, al tuo povero, e al tuo bisognoso che sarà nel tuo paese</verse>
        <verse osisID='Deut.15.12'>Quando alcuno de’ tuoi fratelli, Ebreo o Ebrea, si sarà venduto a te, servati sei anni, e al settimo anno mandalo in libertà d’appresso a te.</verse>
        <verse osisID='Deut.15.13'>E quando tu lo rimanderai in libertà d’appresso a te, non rimandarlo vuoto.</verse>
        <verse osisID='Deut.15.14'>Del tutto donagli alcun fornimento della tua greggia, e della tua aia, e del tuo torcolo; dagli di ciò in che il Signore Iddio tuo ti avrà benedetto.</verse>
        <verse osisID='Deut.15.15'>E ricordati che tu sei stato servo nel paese di Egitto, e che il Signore Iddio tuo te n’ha riscosso; perciò io ti comando oggi questo.</verse>
        <verse osisID='Deut.15.16'>Ma se pure egli ti dice: Io non voglio uscir d’appresso a te; perciocchè egli amerà te e la tua casa, perchè egli starà bene teco;</verse>
        <verse osisID='Deut.15.17'>allora prendi una lesina, e foragli l’orecchia contro all’uscio; ed egli ti sarà servo in perpetuo. Fa’ eziandio così alla tua serva.</verse>
        <verse osisID='Deut.15.18'>Non ti sia grave il rimandarlo in libertà d’appresso a te; conciossiachè egli t’abbia servito sei anni, che è il doppio dell’allogazione d’un mercenario; e il Signore Iddio tuo ti benedirà in tutto ciò che tu farai</verse>
        <verse osisID='Deut.15.19'>CONSACRA al Signore Iddio tuo ogni primogenito maschio che ti nascerà del tuo grosso o minuto bestiame; non lavorar la terra col primogenito della tua vacca, e non tosare il primogenito della tua pecora.</verse>
        <verse osisID='Deut.15.20'>Mangialo, tu, e la tua famiglia, davanti al Signore Iddio tuo, ogni anno, nel luogo che il Signore avrà scelto.</verse>
        <verse osisID='Deut.15.21'>E se v’è in esso alcun difetto, come s’egli è zoppo, o cieco, o ha alcun cattivo difetto, non sacrificarlo al Signore Iddio tuo.</verse>
        <verse osisID='Deut.15.22'>Mangialo dentro alle tue porte; mangine indifferentemente l’immondo e il mondo, come d’un cavriuolo, o d’un cervo.</verse>
        <verse osisID='Deut.15.23'>Sol non mangiarne il sangue; spandilo in terra come acqua</verse>
      </chapter>
      <chapter osisID='Deut.16'>
        <verse osisID='Deut.16.1'>OSSERVA il mese di Abib, e celebra in esso la Pasqua al Signore Iddio tuo; perciocchè il Signore Iddio tuo ti trasse fuor di Egitto, di notte, nel mese di Abib.</verse>
        <verse osisID='Deut.16.2'>E sacrifica, nella Pasqua del Signore Iddio tuo, pecore e buoi, nel luogo che il Signore avrà scelto per istanziarvi il suo Nome.</verse>
        <verse osisID='Deut.16.3'>Non mangiar con essa pane lievitato; mangia per sette giorni con essa pani azzimi, pane di afflizione; perciocchè tu uscisti in fretta del paese di Egitto; acciocchè tu ti ricordi del giorno che uscisti del paese di Egitto, tutto il tempo della vita tua.</verse>
        <verse osisID='Deut.16.4'>E per sette giorni non veggasi alcun lievito appo te, in tutti i tuoi confini; e della carne che tu avrai ammazzata la sera, nel primo giorno, non restine nulla la notte fino alla mattina.</verse>
        <verse osisID='Deut.16.5'>Tu non potrai sacrificar la Pasqua in qualunque tua città, la quale il Signore Iddio tuo ti dà;</verse>
        <verse osisID='Deut.16.6'>ma sacrificala nel luogo, che il Signore Iddio tuo avrà scelto per istanziarvi il suo Nome, in su la sera, come il sole tramonterà, nel medesimo tempo che tu uscisti di Egitto.</verse>
        <verse osisID='Deut.16.7'>E cuocila, e mangiala nel luogo che il Signore Iddio tuo avrà scelto; poi la mattina seguente tu te ne potrai ritornare, e andare alle tue stanze.</verse>
        <verse osisID='Deut.16.8'>Mangia pani azzimi sei giorni; e al settimo giorno siavi solenne raunanza al Signore Iddio tuo; non fare in esso lavoro alcuno.</verse>
        <verse osisID='Deut.16.9'>Contati sette settimane; da che si sarà cominciato a metter la falce nelle biade, comincia a contar queste sette settimane.</verse>
        <verse osisID='Deut.16.10'>E celebra la festa delle Settimane al Signore Iddio tuo, offerendo offerte volontarie di tua mano a sufficienza, le quali tu darai secondo che il Signore Iddio tuo ti avrà benedetto.</verse>
        <verse osisID='Deut.16.11'>E rallegrati davanti al Signore Iddio tuo, tu, e il tuo figliuolo, e la tua figliuola, e il tuo servo, e la tua serva, e il Levita che sarà dentro alle tue porte, e il forestiere, e l’orfano, e la vedova, che saranno nel mezzo di te, nel luogo il quale il Signore Iddio tuo avrà scelto per istanziarvi il suo Nome.</verse>
        <verse osisID='Deut.16.12'>E ricordati che tu sei stato servo in Egitto, e osserva questi statuti, e mettili in opera.</verse>
        <verse osisID='Deut.16.13'>Celebra la festa de’ Tabernacoli per sette giorni, quando tu avrai ricolti i frutti della tua aia e del tuo tino;</verse>
        <verse osisID='Deut.16.14'>e rallegrati nella tua festa, tu, e il tuo figliuolo, e la tua figliuola, e il tuo servo, e la tua serva, e il Levita, e il forestiere, e l’orfano, e la vedova, che saranno dentro alle tue porte.</verse>
        <verse osisID='Deut.16.15'>Celebra la festa al Signore Iddio tuo, per sette giorni, nel luogo che il Signore avrà scelto; quando il Signore Iddio tuo ti avrà benedetto in tutta la tua rendita, e in tutta l’opera delle tue mani; e del tutto sii lieto.</verse>
        <verse osisID='Deut.16.16'>Tre volte l’anno comparisca ogni maschio tuo davanti al Signore Iddio tuo, nel luogo ch’egli avrà scelto, cioè: nella festa de’ Pani azzimi, nella festa delle Settimane, e nella festa de’ Tabernacoli; e niuno comparisca vuoto davanti al Signore.</verse>
        <verse osisID='Deut.16.17'>Offerisca ciascuno secondo che potrà donare, secondo la benedizione che il Signore Iddio tuo ti avrà mandata</verse>
        <verse osisID='Deut.16.18'>COSTITUISCITI de’ Giudici e degli Ufficiali, in tutte le tue città le quali il Signore Iddio tuo ti dà, per le tribù; e giudichino essi il popolo con giusto giudicio.</verse>
        <verse osisID='Deut.16.19'>Non pervertir la ragione; non aver riguardo alla persona, e non prender presenti; perciocchè il presente accieca gli occhi de’ savi, e sovverte le parole de’ giusti.</verse>
        <verse osisID='Deut.16.20'>Del tutto va’ dietro alla giustizia, acciocchè tu viva, e possegga il paese che il Signore Iddio tuo ti dà.</verse>
        <verse osisID='Deut.16.21'>Non piantarti alcun bosco, di veruno albero presso all’Altar del Signore Iddio tuo, che tu ti avrai fatto.</verse>
        <verse osisID='Deut.16.22'>E non rizzarti alcuna statua; il che il Signore Iddio tuo odia</verse>
      </chapter>
      <chapter osisID='Deut.17'>
        <verse osisID='Deut.17.1'>Non sacrificare al Signore Iddio tuo bue, pecora, o capra, che abbia difetto, o alcun male; perciocchè è cosa abbominevole al Signore Iddio tuo.</verse>
        <verse osisID='Deut.17.2'>Quando si troverà nel mezzo di te, in una delle tue città le quali il Signore Iddio tuo ti dà, uomo, o donna, che faccia ciò che dispiace al Signore Iddio tuo, trasgredendo il suo patto,</verse>
        <verse osisID='Deut.17.3'>e che vada, e serva ad altri dii, e li adori; sia pure il sole, o la luna, o cosa alcuna di tutto l’esercito del cielo, il che io non ho comandato;</verse>
        <verse osisID='Deut.17.4'>e ciò ti sarà rapportato, e tu l’avrai inteso, informatene diligentemente; e se tu trovi che ciò sia vero e certo, che questa cosa abbominevole sia stata commesso in Israele;</verse>
        <verse osisID='Deut.17.5'>trai fuori alle tue porte quell’uomo o quella donna che avrà commesso quell’atto malvagio, e lapidalo con pietre, sì che muoia.</verse>
        <verse osisID='Deut.17.6'>Facciasi morir colui che deve morire in sul dire di due o di tre testimoni; non facciasi morire in sul dire d’un sol testimonio.</verse>
        <verse osisID='Deut.17.7'>Sia la mano de’ testimoni la prima sopra lui, per farlo morire, e poi la mano di tutto il popolo; e così togli via il male del mezzo di te</verse>
        <verse osisID='Deut.17.8'>Quando alcuna causa ti sarà troppo difficile, per dar giudicio fra omicidio ed omicidio, fra lite e lite, fra piaga e piaga, o altre cause di liti nelle tue porte; allora levati, e sali al luogo che il Signore Iddio tuo avrà scelto.</verse>
        <verse osisID='Deut.17.9'>E vientene a’ sacerdoti della nazione di Levi, e al Giudice che sarà in que’ tempi, e informati da loro; ed essi ti dichiareranno la sentenza che si deve dare.</verse>
        <verse osisID='Deut.17.10'>E fa’ secondo ciò ch’essi t’avranno dichiarato, dal luogo che il Signore avrà scelto; e osserva di fare interamente come ti avranno insegnato.</verse>
        <verse osisID='Deut.17.11'>Fa’ secondo la Legge ch’essi ti avranno insegnata, e secondo la ragione che ti avranno detta; non istornarti di ciò che ti avranno detto, nè a destra nè a sinistra.</verse>
        <verse osisID='Deut.17.12'>E se alcuno procede superbamente, per non ubbidire al Sacerdote, che sarà in ufficio per ministrare in quel luogo al Signore Iddio tuo, e al Giudice, muoia quell’uomo; e togli via il male d’Israele;</verse>
        <verse osisID='Deut.17.13'>acciocchè tutto il popolo oda, e tema, e non proceda superbamente da indi innanzi</verse>
        <verse osisID='Deut.17.14'>Quando tu sarai entrato nel paese che il Signore Iddio tuo ti dà, e lo possederai, e vi abiterai dentro; se tu vieni a dire: Io voglio costituire un re sopra me, come hanno tutte le genti che son d’intorno a me;</verse>
        <verse osisID='Deut.17.15'>del tutto costituisci per re sopra te colui che il Signore Iddio tuo avrà eletto; costituisci per re sopra te uno d’infra i tuoi fratelli; tu non potrai costituir sopra te un uomo straniere, che non sia tuo fratello.</verse>
        <verse osisID='Deut.17.16'>Ma pur non moltiplichisi egli i cavalli; e non faccia ritornare il popolo in Egitto, per aver moltitudine di cavalli; conciossiachè il Signore vi abbia detto: Non tornate mai più per questa via.</verse>
        <verse osisID='Deut.17.17'>Parimente, non moltiplichisi le mogli, acciocchè il suo cuore non si svii; nè anche moltiplichisi grandemente l’argento e l’oro.</verse>
        <verse osisID='Deut.17.18'>E, come prima egli sederà sopra il suo trono reale, scrivasi una copia di questa Legge in un libro, d’in su l’esemplare de’ sacerdoti Leviti;</verse>
        <verse osisID='Deut.17.19'>e abbialo appresso di sè, e leggavi dentro tutti i giorni della vita sua; acciocchè impari a temere il Signore Iddio suo, per osservar tutte le parole di questa Legge, e questi statuti, per metterli in opera.</verse>
        <verse osisID='Deut.17.20'>Acciocchè il cuor suo non s’innalzi sopra i suoi fratelli, e ch’egli non si svii dal comandamento, nè a destra nè a sinistra; affin di prolungare i suoi giorni nel suo regno, egli, e i suoi figliuoli, nel mezzo d’Israele</verse>
      </chapter>
      <chapter osisID='Deut.18'>
        <verse osisID='Deut.18.1'>NON abbiano i sacerdoti Leviti, anzi tutta la tribù di Levi, nè parte, nè eredità con Israele; vivano dell’offerte che si fanno per fuoco al Signore, e della sua eredità.</verse>
        <verse osisID='Deut.18.2'>Non abbiano, dico, alcuna eredità fra’ lor fratelli; il Signore è la loro eredità, siccome egli ne ha parlato loro.</verse>
        <verse osisID='Deut.18.3'>E questo sarà il diritto de’ sacerdoti, il qual prenderanno dal popolo, da quelli che sacrificheranno alcun sacrificio, sia bue, sia pecora, o capra; dieno essi al Sacerdote la spalla, le mascelle e il ventre.</verse>
        <verse osisID='Deut.18.4'>Dagli le primizie del tuo frumento, del tuo mosto, del tuo olio, e le primizie del vello delle tue pecore.</verse>
        <verse osisID='Deut.18.5'>Conciossiachè il Signore Iddio tuo l’abbia scelto d’infra tutte le tue tribù, acciocchè si presenti per fare il servigio nel Nome del Signore, egli, e i suoi figliuoli, in perpetuo.</verse>
        <verse osisID='Deut.18.6'>E quando alcun Levita, partendo d’alcuna delle tue terre, di qualunque luogo d’Israele, dove egli dimorerà, verrà, a ogni sua voglia, al luogo che il Signore avrà scelto;</verse>
        <verse osisID='Deut.18.7'>faccia il servigio nel Nome del Signore Iddio suo, come tutti gli altri suoi fratelli Leviti, che stanno quivi davanti al Signore.</verse>
        <verse osisID='Deut.18.8'>Mangino la lor parte gli uni come gli altri, per le lor nazioni paterne; oltre a quello ch’egli potrà aver venduto</verse>
        <verse osisID='Deut.18.9'>QUANDO tu sarai entrato nel paese che il Signore Iddio tuo ti dà, non apprendere a fare secondo le abbominazioni di quelle genti.</verse>
        <verse osisID='Deut.18.10'>Non trovisi fra te chi faccia passare il suo figliuolo o la sua figliuola per lo fuoco; nè indovino, nè pronosticatore, nè augure, nè malioso;</verse>
        <verse osisID='Deut.18.11'>nè incantatore, nè chi domandi lo spirito di Pitone, nè mago, nè negromante.</verse>
        <verse osisID='Deut.18.12'>Perciocchè chiunque fa queste cose è in abbominio al Signore; e, per cagione di queste abbominazioni, il Signore Iddio tuo scaccia quelle genti d’innanzi a te.</verse>
        <verse osisID='Deut.18.13'>Sii intiero inverso il Signore Iddio tuo.</verse>
        <verse osisID='Deut.18.14'>Perciocchè queste genti, il cui paese tu vai a possedere, hanno atteso a’ pronosticatori e agl’indovini; ma, quant’è a te, il Signore Iddio tuo non ti ha date tali cose</verse>
        <verse osisID='Deut.18.15'>IL Signore Iddio tuo ti susciterà un Profeta come me, del mezzo di te, de’ tuoi fratelli;</verse>
        <verse osisID='Deut.18.16'>esso ascoltate; secondo tutto ciò che tu richiedesti dal Signore Iddio tuo in Horeb, nel giorno della raunanza, dicendo: Ch’io non oda più la voce del Signore Iddio mio, e non vegga più questo gran fuoco, che io non muoia.</verse>
        <verse osisID='Deut.18.17'>Onde il Signore mi disse: Bene hanno parlato in ciò che hanno detto.</verse>
        <verse osisID='Deut.18.18'>Io susciterò loro un Profeta come te, del mezzo de’ lor fratelli, e metterò le mie parole nella sua bocca, ed egli dirà loro tutto quello ch’io gli avrò comandato.</verse>
        <verse osisID='Deut.18.19'>E avverrà che, se alcuno non ascolta le mie parole ch’egli dirà a mio Nome, io gliene ridomanderò conto.</verse>
        <verse osisID='Deut.18.20'>Ma altresì, se alcuno presuntuosamente imprende di dire a mio Nome cosa alcuna, ch’io non gli abbia comandata di dire, ovvero parla a nome di dii stranieri, sia fatto morire.</verse>
        <verse osisID='Deut.18.21'>E se tu dici nel cuor tuo: Come conosceremo la parola che il Signore non avrà detta?</verse>
        <verse osisID='Deut.18.22'>Quando il profeta avrà detta alcuna cosa a Nome del Signore, e quella cosa non sarà, e non avverrà; quella cosa sarà quella che il Signore non avrà detta; quel profeta l’avrà pronunziata per presunzione; non temer di lui</verse>
      </chapter>
      <chapter osisID='Deut.19'>
        <verse osisID='Deut.19.1'>QUANDO il Signore Iddio tuo avrà distrutte le nazioni, il cui paese egli ti dà, e tu possederai il lor paese, e abiterai nelle lor città, e nelle lor case;</verse>
        <verse osisID='Deut.19.2'>mettiti da parte tre città nel mezzo del tuo paese che il Signore Iddio tuo ti dà per possederlo.</verse>
        <verse osisID='Deut.19.3'>Dirizzati il cammino, e partisci in tre le contrade del tuo paese, che il Signore Iddio tuo ti avrà dato a possedere; e sieno quelle città acciocchè chiunque avrà ucciso un altro vi si rifugga.</verse>
        <verse osisID='Deut.19.4'>E quest’è il caso dell’ucciditore che vi si potrà rifuggire e salvar la vita sua: quando egli avrà ucciso il suo prossimo disavvedutamente, non avendolo odiato per addietro;</verse>
        <verse osisID='Deut.19.5'>come se, essendo andato al bosco col suo prossimo, per tagliar delle legne, egli avventa la mano con la scure per tagliar delle legne, e il ferro si spicca dal manico, e incontra il suo prossimo, sì ch’egli muoia; rifuggasi colui in una di queste città, per salvar la vita sua;</verse>
        <verse osisID='Deut.19.6'>che talora colui che avrà la ragione di vendicare il sangue non persegua quell’ucciditore, avendo il cuore infocato, e non lo giunga, in caso che il cammino fosse troppo lungo, e non lo percuota a morte; benchè in lui non vi sia giusta cagione d’esser condannato a morte, non avendo per addietro odiato il suo prossimo.</verse>
        <verse osisID='Deut.19.7'>Perciò, io ti comando che tu ti metta da parte tre città.</verse>
        <verse osisID='Deut.19.8'>E se il Signore Iddio tuo allarga i tuoi confini, come egli giurò a’ tuoi padri, e ti dà tutto il paese ch’egli disse di dare a’ tuoi padri;</verse>
        <verse osisID='Deut.19.9'>perciocchè tu avrai osservati tutti questi comandamenti, i quali oggi ti do, per metterli in opera, amando il Signore Iddio tuo, e camminando nelle sue vie del continuo; sopraggiugniti a queste tre città tre altre;</verse>
        <verse osisID='Deut.19.10'>acciocchè non si spanda il sangue dell’innocente in mezzo del tuo paese che il Signore Iddio tuo ti dà in eredità; a che tu non sii colpevole di omicidio.</verse>
        <verse osisID='Deut.19.11'>Ma, quando un uomo, odiando il suo prossimo, l’avrà insidiato, e l’avrà assalito, e percosso a morte, sì che muoia; e poi si sarà rifuggito in una di quelle città;</verse>
        <verse osisID='Deut.19.12'>mandino gli Anziani della sua città a trarlo di là, e dienlo in man di colui che avrà la ragione di vendicare il sangue, e muoia.</verse>
        <verse osisID='Deut.19.13'>L’occhio tuo non lo risparmi; e togli via d’Israele la colpa del sangue innocente; ed e’ ti sarà bene</verse>
        <verse osisID='Deut.19.14'>NON rimovere i termini del tuo prossimo, i quali gli antichi hanno posti, nell’eredità che tu possederai nel paese che il Signore Iddio tuo ti dà a possedere.</verse>
        <verse osisID='Deut.19.15'>Non presentisi un testimonio solo contro ad alcuno, per testimoniar di alcuna iniquità o peccato ch’egli abbia commesso; sia il fatto verificato per lo dire di due o di tre testimoni.</verse>
        <verse osisID='Deut.19.16'>Quando un testimonio si leverà contro ad alcuno, per testimoniar contr’a lui d’apostasia,</verse>
        <verse osisID='Deut.19.17'>presentinsi que’ due uomini, tra cui sarà quella lite, davanti al Signore, nel cospetto de’ Sacerdoti e de’ Giudici che saranno in quel tempo.</verse>
        <verse osisID='Deut.19.18'>E se i Giudici, dopo diligente inchiesta, trovano che quel testimonio sia falso testimonio, e che abbia testimoniato il falso contro al suo fratello,</verse>
        <verse osisID='Deut.19.19'>fategli come egli avea deliberato di fare al suo fratello; e togli via il male del mezzo di te.</verse>
        <verse osisID='Deut.19.20'>Acciocchè gli altri, udendo questo, temano; e che da indi innanzi non si faccia più una tal mala cosa in mezzo di te.</verse>
        <verse osisID='Deut.19.21'>L’occhio tuo non lo risparmi; vita per vita, occhio per occhio, dente per dente, mano per mano, piè per piè</verse>
      </chapter>
      <chapter osisID='Deut.20'>
        <verse osisID='Deut.20.1'>QUANDO tu uscirai in guerra contro a’ tuoi nemici, e vedrai cavalli e carri, e gente in maggior numero di te, non temer però di loro; conciossiachè il Signore Iddio tuo, che t’ha tratto fuor del paese di Egitto, sia teco.</verse>
        <verse osisID='Deut.20.2'>E quando vi appresserete per dar la battaglia, facciasi il Sacerdote innanzi, e parli al popolo,</verse>
        <verse osisID='Deut.20.3'>e dicagli: Ascolta, Israele: Voi siete oggi vicini a venire a battaglia co’ vostri nemici; il cuor vostro non s’invilisca; non temiate, e non vi smarrite, nè vi spaventate per tema di loro;</verse>
        <verse osisID='Deut.20.4'>perciocchè il Signore Iddio vostro è quel che cammina con voi, per combatter per voi contro a’ vostri nemici, per salvarvi.</verse>
        <verse osisID='Deut.20.5'>Parlino eziandio gli Ufficiali al popolo, dicendo: Chi è colui che abbia edificata una casa nuova, e non l’abbia ancora dedicata? vada, e ritorni a casa sua, che talora egli non muoia nella battaglia, e un altro dedichi la sua casa.</verse>
        <verse osisID='Deut.20.6'>E chi è colui che abbia piantata una vigna, e non l’abbia ancora cominciata a godere in uso comune? vada, e ritorni a casa sua, che talora egli non muoia nella battaglia, e un altro cominci a goderla.</verse>
        <verse osisID='Deut.20.7'>E chi è colui che abbia sposata una moglie, e non l’abbia ancora menata? vada, e ritorni a casa sua, che talora egli non muoia nella battaglia, e un altro la meni.</verse>
        <verse osisID='Deut.20.8'>Gli Ufficiali parlino ancora al popolo, e dicano: Chi è timido, e di poco cuore? vada e ritorni a casa sua, acciocchè i suoi fratelli non s’inviliscano di cuore come esso.</verse>
        <verse osisID='Deut.20.9'>E, dopo che gli Ufficiali avranno finito di parlare al popolo, ordinino i Capi delle schiere in capo del popolo</verse>
        <verse osisID='Deut.20.10'>Quando tu ti accosterai a una città per combatterla, chiamala prima a pace.</verse>
        <verse osisID='Deut.20.11'>E se ti dà risposta di pace, e ti apre le porte, tutto il popolo che in essa si troverà, siati tributario e soggetto.</verse>
        <verse osisID='Deut.20.12'>Ma, s’ella non fa pace teco, anzi guerreggia contro a te, assediala;</verse>
        <verse osisID='Deut.20.13'>e il Signore Iddio tuo te la darà nelle mani; allora metti a fil di spada tutti i maschi.</verse>
        <verse osisID='Deut.20.14'>Predati sol le femmine, e i piccoli fanciulli, e il bestiame, e tutto quello che sarà nella città, tutte le spoglie di essa; e mangia della preda de’ tuoi nemici che il Signore Iddio tuo ti avrà data.</verse>
        <verse osisID='Deut.20.15'>Fai così a tutte le città che saranno molto lontane da te, che non saranno delle città di queste genti.</verse>
        <verse osisID='Deut.20.16'>Ma delle città di questi popoli, le quali il Signore Iddio tuo ti dà per eredità, non iscampar la vita ad alcun’anima vivente;</verse>
        <verse osisID='Deut.20.17'>anzi del tutto distruggi que’ popoli al modo dell’interdetto; gli Hittei, e gli Amorrei, e i Cananei, e i Ferizzei, e gli Hivvei, e i Gebusei; come il Signore Iddio tuo ti ha comandato;</verse>
        <verse osisID='Deut.20.18'>acciocchè non v’insegnino a far secondo tutte le loro abbominazioni che hanno usate inverso i loro iddii; e che voi non pecchiate contro al Signore Iddio vostro.</verse>
        <verse osisID='Deut.20.19'>Quando tu terrai l’assedio a una città lungo tempo, combattendola per pigliarla, non guastar gli alberi di essa, avventando la scure contro a essi; perciocchè d’essi potrai mangiare, e però non tagliarli; perciocchè è forse l’albero della campagna un uomo, per entrar dentro alla fortezza, fuggendo d’innanzi a te?</verse>
        <verse osisID='Deut.20.20'>Sol potrai guastare, e tagliar gli alberi che tu conoscerai non essere alberi da mangiare; e ne potrai fabbricar ciò che sarà necessario all’assedio della città che guerreggerà contro a te, fin ch’ella caggia</verse>
      </chapter>
      <chapter osisID='Deut.21'>
        <verse osisID='Deut.21.1'>QUANDO si troverà in su la terra che il Signore Iddio tuo ti dà a possedere, un uomo ucciso che giacerà su la campagna, senza che si sappia chi l’abbia ucciso,</verse>
        <verse osisID='Deut.21.2'>escano fuori i tuoi Anziani e i tuoi Giudici, e misurino lo spazio che vi sarà fino alle città che saranno d’intorno a colui.</verse>
        <verse osisID='Deut.21.3'>Poi prendano gli Anziani della città più vicina dell’ucciso una giovenca, con la quale non si sia lavorata la terra, che non abbia tirato al giogo.</verse>
        <verse osisID='Deut.21.4'>E menino gli Anziani di quella città quella giovenca in una valle deserta, nella quale non si lavori nè semini; e taglino quivi il collo alla giovenca nella valle.</verse>
        <verse osisID='Deut.21.5'>Vengano ancora i sacerdoti, i figliuoli di Levi; conciossiachè il Signore Iddio tuo li abbia eletti per fare il suo servigio, e per benedire nel Nome del Signore; e, secondo la lor parola, ha da esser giudicata qualunque lite, e qualunque piaga.</verse>
        <verse osisID='Deut.21.6'>E lavinsi tutti gli Anziani di quella città, più vicini dell’ucciso, le mani sopra quella giovenca, alla quale sarà stato tagliato il collo nella valle;</verse>
        <verse osisID='Deut.21.7'>e protestino, e dicano: Le nostre mani non hanno sparso questo sangue; gli occhi nostri eziandio non l’hanno veduto spandere.</verse>
        <verse osisID='Deut.21.8'>O Signore, sii propizio inverso il tuo popolo Israele, il quale tu hai riscattato, e non permettere che vi sia, in mezzo del tuo popolo Israele, colpa di sangue innocente sparso. Così sarà purgato quel sangue, quant’è a loro.</verse>
        <verse osisID='Deut.21.9'>E tu avrai tolta via del mezzo di te la colpa del sangue innocente, quando avrai fatto ciò che piace al Signore</verse>
        <verse osisID='Deut.21.10'>QUANDO sarai uscito in guerra contro a’ tuoi nemici, e il Signore Iddio tuo te li avrà dati nelle mani, e ne avrai menati de’ prigioni;</verse>
        <verse osisID='Deut.21.11'>e vedrai fra i prigioni una donna di bella forma, e le porrai amore, e te la vorrai prender per moglie;</verse>
        <verse osisID='Deut.21.12'>menala dentro alla tua casa, e radasi ella il capo, e taglisi le unghie;</verse>
        <verse osisID='Deut.21.13'>e levisi d’addosso gli abiti nei quali fu presa, e dimori in casa tua, e pianga suo padre e sua madre un mese intiero; poi potrai entrar da lei, e giacer con lei; ed ella ti sarà moglie.</verse>
        <verse osisID='Deut.21.14'>E se avviene ch’ella non ti aggradi più, rimandala a sua volontà; e non venderla per danari in modo alcuno; non farne traffico; conciossiachè tu l’abbi sverginata</verse>
        <verse osisID='Deut.21.15'>QUANDO un uomo avrà due mogli, delle quali l’una sia amata, e l’altra odiata; e l’amata e l’odiata gli avranno partoriti figliuoli, e il primogenito sarà dell’odiata;</verse>
        <verse osisID='Deut.21.16'>nel giorno ch’egli spartirà l’eredità de’ suoi beni a’ suoi figliuoli, egli non potrà far primogenito il figliuol dell’amata, anteponendolo al figliuol dell’odiata, che sarà il primogenito.</verse>
        <verse osisID='Deut.21.17'>Anzi riconoscerà il primogenito, figliuol dell’odiata, per dargli la parte di due, in tutto ciò che si troverà avere; conciossiachè egli sia il principio della sua forza; a lui appartiene la ragione della primogenitura</verse>
        <verse osisID='Deut.21.18'>QUANDO alcuno avrà un figliuol ritroso e ribelle, il qual non ubbidisca alla voce di suo padre, nè alla voce di sua madre; e, benchè essi l’abbiano castigato, non però ubbidisca loro;</verse>
        <verse osisID='Deut.21.19'>prendanlo suo padre e sua madre, e meninlo fuori agli Anziani della sua città, e alla porta del suo luogo;</verse>
        <verse osisID='Deut.21.20'>e dicano agli Anziani della sua città: Questo nostro figliuolo è ritroso e ribelle; egli non vuole ubbidire alla nostra voce; egli è goloso ed ubbriaco.</verse>
        <verse osisID='Deut.21.21'>E lapidinlo con pietre tutte le genti della sua città, sì che muoia; e così togli il male del mezzo di te; acciocchè tutto Israele oda, e tema.</verse>
        <verse osisID='Deut.21.22'>E QUANDO alcuno sarà reo di alcun fallo capitale, e tu l’avrai appiccato al legno;</verse>
        <verse osisID='Deut.21.23'>non dimori il suo corpo morto in sul legno, la notte fino alla mattina; anzi del tutto seppelliscilo in quell’istesso giorno; perciocchè l’appiccato è in esecrazione a Dio; e non contaminare il paese che il Signore Iddio tuo ti dà a possedere</verse>
      </chapter>
      <chapter osisID='Deut.22'>
        <verse osisID='Deut.22.1'>SE tu vedi smarriti il bue o la pecora del tuo fratello, non ritrarti indietro da essi; del tutto riconducili al tuo fratello.</verse>
        <verse osisID='Deut.22.2'>E se il tuo fratello non ti è vicino, o se tu non lo conosci, raccogli quelli dentro alla tua casa, e dimorino appresso di te, finchè il tuo fratello ne domandi; e allora rendiglieli.</verse>
        <verse osisID='Deut.22.3'>E il simigliante del suo asino, e del suo vestimento, e di ogni cosa che il tuo fratello avrà perduta, e che tu avrai trovata; tu non potrai ritrartene indietro.</verse>
        <verse osisID='Deut.22.4'>Se tu vedi l’asino del tuo fratello, o il suo bue, caduto nella strada, non ritrartene indietro; del tutto adoperati con lui a rilevarlo</verse>
        <verse osisID='Deut.22.5'>LA donna non porti indosso abito d’uomo; l’uomo altresì non vesta roba di donna; perciocchè chiunque fa cotali cose è in abbominio al Signore Iddio tuo.</verse>
        <verse osisID='Deut.22.6'>Quando tu scontrerai davanti a te nella via, sopra qualche albero, o sopra la terra, un nido di uccelli, co’ piccoli uccellini, o con le uova dentro; e insieme la madre che covi i piccoli uccellini o le uova; non prender la madre co’ figli;</verse>
        <verse osisID='Deut.22.7'>del tutto lasciane andar la madre, e prenditi i figli; acciocchè ti sia bene, e che tu prolunghi i tuoi giorni.</verse>
        <verse osisID='Deut.22.8'>Quando tu edificherai una casa nuova, fa’ una sponda al tuo tetto; e non metter sangue sopra la tua casa, in caso che alcuno ne cadesse a basso.</verse>
        <verse osisID='Deut.22.9'>Non piantar la tua vigna di diverse specie; acciocchè non sien contaminate la vendemmia, le viti che tu avrai piantate, e la rendita della vigna.</verse>
        <verse osisID='Deut.22.10'>Non arar con un bue, e con un asino insieme.</verse>
        <verse osisID='Deut.22.11'>Non vestirti vestimento mescolato, tessuto di lana e di lino insieme.</verse>
        <verse osisID='Deut.22.12'>Fatti delle fimbrie a’ quattro capi del tuo manto, col qual tu ti ammanti</verse>
        <verse osisID='Deut.22.13'>QUANDO alcuno avrà presa una moglie, e sarà entrato da lei, e poi prenderà ad odiarla;</verse>
        <verse osisID='Deut.22.14'>e le apporrà cose che daranno cagione che se ne sparli, e metterà fuori mala fama contro a lei, e dirà: Io avea presa questa moglie; ma, essendolemi accostato, non l’ho trovata vergine;</verse>
        <verse osisID='Deut.22.15'>allora prendano il padre e la madre della giovane il segnal della virginità di essa, e lo producano davanti agli Anziani della città nella porta;</verse>
        <verse osisID='Deut.22.16'>e dica il padre della giovane agli Anziani: Io avea data la mia figliuola per moglie a quest’uomo, ed egli ha preso ad odiarla;</verse>
        <verse osisID='Deut.22.17'>ed ecco, egli le ha apposte cose che dànno cagione che se ne sparli, dicendo: Io non ho trovata vergine la tua figliuola; e pure, ecco il segnal della virginità della mia figliuola. E stendano quel panno davanti agli Anziani della città.</verse>
        <verse osisID='Deut.22.18'>Allora prendano gli Anziani di quella città quell’uomo, e lo castighino con battitura;</verse>
        <verse osisID='Deut.22.19'>e condanninlo in cento sicli di argento d’ammenda, i quali daranno al padre della giovane; perciocchè egli ha messa fuori una mala fama contro ad una vergine d’Israele; e siagli colei moglie, e non possa egli giammai in vita sua mandarla via.</verse>
        <verse osisID='Deut.22.20'>Ma se la cosa è vera, che quella giovane non sia stata trovata vergine;</verse>
        <verse osisID='Deut.22.21'>tragganla fuori alla porta della casa di suo padre, e lapidinla le genti della sua città con pietre, sì che muoia; perciocchè ha commesso un atto infame in Israele, fornicando in casa di suo padre. E così togli via il male del mezzo di te.</verse>
        <verse osisID='Deut.22.22'>QUANDO un uomo sarà trovato giacendo con una donna maritata, muoiano amendue; l’uomo che sarà giaciuto con la donna, e la donna. E così togli via il male d’Israele.</verse>
        <verse osisID='Deut.22.23'>Quando una fanciulla vergine sarà sposata a un uomo, e un altro trovandola dentro alla città, sarà giaciuto con lei;</verse>
        <verse osisID='Deut.22.24'>menateli amendue fuori alla porta di quella città, e lapidateli con pietre, sì che muoiano; la fanciulla, perchè non avrà gridato, essendo nella città, e l’uomo, perchè avrà violata la pudicizia della moglie del suo prossimo. E così togli via il male del mezzo di te.</verse>
        <verse osisID='Deut.22.25'>Ma, se l’uomo trova su per li campi una fanciulla sposa, e la prende a forza, e giace con lei; muoia sol l’uomo che sarà giaciuto con lei.</verse>
        <verse osisID='Deut.22.26'>Ma non far nulla alla fanciulla; ella non vi ha colpa degna di morte; perciocchè questo fatto è tale, come se alcuno si levasse contro al suo prossimo, e l’uccidesse.</verse>
        <verse osisID='Deut.22.27'>Perciocchè avendo egli trovata quella fanciulla sposa su per li campi, benchè ella abbia gridato, niuno l’ha salvata.</verse>
        <verse osisID='Deut.22.28'>Quando alcuno troverà una fanciulla vergine, che non sia sposa, e la prenderà, e giacerà con lei, e saranno trovati;</verse>
        <verse osisID='Deut.22.29'>dia l’uomo che sarà giaciuto con la fanciulla cinquanta sicli d’argento al padre di essa, e siagli colei moglie, perciocchè egli l’ha sverginata; non possala rimandar giammai in tempo di vita sua.</verse>
        <verse osisID='Deut.22.30'>Non prenda alcuno la moglie di suo padre, e non iscopra il lembo di suo padre</verse>
      </chapter>
      <chapter osisID='Deut.23'>
        <verse osisID='Deut.23.1'>NON entri nella raunanza del Signore alcuno che abbia i testicoli infranti o tagliati.</verse>
        <verse osisID='Deut.23.2'>Niuno nato di pubblica meretrice entri nella raunanza del Signore; niuno de’ suoi fino alla decima generazione, entri nella raunanza del Signore.</verse>
        <verse osisID='Deut.23.3'>L’Ammonita, nè il Moabita, non entri nella raunanza del Signore; niuno dei lor discendenti in perpetuo, fino alla decima generazione, entri nella raunanza del Signore.</verse>
        <verse osisID='Deut.23.4'>Perciocchè non vennero incontro a voi con pane e con acqua, nel cammino, quando usciste di Egitto; e perchè essi condussero per prezzo contro a voi Balaam, figliuolo di Beor, di Petor di Mesopotamia, per maledirvi.</verse>
        <verse osisID='Deut.23.5'>Ma il Signore Iddio tuo non volle ascoltar Balaam; anzi il Signore Iddio tuo ti rivolse la maledizione in benedizione; perciocchè il Signore Iddio tuo ti ama.</verse>
        <verse osisID='Deut.23.6'>Non procacciar giammai, in tempo di vita tua, la pace o il bene loro.</verse>
        <verse osisID='Deut.23.7'>Non abbominar l’Idumeo; conciossiachè egli sia tuo fratello; non abbominar l’Egizio; conciossiachè tu sii stato forestiere nel suo paese.</verse>
        <verse osisID='Deut.23.8'>La terza generazione de’ figliuoli che nasceranno loro potrà entrar nella raunanza del Signore</verse>
        <verse osisID='Deut.23.9'>QUANDO tu uscirai in guerra contro a’ tuoi nemici, guardati d’ogni mala cosa.</verse>
        <verse osisID='Deut.23.10'>Se nel mezzo di te vi è alcuno che sia immondo per alcun accidente notturno, esca fuor del campo, e non entri dentro al campo;</verse>
        <verse osisID='Deut.23.11'>e in sul far della sera lavisi con acqua; e poi, come il sole sarà tramontato, egli potrà rientrar dentro al campo.</verse>
        <verse osisID='Deut.23.12'>Abbi parimente un luogo fuor del campo, al quale tu esca per li tuoi bisogni.</verse>
        <verse osisID='Deut.23.13'>E abbi fra i tuoi arredi un piuolo, col quale, quando ti assetterai fuori, tu faccia un buco in terra, e poi ricopri il tuo scremento.</verse>
        <verse osisID='Deut.23.14'>Conciossiachè il Signore Iddio tuo cammini nel mezzo del tuo campo, per salvarti, e per mettere in tuo potere i tuoi nemici; perciò sia il tuo campo santo; e fa’ ch’egli non vegga alcuna bruttura in te, onde egli si rivolga indietro da te</verse>
        <verse osisID='Deut.23.15'>NON dare il servo che sarà scampato a te d’appresso al suo signore, in man del suo signore.</verse>
        <verse osisID='Deut.23.16'>Dimori appresso di te, nel mezzo di te, nel luogo ch’egli avrà scelto, in qualunque delle tue città gli aggraderà; non fargli violenza.</verse>
        <verse osisID='Deut.23.17'>Non siavi alcuna meretrice d’infra le figliuole d’Israele; parimente non siavi alcun cinedo d’infra i figliuoli d’Israele.</verse>
        <verse osisID='Deut.23.18'>Non recar dentro alla Casa del Signore Iddio tuo, per alcun voto, il guadagno della meretrice, nè il prezzo del cane; perciocchè amendue son cosa abbominevole al Signore Iddio tuo.</verse>
        <verse osisID='Deut.23.19'>Non prestare ad usura al tuo fratello, nè danari, nè vittuaglia, nè cosa alcuna che si presta ad usura.</verse>
        <verse osisID='Deut.23.20'>Presta ad usura allo straniere, ma non al tuo fratello; acciocchè il Signore Iddio tuo ti benedica in tutto ciò a che metterai la mano, nel paese nel quale tu entri per possederlo.</verse>
        <verse osisID='Deut.23.21'>Quando tu avrai votato un voto al Signore Iddio tuo, non indugiar d’adempierlo; perciocchè il Signore Iddio tuo per certo te ne ridomanderebbe conto, e vi sarebbe peccato in te.</verse>
        <verse osisID='Deut.23.22'>E se pur tu ti astieni di far voto, non vi sarà peccato in te.</verse>
        <verse osisID='Deut.23.23'>Osserva, e fa’ ciò che ti sarà uscito delle labbra, secondo che volontariamente tu avrai votato al Signore Iddio tuo, come avrai pronunziato con la tua bocca.</verse>
        <verse osisID='Deut.23.24'>Quando tu entrerai nella vigna del tuo prossimo, potrai a tua voglia mangiarne dell’uve a sazietà; ma non riporne nel tuo vasello.</verse>
        <verse osisID='Deut.23.25'>Quando tu entrerai per mezzo le biade del tuo prossimo, potrai svellerne delle spighe con la mano; ma non metter la falce nelle biade del tuo prossimo</verse>
      </chapter>
      <chapter osisID='Deut.24'>
        <verse osisID='Deut.24.1'>QUANDO alcuno avrà presa moglie, e sarà abitato con lei; se poi ella non gli aggrada, perchè egli avrà trovata in lei alcuna cosa brutta; scrivale il libello del ripudio, e diaglielo in mano; e così mandila fuor di casa sua.</verse>
        <verse osisID='Deut.24.2'>E s’ella, essendo uscita di casa di colui, e andatasene, si marita ad un altro uomo;</verse>
        <verse osisID='Deut.24.3'>e quest’ultimo marito prende ad odiarla, e le scrive il libello del ripudio, e glielo dà in mano, e la manda fuor di casa sua; ovvero, quest’ultimo marito, che se l’avea presa per moglie, muore;</verse>
        <verse osisID='Deut.24.4'>non possa il suo primiero marito, il qual l’avea mandata via, tornare a prenderla per essergli moglie, dopo che avrà fatto ch’ella si sia contaminata; perchè ciò è cosa abbominevole nel cospetto del Signore; e non far sì che il paese che il Signore Iddio tuo ti dà in eredità, sia reo di peccato</verse>
        <verse osisID='Deut.24.5'>Quando alcuno avrà presa novellamente moglie, non vada alla guerra, e non siagli imposto affare alcuno; stia esente in casa sua un anno, e sollazzi la sua moglie ch’egli avrà presa.</verse>
        <verse osisID='Deut.24.6'>NON prenda alcuno in pegno macine, non pur la mola disopra; perciocchè egli prenderebbe in pegno la vita del suo prossimo.</verse>
        <verse osisID='Deut.24.7'>Quando si troverà alcuno che abbia rubato un uomo d’infra i suoi fratelli, figliuoli d’Israele, e ne abbia fatto traffico, e l’abbia venduto, muoia quel ladro; e togli il mal del mezzo di te.</verse>
        <verse osisID='Deut.24.8'>Prendi guardia alla piaga della lebbra, per osservar diligentemente di far secondo tutto ciò che i sacerdoti Leviti vi avranno insegnato; prendete guardia di fare come io ho loro comandato.</verse>
        <verse osisID='Deut.24.9'>Ricordati di ciò che il Signore Iddio tuo fece a Maria, nel cammino, dopo che foste usciti di Egitto.</verse>
        <verse osisID='Deut.24.10'>Quando tu farai alcun presto al tuo prossimo, non entrare in casa sua, per prender pegno da lui.</verse>
        <verse osisID='Deut.24.11'>Stattene fuori, e portiti colui, al qual tu farai il presto, il pegno fuori.</verse>
        <verse osisID='Deut.24.12'>E s’egli è povero uomo, non ti porre a giacere, avendo ancora il suo pegno.</verse>
        <verse osisID='Deut.24.13'>Del tutto rendigli il pegno, al tramontar del sole; acciocchè egli possa giacer ne’ suoi panni, e ti benedica; e ciò ti sarà giustizia nel cospetto del Signore Iddio tuo</verse>
        <verse osisID='Deut.24.14'>Non fraudare il mercenario povero e bisognoso, chi ch’egli si sia de’ tuoi fratelli, o de’ forestieri che saranno nel tuo paese, dentro alle tue porte.</verse>
        <verse osisID='Deut.24.15'>Dagli il suo premio al suo giorno, e non tramonti il sole avanti che tu gliel’abbia dato; conciossiachè egli sia povero, e che l’anima sua s’erga a quello; acciocchè egli non gridi contro a te al Signore, e non vi sia in te peccato.</verse>
        <verse osisID='Deut.24.16'>Non facciansi morire i padri per li figliuoli, nè i figliuoli per li padri; facciasi morir ciascuno per lo suo proprio peccato.</verse>
        <verse osisID='Deut.24.17'>NON pervertire la ragione del forestiere, nè dell’orfano; e non prender in pegno i panni della vedova.</verse>
        <verse osisID='Deut.24.18'>E ricordati che tu sei stato servo in Egitto, e che il Signore Iddio tuo te ne ha riscosso; perciò io ti comando che tu faccia questo.</verse>
        <verse osisID='Deut.24.19'>Quando tu avrai mietuta la tua ricolta nel tuo campo, e avrai dimenticata alcuna menata nel campo, non tornare indietro per prenderla; sia per lo forestiere, per l’orfano, e per la vedova; acciocchè il Signore Iddio tuo ti benedica in tutta l’opera delle tue mani.</verse>
        <verse osisID='Deut.24.20'>Quando tu avrai scossi i tuoi ulivi, non ricercare a ramo a ramo ciò che vi sarà rimasto dietro a te; sia per lo forestiere, per l’orfano, e per la vedova.</verse>
        <verse osisID='Deut.24.21'>Quando tu avrai vendemmiata la tua vigna, non raspollare i grappoli rimasti dietro a te; sieno per lo forestiere, per l’orfano, e per la vedova.</verse>
        <verse osisID='Deut.24.22'>E ricordati che tu sei stato servo nel paese di Egitto; per ciò io ti comando che tu faccia questo</verse>
      </chapter>
      <chapter osisID='Deut.25'>
        <verse osisID='Deut.25.1'>QUANDO vi sarà lite fra alcuni, ed essi verranno in giudicio, giudichinli i Giudici, e giustifichino il giusto, e condannino il reo.</verse>
        <verse osisID='Deut.25.2'>E se il reo ha meritato d’esser battuto, faccialo il giudice gittare in terra, e battere in sua presenza, secondo il merito del suo misfatto, a certo numero di battiture.</verse>
        <verse osisID='Deut.25.3'>Facciagli dare quaranta battiture, e non più; che talora, se continuasse a fargli dare una gran battitura oltre a questo numero, il tuo fratello non fosse avvilito nel tuo cospetto.</verse>
        <verse osisID='Deut.25.4'>Non metter la museruola in bocca al bue, mentre trebbia</verse>
        <verse osisID='Deut.25.5'>QUANDO alcuni fratelli dimoreranno insieme, e un d’essi morrà senza figliuoli, non maritisi la moglie del morto fuori ad un uomo strano; il suo cognato venga da lei, e prendasela per moglie, e sposila per ragion di cognato.</verse>
        <verse osisID='Deut.25.6'>E il primogenito ch’ella partorirà, nasca a nome del fratello morto del marito; acciocchè il suo nome non sia spento in Israele.</verse>
        <verse osisID='Deut.25.7'>E se non aggrada a quell’uomo di prender la sua cognata, vada la sua cognata alla porta, agli Anziani, e dica: Il mio cognato ricusa di suscitar nome al suo fratello in Israele; egli non vuole sposarmi per ragion di cognato.</verse>
        <verse osisID='Deut.25.8'>Allora gli Anziani della sua città lo chiamino, e parlino a lui; e s’egli, presentatosi, dice: E’ non mi aggrada di prenderla;</verse>
        <verse osisID='Deut.25.9'>accostiglisi la sua cognata, nel cospetto degli Anziani, e traggagli del piè il suo calzamento, e sputigli nel viso. Poi protesti, e dica: Così sarà fatto all’uomo che non edificherà la casa del suo fratello.</verse>
        <verse osisID='Deut.25.10'>E gli sarà posto nome in Israele: La casa dello scalzato.</verse>
        <verse osisID='Deut.25.11'>Quando alcuni contenderanno insieme l’un contro all’altro, e la moglie dell’uno si accosterà per liberare il suo marito dalla man di colui che lo percuote, e stenderà la mano, e lo prenderà per le sue vergogne, mozzale la mano;</verse>
        <verse osisID='Deut.25.12'>l’occhio tuo non le perdoni</verse>
        <verse osisID='Deut.25.13'>NON aver nel tuo sacchetto peso e peso; grande e piccolo.</verse>
        <verse osisID='Deut.25.14'>Non avere in casa efa ed efa; grande e piccolo.</verse>
        <verse osisID='Deut.25.15'>Abbi peso intiero e giusto; e parimente efa intiero e giusto; acciocchè i tuoi giorni sieno prolungati sopra la terra che il Signore Iddio tuo ti dà.</verse>
        <verse osisID='Deut.25.16'>Perciocchè chiunque fa cotali cose, chiunque fa iniquità, è in abbominio al Signore Iddio tuo.</verse>
        <verse osisID='Deut.25.17'>RICORDATI di ciò che ti fece Amalec nel cammino, dopo che voi foste usciti di Egitto;</verse>
        <verse osisID='Deut.25.18'>come egli ti venne ad incontrare nel cammino, e alla coda percosse tutte le persone deboli che venivano dietro a te, essendo tu stanco e affaticato; e non temette Iddio.</verse>
        <verse osisID='Deut.25.19'>Perciò, quando il Signore Iddio tuo ti avrà data requie da tutti i tuoi nemici d’ogn’intorno, nel paese che il Signore Iddio tuo ti dà in eredità per possederlo; spegni la memoria di Amalec disotto al cielo; non dimenticarlo</verse>
      </chapter>
      <chapter osisID='Deut.26'>
        <verse osisID='Deut.26.1'>ORA, quando tu sarai entrato nel paese che il Signore Iddio tuo ti dà in eredità, e lo possederai, e vi abiterai;</verse>
        <verse osisID='Deut.26.2'>prendi delle primizie di tutti i frutti della terra, che tu fai nascer dalla terra che il Signore Iddio tuo di dà; e mettile in un paniere, e va’ al luogo che il Signore Iddio tuo avrà scelto per istanziar quivi il suo Nome.</verse>
        <verse osisID='Deut.26.3'>E vieni al Sacerdote che sarà in que’ giorni, e digli: Io fo oggi pubblica riconoscenza al Signore Iddio tuo di ciò che io sono entrato nel paese, del quale il Signore avea giurato a’ nostri padri ch’egli ce lo darebbe.</verse>
        <verse osisID='Deut.26.4'>Poi prenda il sacerdote dalla tua mano quel paniere, e ripongalo davanti all’altare del Signore Iddio tuo.</verse>
        <verse osisID='Deut.26.5'>Appresso prendi a dire davanti al Signore Iddio tuo: Il padre mio era un misero Siro, e discese in Egitto con poca gente, e dimorò quivi come straniere, e quivi divenne una nazione grande, e potente, e numerosa.</verse>
        <verse osisID='Deut.26.6'>E gli Egizj ci trattarono male, e ci afflissero e c’imposero una dura servitù.</verse>
        <verse osisID='Deut.26.7'>E noi gridammo al Signore Iddio de’ nostri padri; e il Signore esaudì la vostra voce, e riguardò alla nostra afflizione, e al nostro travaglio, e alla nostra oppressione;</verse>
        <verse osisID='Deut.26.8'>e ci trasse fuor di Egitto con potente mano, e con braccio steso, e con grande spavento, e con miracoli, e con prodigi;</verse>
        <verse osisID='Deut.26.9'>e ci ha condotti in questo luogo, e ci ha dato questo paese, paese stillante latte e miele.</verse>
        <verse osisID='Deut.26.10'>Ora dunque, ecco, io ho recate le primizie de’ frutti della terra, che tu, Signore, m’hai data. E posa quel paniere davanti al Signore Iddio tuo, e adora davanti al Signore Iddio tuo;</verse>
        <verse osisID='Deut.26.11'>e rallegrati di tutto il bene, che il Signore Iddio tuo avrà dato a te, e alla tua casa, tu, e il Levita, e il forestiere che sarà nel mezzo di te</verse>
        <verse osisID='Deut.26.12'>Quando tu avrai finito di levar tutte le decime della tua entrata, nel terzo anno, che è l’anno delle decime, e le avrai date al Levita, al forestiere, all’orfano, ed alla vedova, ed essi le avranno mangiate dentro alle tue porte, e si saranno saziati;</verse>
        <verse osisID='Deut.26.13'>allora di’ nel cospetto del Signore Iddio tuo: Io ho tolto di casa mia ciò ch’è sacro, e anche l’ho dato al Levita, e al forestiere, e all’orfano, e alla vedova, interamente secondo il tuo comandamento che tu mi hai fatto; io non ho trapassati i tuoi comandamenti, e non li ho dimenticati.</verse>
        <verse osisID='Deut.26.14'>Io non ne ho mangiato nel mio cordoglio, e non ne ho tolto nulla, per impiegarlo in uso immondo, e non ne ho dato nulla per alcun morto; io ho ubbidito alla voce del Signore Iddio mio; io ho fatto interamente come tu m’hai comandato.</verse>
        <verse osisID='Deut.26.15'>Riguarda dall’abitacolo della tua santità, dal cielo, e benedici il tuo popolo Israele, e la terra che tu ci hai data, come tu giurasti a’ nostri padri, terra stillante latte e miele</verse>
        <verse osisID='Deut.26.16'>Oggi ti comanda il Signore Iddio tuo di mettere in opera questi statuti e queste leggi; osservale adunque, e mettile in opera, con tutto il cuor tuo, e con tutta l’anima tua.</verse>
        <verse osisID='Deut.26.17'>Oggi hai stipulato col Signore, ch’egli ti sarebbe Dio, e che tu cammineresti nelle sue vie, e osserveresti i suoi statuti, e i suoi comandamenti, e le sue leggi, e ubbidiresti alla sua voce.</verse>
        <verse osisID='Deut.26.18'>E il Signore altresì ha stipulato con te, che tu gli saresti un popolo peculiare, come egli te ne ha parlato, e che tu osserveresti tutti i suoi comandamenti;</verse>
        <verse osisID='Deut.26.19'>e ch’egli ti farebbe eccelso sopra tutte le nazioni ch’egli ha create, e ti metterebbe in laude, in fama, ed in gloria; e che tu saresti un popolo santo al Signore Iddio tuo; come egli ne ha parlato</verse>
      </chapter>
      <chapter osisID='Deut.27'>
        <verse osisID='Deut.27.1'>OR Mosè, con gli Anziani d’Israele, comandò e disse al popolo: Osservate tutti i comandamenti i quali oggi vi do.</verse>
        <verse osisID='Deut.27.2'>E nel giorno che sarete passati il Giordano, per entrar nel paese che il Signore Iddio vostro vi dà, rizzati delle grandi pietre, e smaltale con calcina.</verse>
        <verse osisID='Deut.27.3'>E scrivi sopra esse tutte le parole di questa Legge, dopo che tu sarai passato, per entrar nel paese che il Signore Iddio tuo ti dà, paese stillante latte e miele; siccome il Signore Iddio de’ tuoi padri te ne ha parlato.</verse>
        <verse osisID='Deut.27.4'>Quando adunque sarete passati il Giordano, rizzatevi queste pietre, le quali oggi vi comando, nel monte di Ebal; e smaltatele con calcina.</verse>
        <verse osisID='Deut.27.5'>Edifica ancora quivi un altare al Signore Iddio tuo, un altar di pietre; non far passare ferro sopra esse.</verse>
        <verse osisID='Deut.27.6'>Edifica l’altare del Signore Iddio tuo di pietre intiere; e offerisci sopra esso olocausti al Signore Iddio tuo.</verse>
        <verse osisID='Deut.27.7'>Sacrifica ancora quivi sacrificii da render grazie; e mangia, e rallegrati davanti al Signore Iddio tuo.</verse>
        <verse osisID='Deut.27.8'>E scrivi sopra quelle pietre tutte le parole di questa Legge chiaramente e bene.</verse>
        <verse osisID='Deut.27.9'>Mosè ancora, co’ sacerdoti Leviti, parlò a tutto Israele, dicendo: Attendi, e ascolta, Israele: Oggi tu sei divenuto popolo del Signore Iddio tuo.</verse>
        <verse osisID='Deut.27.10'>Ubbidisci adunque alla voce del Signore Iddio tuo, e metti in opera i suoi comandamenti, e i suoi statuti, i quali oggi ti do</verse>
        <verse osisID='Deut.27.11'>Mosè ancora in quello stesso giorno comandò, e disse al popolo:</verse>
        <verse osisID='Deut.27.12'>Gli uni d’infra voi stieno sopra il monte di Gherizim, per benedire il popolo quando sarete passati il Giordano; cioè, le tribù di Simeone, di Levi, di Giuda, d’Issacar, di Giuseppe, e di Beniamino;</verse>
        <verse osisID='Deut.27.13'>e gli altri stieno sopra il monte di Ebal, per pronunziar la maledizione; cioè, le tribù di Ruben, di Gad, di Aser, di Zabulon, di Dan, e di Neftali.</verse>
        <verse osisID='Deut.27.14'>E parlino i Leviti, e dicano ad alta voce a tutti gl’Israeliti:</verse>
        <verse osisID='Deut.27.15'>Maledetto sia l’uomo che avrà fatta scultura, o statua di getto, che è cosa abbominevole al Signore, opera di man di artefice, e l’avrà riposta in luogo occulto. —E risponda tutto il popolo, e dica: Amen.</verse>
        <verse osisID='Deut.27.16'>Maledetto sia chi sprezza suo padre o sua madre. —E dica tutto il popolo: Amen.</verse>
        <verse osisID='Deut.27.17'>Maledetto sia chi muove i termini del suo prossimo. —E tutto il popolo dica: Amen.</verse>
        <verse osisID='Deut.27.18'>Maledetto sia chi trasvia il cieco. —E tutto il popolo dica: Amen.</verse>
        <verse osisID='Deut.27.19'>Maledetto sia chi pervertisce la ragione del forestiere, dell’orfano, e della vedova. —E tutto il popolo dica: Amen.</verse>
        <verse osisID='Deut.27.20'>Maledetto sia chi giace con la moglie di suo padre; perciocchè egli scopre il lembo di suo padre. —E tutto il popolo dica: Amen.</verse>
        <verse osisID='Deut.27.21'>Maledetto sia chi si congiugne con alcuna bestia. —E tutto il popolo dica: Amen.</verse>
        <verse osisID='Deut.27.22'>Maledetto sia chi giace con la sua sorella, figliuola di suo padre, o figliuola di sua madre. —E tutto il popolo dica: Amen.</verse>
        <verse osisID='Deut.27.23'>Maledetto sia chi giace con la sua suocera. —E tutto il popolo dica: Amen.</verse>
        <verse osisID='Deut.27.24'>Maledetto sia chi uccide il suo prossimo in occulto. —E tutto il popolo dica: Amen.</verse>
        <verse osisID='Deut.27.25'>Maledetto sia chi prende presente, per far morir l’innocente. —E tutto il popolo dica: Amen.</verse>
        <verse osisID='Deut.27.26'>Maledetto sia chi non avrà attenute le parole di questa Legge, per metterle in opera. —E tutto il popolo dica: Amen</verse>
      </chapter>
      <chapter osisID='Deut.28'>
        <verse osisID='Deut.28.1'>ORA egli avverrà, se pur tu ubbidisci alla voce del Signore Iddio tuo, per osservar di mettere in opera tutti i suoi comandamenti, i quali oggi ti do, che il Signore ti farà eccelso sopra tutte le nazioni della terra.</verse>
        <verse osisID='Deut.28.2'>E tutte queste benedizioni verranno sopra te e ti giugneranno; perciocchè tu avrai ubbidito alla voce del Signore Iddio tuo.</verse>
        <verse osisID='Deut.28.3'>Tu sarai benedetto nella città; tu sarai ancora benedetto ne’ campi.</verse>
        <verse osisID='Deut.28.4'>Il frutto del tuo seno sarà benedetto, e il frutto della tua terra, e il frutto del tuo bestiame; i parti delle tue vacche e le gregge delle tue pecore.</verse>
        <verse osisID='Deut.28.5'>Il tuo paniere sarà benedetto, e la tua madia.</verse>
        <verse osisID='Deut.28.6'>Tu sarai benedetto nel tuo entrare, e benedetto nel tuo uscire.</verse>
        <verse osisID='Deut.28.7'>Il Signore metterà i tuoi nemici che si saran levati contro a te, in rotta e sconfitta davanti a te; per una via usciranno contro a te, e per sette vie fuggiranno d’innanzi a te.</verse>
        <verse osisID='Deut.28.8'>Il Signore ordinerà alla benedizione ch’ella sia teco, ne’ tuoi granai, e in tutto ciò a che metterai la mano; e ti benedirà nella terra che il Signore Iddio tuo ti dà.</verse>
        <verse osisID='Deut.28.9'>Il Signore ti stabilirà per essergli un popol santo, come egli ti ha giurato; quando tu osserverai i comandamenti del Signore Iddio tuo, e camminerai nelle sue vie.</verse>
        <verse osisID='Deut.28.10'>E tutti i popoli della terra vedranno che voi portate il Nome del Signore; e temeranno di te.</verse>
        <verse osisID='Deut.28.11'>E il Signore Iddio tuo ti farà abbondare in beni, nel frutto del tuo seno, nel frutto del tuo bestiame, e nel frutto della tua terra, nel paese del quale egli giurò a’ tuoi padri, ch’egli te lo darebbe.</verse>
        <verse osisID='Deut.28.12'>Il Signore ti aprirà il suo buon tesoro, il cielo, per dare alla tua terra la sua pioggia al suo tempo, e per benedir tutta l’opera delle tue mani; e tu presterai a molte genti, e non prenderai nulla in presto.</verse>
        <verse osisID='Deut.28.13'>Il Signore ti metterà in capo, e non in coda; e non sarai giammai se non al disopra, e non al disotto; quando tu ubbidirai a’ comandamenti del Signore Iddio tuo, i quali oggi ti do, per osservarli, e per metterli in opera;</verse>
        <verse osisID='Deut.28.14'>e non ti rivolgerai nè a destra nè a sinistra, d’alcuna delle cose che io ti comando oggi, per andar dietro ad altri dii, per servirli</verse>
        <verse osisID='Deut.28.15'>Ma, se tu non ubbidisci alla voce del Signore Iddio tuo, per osservar di mettere in opera tutti i suoi comandamenti, e i suoi statuti, i quali oggi ti do; egli avverrà che tutte queste maledizioni verranno sopra te, e ti giungeranno.</verse>
        <verse osisID='Deut.28.16'>Tu sarai maledetto nella città, sarai ancora maledetto ne’ campi.</verse>
        <verse osisID='Deut.28.17'>Il tuo paniere sarà maledetto, e la tua madia.</verse>
        <verse osisID='Deut.28.18'>Il frutto del tuo seno sarà maledetto, e il frutto della tua terra; i parti delle tue vacche, e le gregge delle tue pecore.</verse>
        <verse osisID='Deut.28.19'>Tu sarai maledetto nel tuo entrare, e maledetto nel tuo uscire.</verse>
        <verse osisID='Deut.28.20'>Il Signore manderà contro a te la maledizione, la dissipazione, e la perdizione, in ogni cosa alla quale tu metterai la mano, e la qual tu farai; finchè tu sii distrutto, e perito subitamente, per la malvagità dei tuoi fatti; perciocchè tu mi avrai abbandonato.</verse>
        <verse osisID='Deut.28.21'>Il Signore farà che la mortalità s’attaccherà a te, finchè ti abbia consumato d’in su la terra, nella qual tu entri per possederla.</verse>
        <verse osisID='Deut.28.22'>Il Signore ti percoterà di tisichezza, e d’arsura, e di febbre, e d’infiammazione; d’aridità, e di nebbia, e di rubiggine; che ti perseguiranno, finchè tu sii perito.</verse>
        <verse osisID='Deut.28.23'>E il tuo cielo, che sarà sopra il tuo capo, sarà di rame; e la terra, che sarà sotto di te, sarà di ferro.</verse>
        <verse osisID='Deut.28.24'>Il Signore manderà alla tua terra, in luogo di pioggia, polvere e cenere, la quale caderà sopra te dal cielo, finchè tu sii sterminato.</verse>
        <verse osisID='Deut.28.25'>Il Signore ti metterà in rotta e sconfitta davanti a’ tuoi nemici; per una via tu uscirai contro a loro, e per sette vie fuggirai d’innanzi a loro; e sarai agitato per tutti i regni della terra.</verse>
        <verse osisID='Deut.28.26'>E i tuoi corpi morti saranno per pasto a ogni uccello del cielo, e alle bestie della campagna, senza che alcuno le spaventi.</verse>
        <verse osisID='Deut.28.27'>Il Signore ti percoterà dell’ulcere di Egitto, di morici, e di scabbia, e di pizzicore, onde tu non potrai guarire.</verse>
        <verse osisID='Deut.28.28'>Il Signore ti percoterà di smania, e di cecità, e di sbigottimento di cuore.</verse>
        <verse osisID='Deut.28.29'>E andrai a tastone nel mezzodì, come il cieco va a tastone nell’oscurità, e non prospererai nelle tue vie; e del continuo non sarai se non oppressato e rubato; e non vi sarà alcuno che ti salvi.</verse>
        <verse osisID='Deut.28.30'>Tu sposerai moglie, e un altro si giacerà con lei; tu edificherai case, ma non vi abiterai dentro; tu pianterai vigne, e non ne coglierai il frutto per uso tuo comune.</verse>
        <verse osisID='Deut.28.31'>Il tuo bue sarà ammazzato nel tuo cospetto, e tu non ne mangerai; il tuo asino sarà rapito d’innanzi a te, e non ti sarà renduto; le tue pecore saranno date a’ tuoi nemici, e non vi sarà alcuno che te le riscuota.</verse>
        <verse osisID='Deut.28.32'>I tuoi figliuoli e le tue figliuole saranno date ad un popolo straniere; e gli occhi tuoi lo vedranno, e verranno meno del continuo dietro a loro, e non avrai alcuna forza nelle mani.</verse>
        <verse osisID='Deut.28.33'>Un popolo che tu non avrai conosciuto mangerà il frutto della tua terra, e tutta la tua fatica; e del continuo non sarai se non oppressato e conquassato.</verse>
        <verse osisID='Deut.28.34'>E tu diventerai forsennato per le cose che vedrai con gli occhi.</verse>
        <verse osisID='Deut.28.35'>Il Signore ti percoterà d’ulcera maligna in su le ginocchia, e in su le coscie, onde tu non potrai guarire; anzi dalla pianta del piè fino alla sommità della testa.</verse>
        <verse osisID='Deut.28.36'>Il Signore farà camminar te e il tuo re che tu avrai costituito sopra te, ad una nazione, le qual nè tu nè i tuoi padri non avrete conosciuta; e quivi servirai a dii stranieri, al legno ed alla pietra.</verse>
        <verse osisID='Deut.28.37'>E sarai in istupore, in proverbio, e in favola fra tutti i popoli, dove il Signore ti avrà condotto.</verse>
        <verse osisID='Deut.28.38'>Tu recherai sementa assai al campo, e raccoglierai poco; perciocchè le locuste la consumeranno.</verse>
        <verse osisID='Deut.28.39'>Tu pianterai vigne, e le lavorerai, e non ne berrai il vino, anzi non pure ne coglierai il frutto; perciocchè i vermini lo mangeranno.</verse>
        <verse osisID='Deut.28.40'>Tu avrai degli ulivi in tutte le tue contrade, ma tu non ti ungerai d’olio; perciocchè i tuoi ulivi perderanno il lor frutto.</verse>
        <verse osisID='Deut.28.41'>Tu genererai figliuoli e figliuole, ma non saranno tuoi; perciocchè andranno in cattività.</verse>
        <verse osisID='Deut.28.42'>I grilli diserteranno tutti i tuoi alberi, e il frutto della tua terra.</verse>
        <verse osisID='Deut.28.43'>Il forestiere che sarà nel mezzo di te sarà innalzato ben alto sopra te, e tu sarai abbassato ben basso.</verse>
        <verse osisID='Deut.28.44'>Egli presterà a te, e tu non presterai a lui; egli sarà in capo, e tu in coda</verse>
        <verse osisID='Deut.28.45'>E tutte queste maledizioni verranno sopra te e ti perseguiranno, e ti giungeranno, finchè tu sii distrutto; perciocchè tu non avrai ubbidito alla voce del Signore Iddio tuo, per osservare i suoi comandamenti, e i suoi statuti, ch’egli ti ha dati.</verse>
        <verse osisID='Deut.28.46'>E saranno in te, e nella tua progenie in perpetuo, per segno e per prodigio.</verse>
        <verse osisID='Deut.28.47'>Perciocchè tu non avrai servito al Signore Iddio tuo allegramente, e di buon cuore, per l’abbondanza di ogni cosa.</verse>
        <verse osisID='Deut.28.48'>E servirai a’ tuoi nemici, che il Signore avrà mandati contro a te, con fame, e con sete, e con nudità, e con mancamento d’ogni cosa; ed essi metteranno un giogo di ferro sopra il tuo collo, finchè t’abbiano distrutto.</verse>
        <verse osisID='Deut.28.49'>Il Signore farà muovere una gente contro a te di lontano, dall’estremità della terra, a guisa che vola l’aquila; una gente, della quale tu non intenderai il linguaggio;</verse>
        <verse osisID='Deut.28.50'>una gente sfacciata, la qual non avrà riguardo alla persona del vecchio, e non avrà mercè del fanciullo;</verse>
        <verse osisID='Deut.28.51'>e mangerà il frutto del tuo bestiame, e il frutto della tua terra, finchè tu sii distrutto; e non ti lascerà di resto nè frumento, nè mosto, nè olio, nè figli delle tue vacche, nè gregge delle tue pecore; finchè t’abbia fatto perire.</verse>
        <verse osisID='Deut.28.52'>E ti assedierà in tutte le tue città, finchè le tue alte e forti mura, nelle quali tu ti sarai fidato in tutto il tuo paese, caggiano a terra; anzi ti assedierà dentro a tutte le tue porte, in tutto il tuo paese che il Signore Iddio tuo ti avrà dato.</verse>
        <verse osisID='Deut.28.53'>E tu mangerai il frutto del tuo seno, la carne de’ tuoi figliuoli, e delle tue figliuole, che il Signore Iddio tuo ti avrà date, nell’assedio, e nella distretta, della quale i tuoi nemici ti stringeranno.</verse>
        <verse osisID='Deut.28.54'>L’occhio del più morbido e delicato uomo fra voi sarà maligno inverso il suo fratello, e inverso la moglie del suo seno, e inverso il rimanente de’ suoi figliuoli ch’egli avrà riserbati;</verse>
        <verse osisID='Deut.28.55'>per non dare ad alcun di loro nulla della carne degli altri suoi figliuoli, la quale egli mangerà; perciocchè non gli sarà rimasto nulla nell’assedio, e nella distretta, della quale i tuoi nemici ti stringeranno dentro a tutte le tue porte.</verse>
        <verse osisID='Deut.28.56'>L’occhio della più morbida e delicata donna fra voi, la quale non si sarebbe pure attentata di posar la pianta del piede in terra, per delicatezza e morbidezza, sarà maligno inverso il marito del suo seno, e inverso il suo figliuolo, e inverso la sua figliuola;</verse>
        <verse osisID='Deut.28.57'>e ciò, per la secondina che le uscirà d’infra le gambe, e per li suoi figliuoli che partorirà; perciocchè ella li mangerà di nascosto per mancamento d’ogni cosa, nell’assedio e nella distretta, della quale il tuo nemico ti stringerà dentro alle tue porte.</verse>
        <verse osisID='Deut.28.58'>Se tu non osservi di mettere in opera tutte le parole di questa Legge, che sono scritte in questo Libro, per temer questo Nome glorioso e tremendo, il Signore Iddio tuo,</verse>
        <verse osisID='Deut.28.59'>il Signore percoterà te e la tua progenie di battiture strane, grandi e durabili; e di malattie malvage e durabili.</verse>
        <verse osisID='Deut.28.60'>E farà ritornar sopra te tutti i languori di Egitto, de’ quali tu hai avuta paura; ed essi si attaccheranno a te.</verse>
        <verse osisID='Deut.28.61'>Il Signore ti farà eziandio venire addosso ogni altra infermità e piaga, che non è scritta nel Libro di questa Legge; finchè tu sii distrutto.</verse>
        <verse osisID='Deut.28.62'>E voi resterete poca gente, là dove per addietro sarete stati come le stelle del cielo, in moltitudine; perciocchè tu non avrai ubbidito alla voce del Signore Iddio tuo.</verse>
        <verse osisID='Deut.28.63'>E avverrà che, siccome il Signore si sarà rallegrato in voi, facendovi del bene, e moltiplicandovi; così si rallegrerà in voi, facendovi perire, e distruggendovi; e sarete divelti d’in su la terra, nella quale tu entri per possederla.</verse>
        <verse osisID='Deut.28.64'>E il Signore ti dispergerà fra tutti i popoli, da uno estremo della terra all’altro estremo; e quivi servirai ad altri dii, i quali nè tu, nè i tuoi padri, non avete conosciuti; al legno ed alla pietra.</verse>
        <verse osisID='Deut.28.65'>Ancora fra quelle genti non avrai alcuna requie, e la pianta del tuo piè non avrà alcun riposo; e il Signore vi darà quivi un cuor tremante, e consumamento d’occhi, e doglia d’animo.</verse>
        <verse osisID='Deut.28.66'>E la tua vita ti starà dirimpetto in pendente; e sarai in ispavento notte e giorno; e non sarai sicuro della tua vita.</verse>
        <verse osisID='Deut.28.67'>La mattina tu dirai: Oh! fosse pur sera! e la sera dirai: Oh! fosse pur mattina! per lo spavento del tuo cuore, del quale sarai spaventato, e per le cose che vedrai con gli occhi.</verse>
        <verse osisID='Deut.28.68'>E il Signore ti farà ritornare in Egitto, per navi, per far viaggio nel paese, del quale io ti ho detto: Mai più non lo vedrai. E quivi voi vi venderete a’ vostri nemici per servi e per serve, e non vi sarà chi vi comperi</verse>
      </chapter>
      <chapter osisID='Deut.29'>
        <verse osisID='Deut.29.1'>QUESTE son le parole del patto, che il Signore comandò a Mosè di fare co’ figliuoli d’Israele nel paese di Moab; oltre al patto ch’egli avea fatto con loro in Horeb.</verse>
        <verse osisID='Deut.29.2'>Mosè adunque chiamò tutto Israele, e disse loro: Voi avete veduto tutto quello che il Signore ha fatto davanti agli occhi vostri, nel paese di Egitto, a Faraone, e a tutti i suoi servitori, e a tutto il suo paese;</verse>
        <verse osisID='Deut.29.3'>le prove grandi che gli occhi tuoi hanno vedute, que’ miracoli e gran prodigi.</verse>
        <verse osisID='Deut.29.4'>Or il Signore, infino a questo giorno, non vi ha dato cuor da conoscere, nè occhi da vedere, nè orecchi da intendere.</verse>
        <verse osisID='Deut.29.5'>E io v’ho condotti quarant’anni per lo deserto; i vostri vestimenti non vi si son logorati addosso, e il vostro calzamento non s’è logorato ne’ vostri piedi.</verse>
        <verse osisID='Deut.29.6'>Voi non avete mangiato pane, nè bevuto vino, nè cervogia; acciocchè conosceste ch’io sono il Signore Iddio vostro.</verse>
        <verse osisID='Deut.29.7'>Alla fine voi siete giunti in questo luogo; e Sihon, re di Hesbon, e Og, re di Basan, sono usciti incontro a noi in battaglia, e noi li abbiamo sconfitti;</verse>
        <verse osisID='Deut.29.8'>e abbiam preso il lor paese, e l’abbiam dato in eredità a’ Rubeniti, e a’ Gaditi, e alla mezza tribù di Manasse.</verse>
        <verse osisID='Deut.29.9'>Osservate adunque le parole di questo patto, e mettetele in opera; acciocchè facciate prosperar tutto ciò che farete</verse>
        <verse osisID='Deut.29.10'>Oggi voi comparite tutti davanti al Signore Iddio vostro, i vostri Capi, le vostre tribù, i vostri Anziani, e i vostri Ufficiali, e tutti gli uomini d’Israele;</verse>
        <verse osisID='Deut.29.11'>i vostri piccoli fanciulli, le vostre mogli, e il tuo forestiere che è nel mezzo del tuo campo, fino a colui che ti taglia le legne, e colui che ti attigne l’acqua;</verse>
        <verse osisID='Deut.29.12'>per entrar nel patto del Signore Iddio tuo, e nel suo giuramento, il quale il Signore Iddio tuo fa oggi teco;</verse>
        <verse osisID='Deut.29.13'>per istabilirti oggi per suo popolo, e acciocchè egli ti sia Dio, com’egli te n’ha parlato, e com’egli giurò a’ tuoi padri, ad Abrahamo, a Isacco, e a Giacobbe.</verse>
        <verse osisID='Deut.29.14'>Or io non fo questo patto, e questo giuramento, con voi soli;</verse>
        <verse osisID='Deut.29.15'>anzi, tanto con chi è qui con noi, e comparisce oggi davanti al Signore Iddio nostro, quanto con chi non è oggi qui con noi;</verse>
        <verse osisID='Deut.29.16'>perciocchè voi sapete come siamo dimorati nel paese di Egitto, e come siamo passati per mezzo le nazioni, per le quali siete passati.</verse>
        <verse osisID='Deut.29.17'>E avete vedute le loro abbominazioni, e i loro idoli di legno, di pietra, d’argento, e d’oro, che sono appresso di loro.</verse>
        <verse osisID='Deut.29.18'>Guardatevi, che non sia fra voi uomo, o donna, o famiglia, o tribù, il cui cuore si rivolga oggi indietro dal Signore Iddio nostro, per andare a servire agl’iddii di quelle nazioni; che non vi sia fra voi radice alcuna che produca tosco ed assenzio;</verse>
        <verse osisID='Deut.29.19'>e che non avvenga che, avendo alcuno udite le parole di questo giuramento, si benedica nel cuor suo, dicendo: Io avrò pace, benchè io cammini secondo la pravità del mio cuore; per aggiungere ebbrezza alla sete.</verse>
        <verse osisID='Deut.29.20'>Il Signore non vorrà perdonargli; anzi allora, l’ira del Signore e la sua gelosia fumeranno contro a quell’uomo; e tutte l’esecrazioni scritte in questo Libro si poseranno sopra lui; e il Signore cancellerà il suo nome disotto al cielo.</verse>
        <verse osisID='Deut.29.21'>E il Signore lo separerà d’infra tutte le tribù d’Israele, a male; secondo tutte l’esecrazioni del patto scritto in questo Libro della Legge.</verse>
        <verse osisID='Deut.29.22'>Onde la generazione futura, i vostri figliuoli che sorgeranno dopo voi, e il forestiere che verrà di paese lontano diranno, quando vedranno le piaghe di questo paese, e le sue infermità, delle quali il Signore l’avrà afflitto;</verse>
        <verse osisID='Deut.29.23'>e che tutta la terra di esso sarà solfo, salsuggine ed arsura; e che non sarà seminata, e che non produrrà nulla, e che non vi crescerà alcuna erba: qual fu la sovversione di Sodoma, di Gomorra, di Adma e di Seboim; le quali il Signore sovvertì nella sua ira, e nel suo cruccio;</verse>
        <verse osisID='Deut.29.24'>anzi pur tutte le nazioni diranno: Perchè ha fatto il Signore così a questo paese? quale è l’ardor di questa grand’ira?</verse>
        <verse osisID='Deut.29.25'>E si dirà: Perciocchè hanno abbandonato il patto del Signore Iddio de’ lor padri il quale egli avea fatto con loro, quando li ebbe tratti fuor del paese di Egitto;</verse>
        <verse osisID='Deut.29.26'>e sono andati, e hanno servito ad altri dii, e li hanno adorati; dii, i quali essi non aveano conosciuti; e i quali il Signore non avea lor dati per parte.</verse>
        <verse osisID='Deut.29.27'>Laonde l’ira del Signore si è accesa contro a questo paese, per far venir sopra esso tutte le maledizioni scritte in questo Libro;</verse>
        <verse osisID='Deut.29.28'>e il Signore li ha stirpati d’in su la lor terra, con ira, con cruccio e con grande indegnazione; e li ha cacciati in un altro paese come oggi appare.</verse>
        <verse osisID='Deut.29.29'>Le cose occulte sono per lo Signore Iddio nostro; ma le rivelate sono per noi, e per li nostri figliuoli, in perpetuo; acciocchè mettiamo in opera tutte le parole di questa Legge</verse>
      </chapter>
      <chapter osisID='Deut.30'>
        <verse osisID='Deut.30.1'>OR avverrà che, dopo che tutte queste cose, la benedizione e la maledizione, le quali io ho poste davanti a te, saranno venute sopra te; e tu te le ridurrai a mente fra tutte le genti dove il Signore Iddio ti avrà sospinto;</verse>
        <verse osisID='Deut.30.2'>e ti convertirai al Signore Iddio tuo, e ubbidirai alla sua voce, tu, e i tuoi figliuoli, con tutto il tuo cuore, e con tutta l’anima tua, interamente come io ti comando oggi;</verse>
        <verse osisID='Deut.30.3'>il Signore Iddio tuo altresì ti ricondurrà di cattività, e avrà pietà di te, e tornerà a raccoglierti d’infra tutti i popoli, fra’ quali il Signore Iddio tuo ti avrà disperso.</verse>
        <verse osisID='Deut.30.4'>Avvegnachè tu fossi stato sospinto all’estremità del cielo, pure il Signore Iddio tuo ti raccoglierà di là, e ti prenderà di là.</verse>
        <verse osisID='Deut.30.5'>E il Signore Iddio tuo ti condurrà nel paese, che i tuoi padri avranno posseduto, e tu lo possederai; ed egli ti farà del bene, e ti accrescerà più che i tuoi padri.</verse>
        <verse osisID='Deut.30.6'>E il Signore Iddio tuo circonciderà il tuo cuore, e il cuore della tua progenie; acciocchè tu ami il Signore Iddio tuo con tutto il tuo cuore, e con tutta l’anima tua, affinchè tu viva.</verse>
        <verse osisID='Deut.30.7'>E il Signore Iddio tuo metterà tutte queste esecrazioni sopra i tuoi nemici, e sopra quelli che ti odieranno, i quali ti avranno perseguitato.</verse>
        <verse osisID='Deut.30.8'>Così, quando tu ti sarai convertito, e ubbidirai alla voce del Signore, e metterai in opera tutti i suoi comandamenti, i quali oggi ti do,</verse>
        <verse osisID='Deut.30.9'>il Signore Iddio tuo ti farà abbondare in beni, in ogni opera delle tue mani, nel frutto del tuo seno, e nel frutto del tuo bestiame, e nel frutto della tua terra; perciocchè il Signore tornerà a rallegrarsi in te a bene, come si rallegrò ne’ tuoi padri.</verse>
        <verse osisID='Deut.30.10'>Perciocchè tu ubbidirai alla voce del Signore Iddio tuo, per osservare i suoi comandamenti, e i suoi statuti, scritti in questo Libro della Legge; dopo che tu ti sarai convertito al Signore Iddio tuo con tutto il tuo cuore, e con tutta l’anima tua</verse>
        <verse osisID='Deut.30.11'>Conciossiachè questo comandamento, ch’io ti do oggi, non sia tanto alto che tu nol possa comprendere; e anche non è lontano.</verse>
        <verse osisID='Deut.30.12'>Egli non è nel cielo, perchè tu dica: Chi salirà per noi al cielo, e ce lo recherà, e ce lo farà intendere, acciocchè lo mettiamo in opera?</verse>
        <verse osisID='Deut.30.13'>Parimente non è oltre mare, perchè tu dica: Chi passerà oltre mare per noi, e ce lo recherà, e ce lo farà intendere, acciocchè lo mettiamo in opera?</verse>
        <verse osisID='Deut.30.14'>Anzi questa parola è molto vicina a te; ella è nella tua bocca e nel tuo cuore, per metterla in opera</verse>
        <verse osisID='Deut.30.15'>Vedi, io pongo oggi davanti a te la vita e il bene; e la morte e il male.</verse>
        <verse osisID='Deut.30.16'>Conciossiachè io ti comandi oggi di amare il Signore Iddio tuo, di camminar nelle sue vie, e di osservare i suoi comandamenti, e i suoi statuti, e le sue leggi; acciocchè tu viva, e cresca; e che il Signore Iddio tuo ti benedica, nel paese dove tu entri per possederlo.</verse>
        <verse osisID='Deut.30.17'>Ma, se il cuor tuo si rivolge indietro, e se tu non ubbidisci, anzi sei sospinto ad adorare altri dii, e servir loro,</verse>
        <verse osisID='Deut.30.18'>io vi annunzio oggi che del tutto perirete, e che non prolungherete i vostri giorni sopra la terra, per entrar nella quale, e per possederla, voi passate il Giordano.</verse>
        <verse osisID='Deut.30.19'>Io prendo oggi in testimonio contr’a voi il cielo e la terra, ch’io ho posta davanti a voi la vita e la morte; la benedizione e la maledizione; eleggete adunque la vita, acciocchè tu viva, tu, e la tua progenie;</verse>
        <verse osisID='Deut.30.20'>amando il Signore Iddio tuo, ubbidendo alla sua voce, e attenendovi a lui conciossiachè egli sia la tua vita, e la lunghezza de’ tuoi giorni; per abitare in su la terra, della quale il Signore Iddio vostro giurò a’ tuoi padri, ad Abrahamo, ad Isacco, e a Giacobbe, ch’egli la darebbe loro</verse>
      </chapter>
      <chapter osisID='Deut.31'>
        <verse osisID='Deut.31.1'>POI Mosè andò, e tenne questi ragionamenti a tutto Israele, e disse loro:</verse>
        <verse osisID='Deut.31.2'>Io sono oggi d’età di centovent’anni; io non posso più andare e venire; oltre a ciò, il Signore mi ha detto: Tu non passerai questo Giordano.</verse>
        <verse osisID='Deut.31.3'>Il Signore Iddio tuo sarà quel che passerà davanti a te; esso distruggerà d’innanzi a te queste nazioni, e tu possederai il lor paese; Giosuè sarà quel che passerà davanti a voi, come il Signore ne ha parlato.</verse>
        <verse osisID='Deut.31.4'>E il Signore farà a quelle, come ha fatto a Sihon, e ad Og, re degli Amorrei, e al lor paese, i quali egli ha distrutti.</verse>
        <verse osisID='Deut.31.5'>E il Signore le metterà in vostro potere, e voi farete loro interamente secondo il comandamento che io v’ho dato.</verse>
        <verse osisID='Deut.31.6'>Siate valenti, e fortificatevi; non temete, e non vi spaventate di loro; perciocchè il Signore Iddio vostro è quel che cammina teco; egli non ti lascerà, e non ti abbandonerà.</verse>
        <verse osisID='Deut.31.7'>Poi Mosè chiamò Giosuè, e gli disse in presenza di tutto Israele: Sii valente, e fortificati; perciocchè tu sei quel che entrerai con questo popolo nel paese, del quale il Signore giurò a’ lor padri ch’egli lo darebbe loro; e tu lo metterai in possessione di esso.</verse>
        <verse osisID='Deut.31.8'>E il Signore è quel che cammina davanti a te; egli sarà teco, egli non ti lascerà, e non ti abbandonerà; non temere, e non ispaventarti</verse>
        <verse osisID='Deut.31.9'>POI Mosè scrisse questa legge, e la diede a’ sacerdoti, figliuoli di Levi, i quali portano l’Arca del Patto del Signore; e a tutti gli Anziani d’Israele.</verse>
        <verse osisID='Deut.31.10'>E Mosè comandò, e disse loro: In capo d’ogni settimo anno, nel termine dell’anno della remissione, nella festa de’ Tabernacoli;</verse>
        <verse osisID='Deut.31.11'>quando tutto Israele sarà venuto per comparir davanti alla faccia del Signore Iddio vostro, nel luogo ch’egli avrà scelto, leggi questa Legge davanti a tutto Israele, sì ch’egli l’oda;</verse>
        <verse osisID='Deut.31.12'>avendo raunato il popolo, gli uomini, e le donne, e i piccoli fanciulli, e il tuo forestiere che sarà dentro alle tue porte; acciocchè odano, e imparino, e temano il Signore Iddio vostro, e osservino di mettere in opera tutte le parole di questa Legge;</verse>
        <verse osisID='Deut.31.13'>e che i lor figliuoli, i quali non hanno ancora alcuna conoscenza, odano, e imparino a temere il Signore Iddio vostro, tutto il tempo che voi viverete in su la terra, nella quale, passato il Giordano, voi entrate per possederla</verse>
        <verse osisID='Deut.31.14'>E IL Signore disse a Mosè: Ecco, il tempo della tua morte è vicino; chiama Giosuè, e presentatevi nel Tabernacolo della convenenza; ed io gli comanderò ciò ch’egli ha da fare. Mosè adunque e Giosuè andarono, e si presentarono nel Tabernacolo della convenenza.</verse>
        <verse osisID='Deut.31.15'>E il Signore apparve nel Tabernacolo, nella colonna della nuvola; e la colonna della nuvola si fermò in su l’entrata del Tabernacolo.</verse>
        <verse osisID='Deut.31.16'>E il Signore disse a Mosè: Ecco tu sei per giacer in breve co’ tuoi padri; e questo popolo si leverà, e fornicherà dietro agl’iddii stranieri del paese, nel quale egli entra; e mi abbandonerà, e romperà il mio patto che io ho fatto con lui.</verse>
        <verse osisID='Deut.31.17'>E in quel giorno l’ira mia si accenderà contro a lui, e io l’abbandonerò, e nasconderò da lui la mia faccia, e sarà consumato; e gran mali ed angosce gli avverranno; e in quel giorno egli dirà: Questi mali non mi sono eglino avvenuti perchè il Signore non è nel mezzo di me?</verse>
        <verse osisID='Deut.31.18'>E io nasconderò del tutto la mia faccia in quel giorno, per tutto il male ch’egli avrà fatto; perciocchè si sarà rivolto ad altri dii.</verse>
        <verse osisID='Deut.31.19'>Ora dunque, scrivetevi questo Cantico, ed insegnatelo a’ figliuoli d’Israele, mettendolo loro in bocca; acciocchè questo Cantico mi sia per testimonio contro a’ figliuoli d’Israele.</verse>
        <verse osisID='Deut.31.20'>Perciocchè io l’introdurrò nella terra, la quale io giurai a’ suoi padri, terra stillante latte e miele; ed egli mangerà, e sarà saziato, e ingrassato; ed egli si rivolgerà ad altri dii, e servirà loro, e mi dispetterà, e romperà il mio patto.</verse>
        <verse osisID='Deut.31.21'>Onde, quando gran mali ed angosce gli saranno avvenute, questo Cantico testimonierà contro a lui in faccia; perciocchè non sarà dimenticato per non esser più nella bocca della sua progenie; conciossiachè io conosca la sua natura, ciò ch’egli fa oggi, innanzi ch’io l’abbia introdotto nel paese, ch’io ho giurato</verse>
        <verse osisID='Deut.31.22'>Mosè adunque scrisse questo Cantico in quel giorno, e l’insegnò a’ figliuoli d’Israele.</verse>
        <verse osisID='Deut.31.23'>Poi il Signore diede comandamenti a Giosuè, figliuolo di Nun, e gli disse: Sii valente, e fortificati; perciocchè tu sei quel che introdurrai i figliuoli d’Israele nel paese che io ho loro giurato; e io sarò teco.</verse>
        <verse osisID='Deut.31.24'>E, dopo che Mosè ebbe finito di scrivere compiutamente le parole di questa Legge in un libro,</verse>
        <verse osisID='Deut.31.25'>comandò a’ Leviti, che aveano da portar l’Arca del Patto del Signore, e disse loro:</verse>
        <verse osisID='Deut.31.26'>Prendete questo Libro della Legge, e mettetelo allato all’Arca del Patto del Signore Iddio vostro; e sia quivi per testimonio contro a te.</verse>
        <verse osisID='Deut.31.27'>Perciocchè io conosco la tua ribellione, e il tuo collo duro; ecco oggi, essendo io ancora in vita appresso di voi, voi siete stati ribelli contro al Signore; e quanto più lo sarete dopo la mia morte?</verse>
        <verse osisID='Deut.31.28'>Raunate appresso di me tutti gli Anziani delle vostre tribù, e i vostri Ufficiali, e io pronunzierò, in lor presenza, queste parole, e prenderò in testimonio contro a loro il cielo e la terra.</verse>
        <verse osisID='Deut.31.29'>Perciocchè io so che, dopo la mia morte, per certo voi vi corromperete, e vi rivolgerete dalla via ch’io v’ho comandata; onde male vi avverrà nel tempo a venire; perciocchè avrete fatto ciò che dispiace al Signore, dispettandolo con l’opera delle vostre mani.</verse>
        <verse osisID='Deut.31.30'>Mosè adunque pronunziò da un capo all’altro le parole di questo Cantico, nella presenza di tutta la raunanza di Israele</verse>
      </chapter>
      <chapter osisID='Deut.32'>
        <verse osisID='Deut.32.1'>CIELI, porgete gli orecchi, ed io parlerò; Ed ascolti la terra le parole della mia bocca.</verse>
        <verse osisID='Deut.32.2'>La mia dottrina stillerà come pioggia, E il mio ragionamento colerà come rugiada; Come pioggia minuta in su l’erbetta, E come pioggia a grosse gocciole in su l’erbe;</verse>
        <verse osisID='Deut.32.3'>Perciocchè io celebrerò il Nome del Signore. Magnificate l’Iddio nostro.</verse>
        <verse osisID='Deut.32.4'>L’opera della Rocca è compiuta; Conciossiachè tutte le sue vie sieno dirittura; Iddio è verità, senza alcuna iniquità; Egli è giusto e diritto.</verse>
        <verse osisID='Deut.32.5'>Esso si è corrotto inverso lui; Il lor vizio non è di figliuoli suoi; Egli è una generazione perversa e storta.</verse>
        <verse osisID='Deut.32.6'>Popolo stolto, e non savio, è questa la retribuzione che voi fate al Signore? Non è egli tuo padre, che t’ha acquistato? Non è egli quel che ti ha fatto, e ti ha stabilito?
			</verse>
        <verse osisID='Deut.32.7'>Ricordati de’ giorni antichi; Considera gli anni dell’età addietro; Domandane tuo padre, ed egli te lo dichiarerà; I tuoi vecchi, ed essi te lo diranno.</verse>
        <verse osisID='Deut.32.8'>Quando l’Altissimo spartiva l’eredità alle nazioni, Quando egli divideva i figliuoli di Adamo, Egli costituì i confini de’ popoli, Secondo il numero de’ figliuoli d’Israele.</verse>
        <verse osisID='Deut.32.9'>Perciocchè la parte del Signore è il suo popolo; Giacobbe è la sorte della sua eredità.</verse>
        <verse osisID='Deut.32.10'>Egli lo trovò in una terra di deserto, E in un luogo desolato d’urli di solitudine; Egli l’ha menato attorno, egli l’ha ammaestrato, Egli l’ha conservato come la pupilla dell’occhio suo.</verse>
        <verse osisID='Deut.32.11'>Come l’aquila fa muovere la sua nidata, Si dimena sopra i suoi figli, Spande le sue ale, li prende, E li porta sopra le sue penne;</verse>
        <verse osisID='Deut.32.12'>Il Signore solo l’ha condotto, E con lui non è stato alcun dio strano.</verse>
        <verse osisID='Deut.32.13'>Egli l’ha fatto passare a cavallo sopra gli alti luoghi della terra, Onde egli ha mangiati i frutti de’ campi; E gli ha ancora dato a suggere il miele dalla rupe, E l’olio dal macigno;</verse>
        <verse osisID='Deut.32.14'>Il burro delle vacche, e il latte delle pecore, Col grasso degli agnelli, e de’ montoni di Basan, e de’ becchi; Insieme con la grascia del fior di frumento; E tu hai bevuto il vin puro, il sugo dell’uve</verse>
        <verse osisID='Deut.32.15'>Ma Iesurun si è ingrassato, e ha ricalcitrato; Tu ti sei ingrassato, ingrossato, e coperto di grasso; Ed egli ha abbandonato Iddio che l’ha fatto, E ha villaneggiata la Rocca della sua salute.</verse>
        <verse osisID='Deut.32.16'>Essi l’hanno mosso a gelosia con iddii strani, E l’hanno irritato con abbominazioni.</verse>
        <verse osisID='Deut.32.17'>Hanno sacrificato a’ demonii, e non a Dio; A dii, i quali essi non aveano conosciuti, Dii nuovi, venuti di prossimo, De’ quali i vostri padri non aveano avuta paura.</verse>
        <verse osisID='Deut.32.18'>Tu hai dimenticata la Rocca che t’ha generato, E hai posto in obblio Iddio che t’ha formato</verse>
        <verse osisID='Deut.32.19'>E il Signore l’ha veduto, ed è stato sdegnato, Per lo dispetto fattogli da suoi figliuoli e dalle sue figliuole.</verse>
        <verse osisID='Deut.32.20'>E ha detto: Io nasconderò da loro la mia faccia, Io vedrò qual sarà il lor fine; Conciossiachè sieno una generazione perversissima, Figliuoli ne’ quali non v’è alcuna lealtà.</verse>
        <verse osisID='Deut.32.21'>Essi m’hanno mosso a gelosia per cose che non sono Dio, E m’hanno provocato a sdegno per le lor vanità; Io altresì li muoverò a gelosia per un popolo che non è popolo, E li provocherò a sdegno per una gente stolta.</verse>
        <verse osisID='Deut.32.22'>Perciocchè un fuoco s’è acceso nella mia ira. Ed ha arso fino al luogo più basso sotterra, Ed ha consumata la terra e il suo frutto, Ed ha divampati i fondamenti delle montagne.</verse>
        <verse osisID='Deut.32.23'>Io accumulerò sopra loro mali sopra mali, E impiegherò contro a loro tutte le mie saette.</verse>
        <verse osisID='Deut.32.24'>Saranno arsi di fame, e divorati da carboncelli, E da pestilenza amarissima; E io manderò contro a loro i denti delle fiere, Insieme col veleno de’ rettili della polvere.</verse>
        <verse osisID='Deut.32.25'>La spada dipopolerà di fuori E dentro delle camerette lo spavento; Giovani e fanciulle, Bambini di poppa e uomini canuti</verse>
        <verse osisID='Deut.32.26'>Io avrei detto: Io li dispergerò per tutti i canti del mondo, e farò venir meno la memoria di loro fra gli uomini;</verse>
        <verse osisID='Deut.32.27'>Se non ch’io temeva del dispetto del nemico; Che talora i loro avversari non insuperbissero; Che talora non dicessero: La nostra mano è stata alta, E il Signore non ha operato tutto questo.</verse>
        <verse osisID='Deut.32.28'>Conciossiachè essi sieno una gente perduta di consigli, E non vi sia alcun senno in loro.</verse>
        <verse osisID='Deut.32.29'>Oh fossero pur savi, e intendessero queste cose, E considerassero il lor fine!</verse>
        <verse osisID='Deut.32.30'>Come ne perseguirebbe uno mille, E ne metterebbero due in fuga diecimila, Se non fosse che la lor Rocca li ha venduti, E il Signore li ha messi nelle mani de’ lor nemici?</verse>
        <verse osisID='Deut.32.31'>Conciossiachè la lor rocca non sia come la nostra Rocca, E i nostri nemici ne sieno giudici.</verse>
        <verse osisID='Deut.32.32'>Perciocchè la lor vigna è stata tolta dalla vigna di Sodoma, E da’ campi di Gomorra; Le loro uve sono uve di tosco, Hanno i grappi amari.</verse>
        <verse osisID='Deut.32.33'>Il lor vino è veleno di dragoni, Crudel veleno d’aspidi.</verse>
        <verse osisID='Deut.32.34'>Questo non è egli riposto appo me, E suggellato ne’ miei tesori?</verse>
        <verse osisID='Deut.32.35'>A me appartiene di far la vendetta, e la retribuzione, Nel giorno che il piè loro vacillerà; Perciocchè il giorno della lor calamità è vicino, E le cose che son loro apparecchiate si affrettano.</verse>
        <verse osisID='Deut.32.36'>Quando il Signore avrà fatto giudicio del suo popolo, Egli si pentirà per l’amor de’ suoi servitori, Quando egli vedrà che ogni forza sarà venuta meno, E che non vi sarà nè serrato, nè lasciato.</verse>
        <verse osisID='Deut.32.37'>E dirà: Ove sono i lor dii? La Rocca, nella quale si confidavano?</verse>
        <verse osisID='Deut.32.38'>Il grasso de’ sacrificii de’ quali essi mangiavano, E il vino delle cui offerte da spandere essi beveano; Levinsi eglino, e soccorranvi, E sienvi per ricetto</verse>
        <verse osisID='Deut.32.39'>Vedete ora, che io, io son desso, E che non v’è alcun Dio meco; Io fo morire, e rimetto in vita; Io ferisco, e guarisco; E non v’è niuno che possa liberar dalla mia mano.</verse>
        <verse osisID='Deut.32.40'>Perciocchè io levo la mano al cielo, E dico: Come io vivo in eterno;</verse>
        <verse osisID='Deut.32.41'>Se io aguzzo la mia folgorante spada, E prendo in mano il giudicio, Io farò la vendetta sopra i miei nemici, E farò la retribuzione a quelli che m’odiano.</verse>
        <verse osisID='Deut.32.42'>Io inebbrierò le mie saette di sangue, E la mia spada divorerà la carne; Io le inebbrierò del sangue degli uccisi e de’ prigioni, Cominciando dal capo; con vendette da nemico.</verse>
        <verse osisID='Deut.32.43'>Sclamate d’allegrezza, o nazioni, o suo popolo; Perciocchè egli farà la vendetta del sangue de’ suoi servitori, E farà retribuzion di vendetta a’ suoi avversari, E sarà propizio alla sua terra, al suo popolo</verse>
        <verse osisID='Deut.32.44'>Mosè adunque, con Hosea, figliuolo di Nun, venne, e pronunziò tutte le parole di questo Cantico, agli orecchi del popolo.</verse>
        <verse osisID='Deut.32.45'>E, dopo che Mosè ebbe finito di pronunziar tutte queste parole a tutto Israele, egli disse loro:</verse>
        <verse osisID='Deut.32.46'>Mettete il cuor vostro a tutte le parole, le quali oggi io vi protesto, acciocchè insegniate a’ vostri figliuoli di prender guardia di mettere in opera tutte le parole di questa Legge.</verse>
        <verse osisID='Deut.32.47'>Conciossiachè non sia una parola vana, della quale non abbiate a curarvi; anzi è la vita vostra; e per essa prolungherete i vostri giorni sopra la terra, alla quale, passato il Giordano, andate per possederla.</verse>
        <verse osisID='Deut.32.48'>E in quell’istesso giorno il Signore parlò a Mosè, dicendo:</verse>
        <verse osisID='Deut.32.49'>Sali sopra questo monte di Abarim, al monte di Nebo, che è nel paese di Moab, dirincontro a Gerico, e riguarda il paese di Canaan, il quale io do a possedere a’ figliuoli d’Israele;</verse>
        <verse osisID='Deut.32.50'>e muori sopra il monte al qual tu sali, e sii raccolto a’ tuoi popoli; come Aaronne, tuo fratello, è morto sul monte di Hor, ed è stato raccolto a’ suoi popoli.</verse>
        <verse osisID='Deut.32.51'>Perciocchè voi commetteste misfatto contro a me, nel mezzo de’ figliuoli d’Israele, alle acque della contesa di Cades, nel deserto di Sin; perchè voi non mi santificaste nel mezzo de’ figliuoli d’Israele.</verse>
        <verse osisID='Deut.32.52'>Conciossiachè tu vedrai solamente davanti a te il paese; ma tu non entrerai nel paese ch’io do a’ figliuoli d’Israele</verse>
      </chapter>
      <chapter osisID='Deut.33'>
        <verse osisID='Deut.33.1'>OR quest’è la benedizione con la quale Mosè, uomo di Dio, benedisse i figliuoli d’Israele, avanti la sua morte.</verse>
        <verse osisID='Deut.33.2'>Disse adunque: Il Signore venne di Sinai, E apparve loro di Seir; Egli risplendè dal monte di Paran, E venne dalle decine delle migliaia de’ santi, Avendo dalla sua destra il fuoco della Legge, per darla loro.</verse>
        <verse osisID='Deut.33.3'>Benchè tu ami i popoli, Tutti i santi di esso son nella tua mano; Ed essi stanno fra i tuoi piedi, Affin di ricevere delle tue parole.</verse>
        <verse osisID='Deut.33.4'>Mosè ci ha data la Legge, Che è una eredità alla raunanza di Giacobbe.</verse>
        <verse osisID='Deut.33.5'>Ed egli è stato Re in Iesurun, Quando si raunavano i Capi del popolo, Insieme con le tribù d’Israele</verse>
        <verse osisID='Deut.33.6'>Viva RUBEN, e non muoia; Ma sieno i suoi uomini pochi.</verse>
        <verse osisID='Deut.33.7'>E quest’è la benedizion di GIUDA. Mosè adunque disse: Ascolta, o Signore, la voce di Giuda, E riconducilo al suo popolo; Bastingli le sue mani, E siigli in aiuto, per liberarlo da’ suoi nemici</verse>
        <verse osisID='Deut.33.8'>Poi disse di LEVI: I tuoi Tummim e Urim sieno al tuo uomo pietoso, Il qual tu provasti in Massa, E col quale tu contendesti alle acque di Meriba;</verse>
        <verse osisID='Deut.33.9'>Il quale dice di suo padre e di sua madre: Io non l’ho veduto; E il quale non ha riconosciuti i suoi fratelli, E non ha conosciuti i suoi figliuoli; Perciocchè essi hanno osservate le tue parole, E guardato il tuo patto.</verse>
        <verse osisID='Deut.33.10'>Essi insegneranno le tue ordinazioni a Giacobbe, E la tua Legge ad Israele; Essi presenteranno il profumo alle tue nari, E i sacrificii da ardere interamente, sopra il tuo Altare.</verse>
        <verse osisID='Deut.33.11'>O Signore, benedici il suo esercito, E gradisci l’opera delle sue mani; Trafiggi le reni a coloro che si solleveranno contro a lui, E a coloro che l’odieranno, sì che non possano risorgere</verse>
        <verse osisID='Deut.33.12'>Di BENIAMINO disse: L’amato del Signore abiti in sicurtà con lui; Egli del continuo gli farà riparo, Ed esso abiterà fra le sue spalle.</verse>
        <verse osisID='Deut.33.13'>Poi disse di GIUSEPPE: Il suo paese sia benedetto dal Signore, Delle delizie del cielo, della rugiada, e dell’abisso che giace a basso,</verse>
        <verse osisID='Deut.33.14'>E delle delizie che il sole fa produrre, E parimente delle delizie che le lune fanno nascere.</verse>
        <verse osisID='Deut.33.15'>E del meglio de’ monti antichi, E delle cose preziose de’ colli eterni.</verse>
        <verse osisID='Deut.33.16'>E delle delizie della terra, e di tutto ciò ch’ella contiene, E del favor di colui che stava nel pruno; Venga quello sopra il capo di Giuseppe, E sopra la sommità del capo Di colui ch’è stato messo da parte d’infra i suoi fratelli.</verse>
        <verse osisID='Deut.33.17'>Egli ha una bravura, come il primogenito di un toro; E le sue corna son come corna di liocorno; Con quello egli cozzerà i popoli tutti quanti, Fino alle stremità della terra. E queste son le decine delle migliaia d’Efraim, E queste son le migliaia di Manasse</verse>
        <verse osisID='Deut.33.18'>Poi disse di ZABULON: Rallegrati, Zabulon, nella tua uscita; E tu, ISSACAR, ne’ tuoi tabernacoli.</verse>
        <verse osisID='Deut.33.19'>Essi chiameranno i popoli al Monte, E quivi sacrificheranno sacrificii di giustizia; Perciocchè suggeranno la dovizia del mare, E i tesori nascosti della rena.</verse>
        <verse osisID='Deut.33.20'>Poi disse di GAD: Benedetto sia colui che allarga Gad; Egli se ne sta come un fiero leone, E lacera braccio e testa.</verse>
        <verse osisID='Deut.33.21'>Egli l’ha provveduto delle primizie del paese, Perciocchè ivi era riposta la parte del Legislatore; Ed egli è venuto co’ capi del popolo; Egli ha eseguita la giustizia del Signore, E i suoi giudicii, con Israele</verse>
        <verse osisID='Deut.33.22'>Poi disse di DAN: Dan è come un leoncello Che salta di Basan.</verse>
        <verse osisID='Deut.33.23'>Poi disse di NEFTALI: Neftali è sazio di benevolenza, E ripieno della benedizione del Signore; Tu avrai possessione dall’Occidente, e dal Mezzodì.</verse>
        <verse osisID='Deut.33.24'>Poi disse di ASER: Aser sarà benedetto in figliuoli; Egli sarà l’aggradevole fra i suoi fratelli, E tufferà il suo piè nell’olio.</verse>
        <verse osisID='Deut.33.25'>I tuoi calzari saranno ferro e rame; E la tua forza durerà quanto i tuoi giorni</verse>
        <verse osisID='Deut.33.26'>O Iesurun, ei non v’è niuno pari a Dio, Ch’è portato, come sopra un carro, Sopra i cieli in tuo aiuto, E nella sua altezza sopra le nuvole,</verse>
        <verse osisID='Deut.33.27'>Che son l’abitacolo dell’eterno Dio, E di sotto son le braccia eterne. Egli ha scacciato d’innanzi a te il nemico; E ha detto: Distruggi.</verse>
        <verse osisID='Deut.33.28'>Laonde Israele abiterà da parte in sicurtà; L’occhio di Giacobbe sarà verso un paese di frumento e di mosto; I suoi cieli eziandio stilleranno la rugiada.</verse>
        <verse osisID='Deut.33.29'>Beato te, Israele. Quale è il popolo pari a te, Salvato dal Signore, Ch’è lo scudo della tua salvezza, E la spada della tua altezza? Laonde i tuoi nemici s’infingeranno inverso te, E tu calcherai i loro alti luoghi</verse>
      </chapter>
      <chapter osisID='Deut.34'>
        <verse osisID='Deut.34.1'>POI Mosè salì dalle campagne di Moab, al monte di Nebo, alla sommità di Pisga, che è dirincontro a Gerico. E il Signore gli fece vedere tutto il paese, Galaad, fino a Dan;</verse>
        <verse osisID='Deut.34.2'>e tutto Neftali, e il paese di Efraim, e di Manasse, e tutto il paese di Giuda, fino al mare Occidentale;</verse>
        <verse osisID='Deut.34.3'>e la contrada Meridionale, e la pianura, e la valle di Gerico, città delle palme, fino a Soar.</verse>
        <verse osisID='Deut.34.4'>E il Signore gli disse: Quest’è il paese del quale io giurai ad Abrahamo, a Isacco, e a Giacobbe, dicendo: Io lo darò alla tua progenie; io te l’ho fatto veder con gli occhi, ma tu non vi entrerai</verse>
        <verse osisID='Deut.34.5'>E Mosè, servitor del Signore, morì quivi, nel paese di Moab, secondo che il Signore avea detto.</verse>
        <verse osisID='Deut.34.6'>E il Signore lo seppellì nella valle, nel paese di Moab, dirimpetto a Bet-peor; e niuno, infino a questo giorno, ha saputo ove fosse la sua sepoltura.</verse>
        <verse osisID='Deut.34.7'>Or Mosè era d’età di centovent’anni quando morì; la vista non gli era scemata, e il suo vigore non era fuggito.</verse>
        <verse osisID='Deut.34.8'>E i figliuoli d’Israele lo piansero nelle campagne di Moab, per trenta giorni; e così si compierono i giorni del pianto del cordoglio di Mosè</verse>
        <verse osisID='Deut.34.9'>E Giosuè, figliuolo di Nun, fu ripieno dello Spirito di sapienza; perciocchè Mosè avea posate le sue mani sopra lui; e i figliuoli d’Israele gli ubbidirono, e fecero come il Signore avea comandato a Mosè.</verse>
        <verse osisID='Deut.34.10'>Or non è mai più sorto alcun profeta in Israele, simile a Mosè, il quale il Signore ha conosciuto a faccia a faccia,</verse>
        <verse osisID='Deut.34.11'>in tutti i miracoli e prodigi, i quali il Signore lo mandò a fare nel paese d’Egitto, contro a Faraone, e contro a tutti i suoi servitori, e contro a tutto il suo paese, e in tutta quella potente mano,</verse>
        <verse osisID='Deut.34.12'>e in tutte quelle gran cose tremende, che Mosè fece davanti agli occhi di tutto Israele</verse>
      </chapter>
    </div></osisText>
</osis>