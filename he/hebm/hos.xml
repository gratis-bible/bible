<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance'>
  <osisText xml:lang='he' osisRefWork='Bible' osisIDWork='HEBm'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='HEBm'>
        <title>Modern Hebrew Bible</title>
        <contributor>Sword Project</contributor>
        <creator/>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-23</date>
        <description>empty</description>
        <publisher>FREE BIBLE SOFTWARE GROUP</publisher>
        <type type='OSIS'>Bible</type>
        <identifier type='OSIS'>HEBm</identifier>
        <source>http://www.crosswire.org/sword/servlet/SwordMod.Verify?modName=HebModern&amp;pkgType=win</source>
        <language type='IETF'>he</language>
        <relation/>
        <coverage>provider the bible to the world</coverage>
        <rights>i think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Hos'>
      <chapter osisID='Hos.1'>
        <title>ויטע אהלי אפדנו בין ימים להר צבי קדש ובא עד קצו ואין עוזר לו׃</title>
        <verse osisID='Hos.1.1'>דבר יהוה אשר היה אל הושע בן בארי בימי עזיה יותם אחז יחזקיה מלכי יהודה ובימי ירבעם בן יואש מלך ישראל׃</verse>
        <verse osisID='Hos.1.2'>תחלת דבר יהוה בהושע ויאמר יהוה אל הושע לך קח לך אשת זנונים וילדי זנונים כי זנה תזנה הארץ מאחרי יהוה׃</verse>
        <verse osisID='Hos.1.3'>וילך ויקח את גמר בת דבלים ותהר ותלד לו בן׃</verse>
        <verse osisID='Hos.1.4'>ויאמר יהוה אליו קרא שמו יזרעאל כי עוד מעט ופקדתי את דמי יזרעאל על בית יהוא והשבתי ממלכות בית ישראל׃</verse>
        <verse osisID='Hos.1.5'>והיה ביום ההוא ושברתי את קשת ישראל בעמק יזרעאל׃</verse>
        <verse osisID='Hos.1.6'>ותהר עוד ותלד בת ויאמר לו קרא שמה לא רחמה כי לא אוסיף עוד ארחם את בית ישראל כי נשא אשא להם׃</verse>
        <verse osisID='Hos.1.7'>ואת בית יהודה ארחם והושעתים ביהוה אלהיהם ולא אושיעם בקשת ובחרב ובמלחמה בסוסים ובפרשים׃</verse>
        <verse osisID='Hos.1.8'>ותגמל את לא רחמה ותהר ותלד בן׃</verse>
        <verse osisID='Hos.1.9'>ויאמר קרא שמו לא עמי כי אתם לא עמי ואנכי לא אהיה לכם׃</verse>
        <verse osisID='Hos.1.10'>והיה מספר בני ישראל כחול הים אשר לא ימד ולא יספר והיה במקום אשר יאמר להם לא עמי אתם יאמר להם בני אל חי׃</verse>
        <verse osisID='Hos.1.11'>ונקבצו בני יהודה ובני ישראל יחדו ושמו להם ראש אחד ועלו מן הארץ כי גדול יום יזרעאל׃</verse>
      </chapter>
      <chapter osisID='Hos.2'>
        <verse osisID='Hos.2.1'>אמרו לאחיכם עמי ולאחותיכם רחמה׃</verse>
        <verse osisID='Hos.2.2'>ריבו באמכם ריבו כי היא לא אשתי ואנכי לא אישה ותסר זנוניה מפניה ונאפופיה מבין שדיה׃</verse>
        <verse osisID='Hos.2.3'>פן אפשיטנה ערמה והצגתיה כיום הולדה ושמתיה כמדבר ושתה כארץ ציה והמתיה בצמא׃</verse>
        <verse osisID='Hos.2.4'>ואת בניה לא ארחם כי בני זנונים המה׃</verse>
        <verse osisID='Hos.2.5'>כי זנתה אמם הבישה הורתם כי אמרה אלכה אחרי מאהבי נתני לחמי ומימי צמרי ופשתי שמני ושקויי׃</verse>
        <verse osisID='Hos.2.6'>לכן הנני שך את דרכך בסירים וגדרתי את גדרה ונתיבותיה לא תמצא׃</verse>
        <verse osisID='Hos.2.7'>ורדפה את מאהביה ולא תשיג אתם ובקשתם ולא תמצא ואמרה אלכה ואשובה אל אישי הראשון כי טוב לי אז מעתה׃</verse>
        <verse osisID='Hos.2.8'>והיא לא ידעה כי אנכי נתתי לה הדגן והתירוש והיצהר וכסף הרביתי לה וזהב עשו לבעל׃</verse>
        <verse osisID='Hos.2.9'>לכן אשוב ולקחתי דגני בעתו ותירושי במועדו והצלתי צמרי ופשתי לכסות את ערותה׃</verse>
        <verse osisID='Hos.2.10'>ועתה אגלה את נבלתה לעיני מאהביה ואיש לא יצילנה מידי׃</verse>
        <verse osisID='Hos.2.11'>והשבתי כל משושה חגה חדשה ושבתה וכל מועדה׃</verse>
        <verse osisID='Hos.2.12'>והשמתי גפנה ותאנתה אשר אמרה אתנה המה לי אשר נתנו לי מאהבי ושמתים ליער ואכלתם חית השדה׃</verse>
        <verse osisID='Hos.2.13'>ופקדתי עליה את ימי הבעלים אשר תקטיר להם ותעד נזמה וחליתה ותלך אחרי מאהביה ואתי שכחה נאם יהוה׃</verse>
        <verse osisID='Hos.2.14'>לכן הנה אנכי מפתיה והלכתיה המדבר ודברתי על לבה׃</verse>
        <verse osisID='Hos.2.15'>ונתתי לה את כרמיה משם ואת עמק עכור לפתח תקוה וענתה שמה כימי נעוריה וכיום עלתה מארץ מצרים׃</verse>
        <verse osisID='Hos.2.16'>והיה ביום ההוא נאם יהוה תקראי אישי ולא תקראי לי עוד בעלי׃</verse>
        <verse osisID='Hos.2.17'>והסרתי את שמות הבעלים מפיה ולא יזכרו עוד בשמם׃</verse>
        <verse osisID='Hos.2.18'>וכרתי להם ברית ביום ההוא עם חית השדה ועם עוף השמים ורמש האדמה וקשת וחרב ומלחמה אשבור מן הארץ והשכבתים לבטח׃</verse>
        <verse osisID='Hos.2.19'>וארשתיך לי לעולם וארשתיך לי בצדק ובמשפט ובחסד וברחמים׃</verse>
        <verse osisID='Hos.2.20'>וארשתיך לי באמונה וידעת את יהוה׃</verse>
        <verse osisID='Hos.2.21'>והיה ביום ההוא אענה נאם יהוה אענה את השמים והם יענו את הארץ׃</verse>
        <verse osisID='Hos.2.22'>והארץ תענה את הדגן ואת התירוש ואת היצהר והם יענו את יזרעאל׃</verse>
        <verse osisID='Hos.2.23'>וזרעתיה לי בארץ ורחמתי את לא רחמה ואמרתי ללא עמי עמי אתה והוא יאמר אלהי׃</verse>
      </chapter>
      <chapter osisID='Hos.3'>
        <verse osisID='Hos.3.1'>ויאמר יהוה אלי עוד לך אהב אשה אהבת רע ומנאפת כאהבת יהוה את בני ישראל והם פנים אל אלהים אחרים ואהבי אשישי ענבים׃</verse>
        <verse osisID='Hos.3.2'>ואכרה לי בחמשה עשר כסף וחמר שערים ולתך שערים׃</verse>
        <verse osisID='Hos.3.3'>ואמר אליה ימים רבים תשבי לי לא תזני ולא תהיי לאיש וגם אני אליך׃</verse>
        <verse osisID='Hos.3.4'>כי ימים רבים ישבו בני ישראל אין מלך ואין שר ואין זבח ואין מצבה ואין אפוד ותרפים׃</verse>
        <verse osisID='Hos.3.5'>אחר ישבו בני ישראל ובקשו את יהוה אלהיהם ואת דויד מלכם ופחדו אל יהוה ואל טובו באחרית הימים׃</verse>
      </chapter>
      <chapter osisID='Hos.4'>
        <verse osisID='Hos.4.1'>שמעו דבר יהוה בני ישראל כי ריב ליהוה עם יושבי הארץ כי אין אמת ואין חסד ואין דעת אלהים בארץ׃</verse>
        <verse osisID='Hos.4.2'>אלה וכחש ורצח וגנב ונאף פרצו ודמים בדמים נגעו׃</verse>
        <verse osisID='Hos.4.3'>על כן תאבל הארץ ואמלל כל יושב בה בחית השדה ובעוף השמים וגם דגי הים יאספו׃</verse>
        <verse osisID='Hos.4.4'>אך איש אל ירב ואל יוכח איש ועמך כמריבי כהן׃</verse>
        <verse osisID='Hos.4.5'>וכשלת היום וכשל גם נביא עמך לילה ודמיתי אמך׃</verse>
        <verse osisID='Hos.4.6'>נדמו עמי מבלי הדעת כי אתה הדעת מאסת ואמאסאך מכהן לי ותשכח תורת אלהיך אשכח בניך גם אני׃</verse>
        <verse osisID='Hos.4.7'>כרבם כן חטאו לי כבודם בקלון אמיר׃</verse>
        <verse osisID='Hos.4.8'>חטאת עמי יאכלו ואל עונם ישאו נפשו׃</verse>
        <verse osisID='Hos.4.9'>והיה כעם ככהן ופקדתי עליו דרכיו ומעלליו אשיב לו׃</verse>
        <verse osisID='Hos.4.10'>ואכלו ולא ישבעו הזנו ולא יפרצו כי את יהוה עזבו לשמר׃</verse>
        <verse osisID='Hos.4.11'>זנות ויין ותירוש יקח לב׃</verse>
        <verse osisID='Hos.4.12'>עמי בעצו ישאל ומקלו יגיד לו כי רוח זנונים התעה ויזנו מתחת אלהיהם׃</verse>
        <verse osisID='Hos.4.13'>על ראשי ההרים יזבחו ועל הגבעות יקטרו תחת אלון ולבנה ואלה כי טוב צלה על כן תזנינה בנותיכם וכלותיכם תנאפנה׃</verse>
        <verse osisID='Hos.4.14'>לא אפקוד על בנותיכם כי תזנינה ועל כלותיכם כי תנאפנה כי הם עם הזנות יפרדו ועם הקדשות יזבחו ועם לא יבין ילבט׃</verse>
        <verse osisID='Hos.4.15'>אם זנה אתה ישראל אל יאשם יהודה ואל תבאו הגלגל ואל תעלו בית און ואל תשבעו חי יהוה׃</verse>
        <verse osisID='Hos.4.16'>כי כפרה סררה סרר ישראל עתה ירעם יהוה ככבש במרחב׃</verse>
        <verse osisID='Hos.4.17'>חבור עצבים אפרים הנח לו׃</verse>
        <verse osisID='Hos.4.18'>סר סבאם הזנה הזנו אהבו הבו קלון מגניה׃</verse>
        <verse osisID='Hos.4.19'>צרר רוח אותה בכנפיה ויבשו מזבחותם׃</verse>
      </chapter>
      <chapter osisID='Hos.5'>
        <verse osisID='Hos.5.1'>שמעו זאת הכהנים והקשיבו בית ישראל ובית המלך האזינו כי לכם המשפט כי פח הייתם למצפה ורשת פרושה על תבור׃</verse>
        <verse osisID='Hos.5.2'>ושחטה שטים העמיקו ואני מוסר לכלם׃</verse>
        <verse osisID='Hos.5.3'>אני ידעתי אפרים וישראל לא נכחד ממני כי עתה הזנית אפרים נטמא ישראל׃</verse>
        <verse osisID='Hos.5.4'>לא יתנו מעלליהם לשוב אל אלהיהם כי רוח זנונים בקרבם ואת יהוה לא ידעו׃</verse>
        <verse osisID='Hos.5.5'>וענה גאון ישראל בפניו וישראל ואפרים יכשלו בעונם כשל גם יהודה עמם׃</verse>
        <verse osisID='Hos.5.6'>בצאנם ובבקרם ילכו לבקש את יהוה ולא ימצאו חלץ מהם׃</verse>
        <verse osisID='Hos.5.7'>ביהוה בגדו כי בנים זרים ילדו עתה יאכלם חדש את חלקיהם׃</verse>
        <verse osisID='Hos.5.8'>תקעו שופר בגבעה חצצרה ברמה הריעו בית און אחריך בנימין׃</verse>
        <verse osisID='Hos.5.9'>אפרים לשמה תהיה ביום תוכחה בשבטי ישראל הודעתי נאמנה׃</verse>
        <verse osisID='Hos.5.10'>היו שרי יהודה כמסיגי גבול עליהם אשפוך כמים עברתי׃</verse>
        <verse osisID='Hos.5.11'>עשוק אפרים רצוץ משפט כי הואיל הלך אחרי צו׃</verse>
        <verse osisID='Hos.5.12'>ואני כעש לאפרים וכרקב לבית יהודה׃</verse>
        <verse osisID='Hos.5.13'>וירא אפרים את חליו ויהודה את מזרו וילך אפרים אל אשור וישלח אל מלך ירב והוא לא יוכל לרפא לכם ולא יגהה מכם מזור׃</verse>
        <verse osisID='Hos.5.14'>כי אנכי כשחל לאפרים וככפיר לבית יהודה אני אני אטרף ואלך אשא ואין מציל׃</verse>
        <verse osisID='Hos.5.15'>אלך אשובה אל מקומי עד אשר יאשמו ובקשו פני בצר להם ישחרנני׃</verse>
      </chapter>
      <chapter osisID='Hos.6'>
        <verse osisID='Hos.6.1'>לכו ונשובה אל יהוה כי הוא טרף וירפאנו יך ויחבשנו׃</verse>
        <verse osisID='Hos.6.2'>יחינו מימים ביום השלישי יקמנו ונחיה לפניו׃</verse>
        <verse osisID='Hos.6.3'>ונדעה נרדפה לדעת את יהוה כשחר נכון מצאו ויבוא כגשם לנו כמלקוש יורה ארץ׃</verse>
        <verse osisID='Hos.6.4'>מה אעשה לך אפרים מה אעשה לך יהודה וחסדכם כענן בקר וכטל משכים הלך׃</verse>
        <verse osisID='Hos.6.5'>על כן חצבתי בנביאים הרגתים באמרי פי ומשפטיך אור יצא׃</verse>
        <verse osisID='Hos.6.6'>כי חסד חפצתי ולא זבח ודעת אלהים מעלות׃</verse>
        <verse osisID='Hos.6.7'>והמה כאדם עברו ברית שם בגדו בי׃</verse>
        <verse osisID='Hos.6.8'>גלעד קרית פעלי און עקבה מדם׃</verse>
        <verse osisID='Hos.6.9'>וכחכי איש גדודים חבר כהנים דרך ירצחו שכמה כי זמה עשו׃</verse>
        <verse osisID='Hos.6.10'>בבית ישראל ראיתי שעריריה שם זנות לאפרים נטמא ישראל׃</verse>
        <verse osisID='Hos.6.11'>גם יהודה שת קציר לך בשובי שבות עמי׃</verse>
      </chapter>
      <chapter osisID='Hos.7'>
        <verse osisID='Hos.7.1'>כרפאי לישראל ונגלה עון אפרים ורעות שמרון כי פעלו שקר וגנב יבוא פשט גדוד בחוץ׃</verse>
        <verse osisID='Hos.7.2'>ובל יאמרו ללבבם כל רעתם זכרתי עתה סבבום מעלליהם נגד פני היו׃</verse>
        <verse osisID='Hos.7.3'>ברעתם ישמחו מלך ובכחשיהם שרים׃</verse>
        <verse osisID='Hos.7.4'>כלם מנאפים כמו תנור בערה מאפה ישבות מעיר מלוש בצק עד חמצתו׃</verse>
        <verse osisID='Hos.7.5'>יום מלכנו החלו שרים חמת מיין משך ידו את לצצים׃</verse>
        <verse osisID='Hos.7.6'>כי קרבו כתנור לבם בארבם כל הלילה ישן אפהם בקר הוא בער כאש להבה׃</verse>
        <verse osisID='Hos.7.7'>כלם יחמו כתנור ואכלו את שפטיהם כל מלכיהם נפלו אין קרא בהם אלי׃</verse>
        <verse osisID='Hos.7.8'>אפרים בעמים הוא יתבולל אפרים היה עגה בלי הפוכה׃</verse>
        <verse osisID='Hos.7.9'>אכלו זרים כחו והוא לא ידע גם שיבה זרקה בו והוא לא ידע׃</verse>
        <verse osisID='Hos.7.10'>וענה גאון ישראל בפניו ולא שבו אל יהוה אלהיהם ולא בקשהו בכל זאת׃</verse>
        <verse osisID='Hos.7.11'>ויהי אפרים כיונה פותה אין לב מצרים קראו אשור הלכו׃</verse>
        <verse osisID='Hos.7.12'>כאשר ילכו אפרוש עליהם רשתי כעוף השמים אורידם איסרם כשמע לעדתם׃</verse>
        <verse osisID='Hos.7.13'>אוי להם כי נדדו ממני שד להם כי פשעו בי ואנכי אפדם והמה דברו עלי כזבים׃</verse>
        <verse osisID='Hos.7.14'>ולא זעקו אלי בלבם כי יילילו על משכבותם על דגן ותירוש יתגוררו יסורו בי׃</verse>
        <verse osisID='Hos.7.15'>ואני יסרתי חזקתי זרועתם ואלי יחשבו רע׃</verse>
        <verse osisID='Hos.7.16'>ישובו לא על היו כקשת רמיה יפלו בחרב שריהם מזעם לשונם זו לעגם בארץ מצרים׃</verse>
      </chapter>
      <chapter osisID='Hos.8'>
        <verse osisID='Hos.8.1'>אל חכך שפר כנשר על בית יהוה יען עברו בריתי ועל תורתי פשעו׃</verse>
        <verse osisID='Hos.8.2'>לי יזעקו אלהי ידענוך ישראל׃</verse>
        <verse osisID='Hos.8.3'>זנח ישראל טוב אויב ירדפו׃</verse>
        <verse osisID='Hos.8.4'>הם המליכו ולא ממני השירו ולא ידעתי כספם וזהבם עשו להם עצבים למען יכרת׃</verse>
        <verse osisID='Hos.8.5'>זנח עגלך שמרון חרה אפי בם עד מתי לא יוכלו נקין׃</verse>
        <verse osisID='Hos.8.6'>כי מישראל והוא חרש עשהו ולא אלהים הוא כי שבבים יהיה עגל שמרון׃</verse>
        <verse osisID='Hos.8.7'>כי רוח יזרעו וסופתה יקצרו קמה אין לו צמח בלי יעשה קמח אולי יעשה זרים יבלעהו׃</verse>
        <verse osisID='Hos.8.8'>נבלע ישראל עתה היו בגוים ככלי אין חפץ בו׃</verse>
        <verse osisID='Hos.8.9'>כי המה עלו אשור פרא בודד לו אפרים התנו אהבים׃</verse>
        <verse osisID='Hos.8.10'>גם כי יתנו בגוים עתה אקבצם ויחלו מעט ממשא מלך שרים׃</verse>
        <verse osisID='Hos.8.11'>כי הרבה אפרים מזבחת לחטא היו לו מזבחות לחטא׃</verse>
        <verse osisID='Hos.8.12'>אכתוב לו רבו תורתי כמו זר נחשבו׃</verse>
        <verse osisID='Hos.8.13'>זבחי הבהבי יזבחו בשר ויאכלו יהוה לא רצם עתה יזכר עונם ויפקד חטאותם המה מצרים ישובו׃</verse>
        <verse osisID='Hos.8.14'>וישכח ישראל את עשהו ויבן היכלות ויהודה הרבה ערים בצרות ושלחתי אש בעריו ואכלה ארמנתיה׃</verse>
      </chapter>
      <chapter osisID='Hos.9'>
        <verse osisID='Hos.9.1'>אל תשמח ישראל אל גיל כעמים כי זנית מעל אלהיך אהבת אתנן על כל גרנות דגן׃</verse>
        <verse osisID='Hos.9.2'>גרן ויקב לא ירעם ותירוש יכחש בה׃</verse>
        <verse osisID='Hos.9.3'>לא ישבו בארץ יהוה ושב אפרים מצרים ובאשור טמא יאכלו׃</verse>
        <verse osisID='Hos.9.4'>לא יסכו ליהוה יין ולא יערבו לו זבחיהם כלחם אונים להם כל אכליו יטמאו כי לחמם לנפשם לא יבוא בית יהוה׃</verse>
        <verse osisID='Hos.9.5'>מה תעשו ליום מועד וליום חג יהוה׃</verse>
        <verse osisID='Hos.9.6'>כי הנה הלכו משד מצרים תקבצם מף תקברם מחמד לכספם קמוש יירשם חוח באהליהם׃</verse>
        <verse osisID='Hos.9.7'>באו ימי הפקדה באו ימי השלם ידעו ישראל אויל הנביא משגע איש הרוח על רב עונך ורבה משטמה׃</verse>
        <verse osisID='Hos.9.8'>צפה אפרים עם אלהי נביא פח יקוש על כל דרכיו משטמה בבית אלהיו׃</verse>
        <verse osisID='Hos.9.9'>העמיקו שחתו כימי הגבעה יזכור עונם יפקוד חטאתם׃</verse>
        <verse osisID='Hos.9.10'>כענבים במדבר מצאתי ישראל כבכורה בתאנה בראשיתה ראיתי אבותיכם המה באו בעל פעור וינזרו לבשת ויהיו שקוצים כאהבם׃</verse>
        <verse osisID='Hos.9.11'>אפרים כעוף יתעופף כבודם מלדה ומבטן ומהריון׃</verse>
        <verse osisID='Hos.9.12'>כי אם יגדלו את בניהם ושכלתים מאדם כי גם אוי להם בשורי מהם׃</verse>
        <verse osisID='Hos.9.13'>אפרים כאשר ראיתי לצור שתולה בנוה ואפרים להוציא אל הורג בניו׃</verse>
        <verse osisID='Hos.9.14'>תן להם יהוה מה תתן תן להם רחם משכיל ושדים צמקים׃</verse>
        <verse osisID='Hos.9.15'>כל רעתם בגלגל כי שם שנאתים על רע מעלליהם מביתי אגרשם לא אוסף אהבתם כל שריהם סררים׃</verse>
        <verse osisID='Hos.9.16'>הכה אפרים שרשם יבש פרי בלי יעשון גם כי ילדון והמתי מחמדי בטנם׃</verse>
        <verse osisID='Hos.9.17'>ימאסם אלהי כי לא שמעו לו ויהיו נדדים בגוים׃</verse>
      </chapter>
      <chapter osisID='Hos.10'>
        <verse osisID='Hos.10.1'>גפן בוקק ישראל פרי ישוה לו כרב לפריו הרבה למזבחות כטוב לארצו היטיבו מצבות׃</verse>
        <verse osisID='Hos.10.2'>חלק לבם עתה יאשמו הוא יערף מזבחותם ישדד מצבותם׃</verse>
        <verse osisID='Hos.10.3'>כי עתה יאמרו אין מלך לנו כי לא יראנו את יהוה והמלך מה יעשה לנו׃</verse>
        <verse osisID='Hos.10.4'>דברו דברים אלות שוא כרת ברית ופרח כראש משפט על תלמי שדי׃</verse>
        <verse osisID='Hos.10.5'>לעגלות בית און יגורו שכן שמרון כי אבל עליו עמו וכמריו עליו יגילו על כבודו כי גלה ממנו׃</verse>
        <verse osisID='Hos.10.6'>גם אותו לאשור יובל מנחה למלך ירב בשנה אפרים יקח ויבוש ישראל מעצתו׃</verse>
        <verse osisID='Hos.10.7'>נדמה שמרון מלכה כקצף על פני מים׃</verse>
        <verse osisID='Hos.10.8'>ונשמדו במות און חטאת ישראל קוץ ודרדר יעלה על מזבחותם ואמרו להרים כסונו ולגבעות נפלו עלינו׃</verse>
        <verse osisID='Hos.10.9'>מימי הגבעה חטאת ישראל שם עמדו לא תשיגם בגבעה מלחמה על בני עלוה׃</verse>
        <verse osisID='Hos.10.10'>באותי ואסרם ואספו עליהם עמים באסרם לשתי עינתם׃</verse>
        <verse osisID='Hos.10.11'>ואפרים עגלה מלמדה אהבתי לדוש ואני עברתי על טוב צוארה ארכיב אפרים יחרוש יהודה ישדד לו יעקב׃</verse>
        <verse osisID='Hos.10.12'>זרעו לכם לצדקה קצרו לפי חסד נירו לכם ניר ועת לדרוש את יהוה עד יבוא וירה צדק לכם׃</verse>
        <verse osisID='Hos.10.13'>חרשתם רשע עולתה קצרתם אכלתם פרי כחש כי בטחת בדרכך ברב גבוריך׃</verse>
        <verse osisID='Hos.10.14'>וקאם שאון בעמך וכל מבצריך יושד כשד שלמן בית ארבאל ביום מלחמה אם על בנים רטשה׃</verse>
        <verse osisID='Hos.10.15'>ככה עשה לכם בית אל מפני רעת רעתכם בשחר נדמה נדמה מלך ישראל׃</verse>
      </chapter>
      <chapter osisID='Hos.11'>
        <verse osisID='Hos.11.1'>כי נער ישראל ואהבהו וממצרים קראתי לבני׃</verse>
        <verse osisID='Hos.11.2'>קראו להם כן הלכו מפניהם לבעלים יזבחו ולפסלים יקטרון׃</verse>
        <verse osisID='Hos.11.3'>ואנכי תרגלתי לאפרים קחם על זרועתיו ולא ידעו כי רפאתים׃</verse>
        <verse osisID='Hos.11.4'>בחבלי אדם אמשכם בעבתות אהבה ואהיה להם כמרימי על על לחיהם ואט אליו אוכיל׃</verse>
        <verse osisID='Hos.11.5'>לא ישוב אל ארץ מצרים ואשור הוא מלכו כי מאנו לשוב׃</verse>
        <verse osisID='Hos.11.6'>וחלה חרב בעריו וכלתה בדיו ואכלה ממעצותיהם׃</verse>
        <verse osisID='Hos.11.7'>ועמי תלואים למשובתי ואל על יקראהו יחד לא ירומם׃</verse>
        <verse osisID='Hos.11.8'>איך אתנך אפרים אמגנך ישראל איך אתנך כאדמה אשימך כצבאים נהפך עלי לבי יחד נכמרו נחומי׃</verse>
        <verse osisID='Hos.11.9'>לא אעשה חרון אפי לא אשוב לשחת אפרים כי אל אנכי ולא איש בקרבך קדוש ולא אבוא בעיר׃</verse>
        <verse osisID='Hos.11.10'>אחרי יהוה ילכו כאריה ישאג כי הוא ישאג ויחרדו בנים מים׃</verse>
        <verse osisID='Hos.11.11'>יחרדו כצפור ממצרים וכיונה מארץ אשור והושבתים על בתיהם נאם יהוה׃</verse>
        <verse osisID='Hos.11.12'>סבבני בכחש אפרים ובמרמה בית ישראל ויהודה עד רד עם אל ועם קדושים נאמן׃</verse>
      </chapter>
      <chapter osisID='Hos.12'>
        <verse osisID='Hos.12.1'>אפרים רעה רוח ורדף קדים כל היום כזב ושד ירבה וברית עם אשור יכרתו ושמן למצרים יובל׃</verse>
        <verse osisID='Hos.12.2'>וריב ליהוה עם יהודה ולפקד על יעקב כדרכיו כמעלליו ישיב לו׃</verse>
        <verse osisID='Hos.12.3'>בבטן עקב את אחיו ובאונו שרה את אלהים׃</verse>
        <verse osisID='Hos.12.4'>וישר אל מלאך ויכל בכה ויתחנן לו בית אל ימצאנו ושם ידבר עמנו׃</verse>
        <verse osisID='Hos.12.5'>ויהוה אלהי הצבאות יהוה זכרו׃</verse>
        <verse osisID='Hos.12.6'>ואתה באלהיך תשוב חסד ומשפט שמר וקוה אל אלהיך תמיד׃</verse>
        <verse osisID='Hos.12.7'>כנען בידו מאזני מרמה לעשק אהב׃</verse>
        <verse osisID='Hos.12.8'>ויאמר אפרים אך עשרתי מצאתי און לי כל יגיעי לא ימצאו לי עון אשר חטא׃</verse>
        <verse osisID='Hos.12.9'>ואנכי יהוה אלהיך מארץ מצרים עד אושיבך באהלים כימי מועד׃</verse>
        <verse osisID='Hos.12.10'>ודברתי על הנביאים ואנכי חזון הרביתי וביד הנביאים אדמה׃</verse>
        <verse osisID='Hos.12.11'>אם גלעד און אך שוא היו בגלגל שורים זבחו גם מזבחותם כגלים על תלמי שדי׃</verse>
        <verse osisID='Hos.12.12'>ויברח יעקב שדה ארם ויעבד ישראל באשה ובאשה שמר׃</verse>
        <verse osisID='Hos.12.13'>ובנביא העלה יהוה את ישראל ממצרים ובנביא נשמר׃</verse>
        <verse osisID='Hos.12.14'>הכעיס אפרים תמרורים ודמיו עליו יטוש וחרפתו ישיב לו אדניו׃</verse>
      </chapter>
      <chapter osisID='Hos.13'>
        <verse osisID='Hos.13.1'>כדבר אפרים רתת נשא הוא בישראל ויאשם בבעל וימת׃</verse>
        <verse osisID='Hos.13.2'>ועתה יוספו לחטא ויעשו להם מסכה מכספם כתבונם עצבים מעשה חרשים כלה להם הם אמרים זבחי אדם עגלים ישקון׃</verse>
        <verse osisID='Hos.13.3'>לכן יהיו כענן בקר וכטל משכים הלך כמץ יסער מגרן וכעשן מארבה׃</verse>
        <verse osisID='Hos.13.4'>ואנכי יהוה אלהיך מארץ מצרים ואלהים זולתי לא תדע ומושיע אין בלתי׃</verse>
        <verse osisID='Hos.13.5'>אני ידעתיך במדבר בארץ תלאבות׃</verse>
        <verse osisID='Hos.13.6'>כמרעיתם וישבעו שבעו וירם לבם על כן שכחוני׃</verse>
        <verse osisID='Hos.13.7'>ואהי להם כמו שחל כנמר על דרך אשור׃</verse>
        <verse osisID='Hos.13.8'>אפגשם כדב שכול ואקרע סגור לבם ואכלם שם כלביא חית השדה תבקעם׃</verse>
        <verse osisID='Hos.13.9'>שחתך ישראל כי בי בעזרך׃</verse>
        <verse osisID='Hos.13.10'>אהי מלכך אפוא ויושיעך בכל עריך ושפטיך אשר אמרת תנה לי מלך ושרים׃</verse>
        <verse osisID='Hos.13.11'>אתן לך מלך באפי ואקח בעברתי׃</verse>
        <verse osisID='Hos.13.12'>צרור עון אפרים צפונה חטאתו׃</verse>
        <verse osisID='Hos.13.13'>חבלי יולדה יבאו לו הוא בן לא חכם כי עת לא יעמד במשבר בנים׃</verse>
        <verse osisID='Hos.13.14'>מיד שאול אפדם ממות אגאלם אהי דבריך מות אהי קטבך שאול נחם יסתר מעיני׃</verse>
        <verse osisID='Hos.13.15'>כי הוא בין אחים יפריא יבוא קדים רוח יהוה ממדבר עלה ויבוש מקורו ויחרב מעינו הוא ישסה אוצר כל כלי חמדה׃</verse>
        <verse osisID='Hos.13.16'>תאשם שמרון כי מרתה באלהיה בחרב יפלו עלליהם ירטשו והריותיו יבקעו׃</verse>
      </chapter>
      <chapter osisID='Hos.14'>
        <verse osisID='Hos.14.1'>שובה ישראל עד יהוה אלהיך כי כשלת בעונך׃</verse>
        <verse osisID='Hos.14.2'>קחו עמכם דברים ושובו אל יהוה אמרו אליו כל תשא עון וקח טוב ונשלמה פרים שפתינו׃</verse>
        <verse osisID='Hos.14.3'>אשור לא יושיענו על סוס לא נרכב ולא נאמר עוד אלהינו למעשה ידינו אשר בך ירחם יתום׃</verse>
        <verse osisID='Hos.14.4'>ארפא משובתם אהבם נדבה כי שב אפי ממנו׃</verse>
        <verse osisID='Hos.14.5'>אהיה כטל לישראל יפרח כשושנה ויך שרשיו כלבנון׃</verse>
        <verse osisID='Hos.14.6'>ילכו ינקותיו ויהי כזית הודו וריח לו כלבנון׃</verse>
        <verse osisID='Hos.14.7'>ישבו ישבי בצלו יחיו דגן ויפרחו כגפן זכרו כיין לבנון׃</verse>
        <verse osisID='Hos.14.8'>אפרים מה לי עוד לעצבים אני עניתי ואשורנו אני כברוש רענן ממני פריך נמצא׃</verse>
        <verse osisID='Hos.14.9'>מי חכם ויבן אלה נבון וידעם כי ישרים דרכי יהוה וצדקים ילכו בם ופשעים יכשלו בם׃</verse>
      </chapter>
    </div></osisText>
</osis>