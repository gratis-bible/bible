<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/matt/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/matt">Matthew</a> &gt <strong>Chapter 16</strong></div><p><span class="verse"><a name="1">1</a>ויגשו הפרושים והצדוקים לנסותו וישאלו מאתו להראותם אות מן השמים׃</span> <span class="verse"><a name="2">2</a>ויען ויאמר להם בערב תאמרו יום צח יהיה כי אדמו השמים׃</span> <span class="verse"><a name="3">3</a>ובבקר תאמרו היום סער כי אדמו והתקדרו השמים חנפים אתם את פני השמים ידעתם לבחן ואתות העתים לא תוכלו׃</span> <span class="verse"><a name="4">4</a>דור רע ומנאף בקש לו אות ואות לא ינתן לו בלתי אם אות יונה הנביא ויעזבם וילך לו׃</span> <span class="verse"><a name="5">5</a>וכבוא התלמידים אל עבר הים שכחו לקחת אתם לחם׃</span> <span class="verse"><a name="6">6</a>ויאמר ישוע אליהם ראו והשמרו לכם משאר הפרושים והצדוקים׃</span> <span class="verse"><a name="7">7</a>ויחשבו בלבבם לאמר כי לא לקחנו אתנו לחם׃</span> <span class="verse"><a name="8">8</a>וידע ישוע ויאמר אליהם קטני האמונה מה תחשבו בלבבכם כי לא לקחתם אתכם לחם׃</span> <span class="verse"><a name="9">9</a>העוד לא תשכילו ולא תזכרו את חמשת ככרות הלחם לחמשת אלפי איש וכמה סלים נשאתם׃</span> <span class="verse"><a name="10">10</a>ואת שבע ככרות לחם לארבעת אלפי איש וכמה דודים נשאתם׃</span> <span class="verse"><a name="11">11</a>איך לא תבינו כי לא על הלחם אמרתי אליכם השמרו לכם משאר הפרושים והצדוקים׃</span> <span class="verse"><a name="12">12</a>אז הבינו כי לא אמר להשמר משאר הלחם כי אם מלמוד הפרושים והצדוקים׃</span> <span class="verse"><a name="13">13</a>ויהי כבוא ישוע אל גלילות קיסרין של פילפוס וישאל את תלמידיו לאמר מה אמרים האנשים עלי מי הוא בן האדם׃</span> <span class="verse"><a name="14">14</a>ויאמרו יש אמרים יוחנן המטביל הוא ואחרים אמרים אליהו ויש אמרים ירמיהו או אחד מן הנביאים׃</span> <span class="verse"><a name="15">15</a>ויאמר אליהם ואתם מה תאמרו מי אני׃</span> <span class="verse"><a name="16">16</a>ויען שמעון פטרוס ויאמר אתה הוא המשיח בן אלהים חיים׃</span> <span class="verse"><a name="17">17</a>ויען ויאמר אליו אשריך שמעון בר יונה כי בשר ודם לא גלה לך את זאת כי אם אבי שבשמים׃</span> <span class="verse"><a name="18">18</a>ואף אני אמר אליך כי אתה פטרוס ועל הסלע הזה אבנה את קהלתי ושערי שאול לא יגברו עליה׃</span> <span class="verse"><a name="19">19</a>ואתן לך את מפתחות מלכות השמים וכל אשר תאסר על הארץ אסור יהיה בשמים וכל אשר תתיר על הארץ מתר יהיה בשמים׃</span> <span class="verse"><a name="20">20</a>אז צוה את התלמידים בגערה לבלתי הגיד לאיש כי הוא ישוע המשיח׃</span> <span class="verse"><a name="21">21</a>מן העת ההיא החל ישוע להורות את תלמידיו שהוא צריך ללכת ירושלים ויענה הרבה בידי הזקנים והכהנים הגדולים והסופרים ויהרג וביום השלישי קום יקום׃</span> <span class="verse"><a name="22">22</a>ויקחהו פטרוס ויחל לגער בו לאמר חס לך אדני אל יהי לך כזאת׃</span> <span class="verse"><a name="23">23</a>ויפן ויאמר לפטרוס סור מעלי השטן למכשול אתה לי כי אין לבך לדברי אלהים כי אם לדברי בני אדם׃</span> <span class="verse"><a name="24">24</a>ויאמר ישוע אל תלמידיו איש כי יחפץ ללכת אחרי יכחש בנפשו ונשא את צלבו והלך אחרי׃</span> <span class="verse"><a name="25">25</a>כי כל אשר יחפץ להושיע את נפשו תאבד נפשו ממנו וכל אשר תאבד לו נפשו למעני הוא ימצאנה׃</span> <span class="verse"><a name="26">26</a>כי מה יועיל האדם כי יקנה את כל העולם ונפשו תשחת או מה יתן האדם פדיון נפשו׃</span> <span class="verse"><a name="27">27</a>כי עתיד בן האדם לבוא בכבוד אביו עם מלאכיו ואז ישלם לכל איש כמעשהו׃</span> <span class="verse"><a name="28">28</a>אמן אמר אני לכם כי יש מן העמדים פה אשר לא יטעמו מות עד כי יראו את בן האדם בא במלכותו׃</span> </p></div</div></div></body></html>