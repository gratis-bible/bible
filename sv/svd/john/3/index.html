<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/john/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/john">John</a> &gt <strong>Chapter 3</strong></div><p><span class="verse"><a name="1">1</a>Men bland fariséerna var en man som hette Nikodemus, en av judarnas rådsherrar.</span> <span class="verse"><a name="2">2</a>Denne kom till Jesus om natten och sade till honom: »Rabbi, vi veta att det är från Gud du har kommit såsom lärare; ty ingen kan göra sådana tecken som du gör, om icke Gud är med honom.»</span> <span class="verse"><a name="3">3</a>Jesus svarade och sade till honom: »Sannerligen, sannerligen säger jag dig: Om en människa icke bliver född på nytt, så kan hon icke få se Guds rike.»</span> <span class="verse"><a name="4">4</a>Nikodemus sade till honom: »Huru kan en människa födas, när hon är gammal?  Icke kan hon väl åter gå in i sin moders liv och födas?»</span> <span class="verse"><a name="5">5</a>Jesus svarade: »Sannerligen, sannerligen säger jag dig: Om en människa icke bliver född av vatten och ande, så kan hon icke komma in i Guds rike.</span> <span class="verse"><a name="6">6</a>Det som är fött av kött, det är kött; och det som är fött av Anden, det är ande.</span> <span class="verse"><a name="7">7</a>Förundra dig icke över att jag sade dig att I måsten födas på nytt.</span> <span class="verse"><a name="8">8</a>Vinden blåser vart den vill, och du hör dess sus, men du vet icke varifrån den kommer, eller vart den far; så är det med var och en som är född av Anden.»</span> <span class="verse"><a name="9">9</a>Nikodemus svarade och sade till honom: »Huru kan detta ske?»</span> <span class="verse"><a name="10">10</a>Jesus svarade och sade till honom: »Är du Israels lärare och förstår icke detta?</span> <span class="verse"><a name="11">11</a>Sannerligen, sannerligen säger jag dig: Vad vi veta, det tala vi, och vad vi hava sett, det vittna vi om, men vårt vittnesbörd tagen I icke emot.</span> <span class="verse"><a name="12">12</a>Tron i icke, när jag talar till eder om jordiska ting, huru skolen I då kunna tro, när jag talar till eder om himmelska ting?</span> <span class="verse"><a name="13">13</a>Och likväl har ingen stigit upp till himmelen, utom den som steg ned från himmelen, Människosonen, som var i himmelen.</span> <span class="verse"><a name="14">14</a>Och såsom Moses upphöjde ormen i öknen, så måste Människosonen bliva upphöjd,</span> <span class="verse"><a name="15">15</a>så att var och en som tror skall i honom hava evigt liv.</span> <span class="verse"><a name="16">16</a>Ty så älskade Gud världen, att han utgav sin enfödde Son, på det att var och en som tror på honom skall icke förgås, utan hava evigt liv.</span> <span class="verse"><a name="17">17</a>Ty icke sände Gud sin Son i världen för att döma världen, utan för att världen skulle bliva frälst genom honom.</span> <span class="verse"><a name="18">18</a>Den som tror på honom, han bliver icke dömd, men den som icke tror, han är redan dömd, eftersom han icke tror på Guds enfödde Sons namn.</span> <span class="verse"><a name="19">19</a>Och detta är domen, att när ljuset hade kommit i världen, människorna dock älskade mörkret mer än ljuset, eftersom deras gärningar voro onda,</span> <span class="verse"><a name="20">20</a>Ty var och en som gör vad ont är, han hatar ljuset och kommer icke till ljuset, på det att hans gärningar icke skola bliva blottade.</span> <span class="verse"><a name="21">21</a>Men den som gör sanningen, han kommer till ljuset, för att det skall bliva uppenbart att hans gärningar äro gjorda i Gud.»</span> <span class="verse"><a name="22">22</a>Därefter begav sig Jesus med sina lärjungar till den judiska landsbygden, och där vistades han med dem och döpte.</span> <span class="verse"><a name="23">23</a>Men också Johannes döpte, i Enon, nära Salim, ty där fanns mycket vatten; och folket kom dit och lät döpa sig.</span> <span class="verse"><a name="24">24</a>Johannes hade nämligen ännu icke blivit kastad i fängelse.</span> <span class="verse"><a name="25">25</a>Då uppstod mellan Johannes' lärjungar och en jude en tvist om reningen.</span> <span class="verse"><a name="26">26</a>Och de kommo till Johannes och sade till honom: »Rabbi, se, den som var hos dig på andra sidan Jordan, den som du har vittnat om, han döper, och alla komma till honom.»</span> <span class="verse"><a name="27">27</a>Johannes svarade och sade: »En människa kan intet taga, om det icke bliver henne givet från himmelen.»</span> <span class="verse"><a name="28">28</a>I kunnen själva giva mig det vittnesbördet att jag sade: 'Icke är jag Messias; jag är allenast sänd framför honom.'</span> <span class="verse"><a name="29">29</a>Brudgum är den som har bruden; men brudgummens vän, som står där och hör honom, han gläder sig storligen åt brudgummens röst.  Den glädjen är mig nu given i fullt mått.</span> <span class="verse"><a name="30">30</a>Det är såsom sig bör att han växer till, och att jag förminskas.  --</span> <span class="verse"><a name="31">31</a>Den som kommer ovanifrån, han är över alla; den som är från jorden, han är av jorden, och av jorden talar han.  Ja, den som kommer från himmelen, han är över alla,</span> <span class="verse"><a name="32">32</a>och vad han har sett och hört, det vittnar han om; och likväl tager ingen emot hans vittnesbörd.</span> <span class="verse"><a name="33">33</a>Men om någon tager emot hans vittnesbörd, så bekräftar han därmed att Gud är sannfärdig.</span> <span class="verse"><a name="34">34</a>Ty den som Gud har sänt, han talar Guds ord; Gud giver nämligen icke Anden efter mått.</span> <span class="verse"><a name="35">35</a>Fadern älskar Sonen, och allt har han givit i hans hand.</span> <span class="verse"><a name="36">36</a>Den som tror på Sonen, han har evigt liv; men den som icke hörsammar Sonen, han skall icke få se livet, utan Guds vrede förbliver över honom.»  ovanifrån; jfr v. 31.</span> </p></div</div></div></body></html>