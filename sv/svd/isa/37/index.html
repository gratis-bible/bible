<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/isa/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/isa">Isaiah</a> &gt <strong>Chapter 37</strong></div><p><span class="verse"><a name="1">1</a>Då nu konung Hiskia hörde detta, rev han sönder sina kläder och höljde sig i sorgdräkt och gick in i HERRENS hus.</span> <span class="verse"><a name="2">2</a>Och överhovmästaren Eljakim och sekreteraren Sebna och de äldste bland prästerna sände han, höljda i sorgdräkt, till profeten Jesaja, Amos' son.</span> <span class="verse"><a name="3">3</a>Och de sade till denne: »Så säger Hiskia: En nödens, tuktans och smälekens dag är denne dag, ty fostren hava väl kommit fram till födseln, men kraft att föda finnes icke.</span> <span class="verse"><a name="4">4</a>Kanhända skall HERREN, din Gud, höra Rab-Sakes ord, med vilka hans herre, konungen i Assyrien, har sänt honom till att smäda den levande Guden, så att han straffar honom för dessa ord som han, HERREN, din Gud, har hört.  Så bed nu en bön för den kvarleva som ännu finnes.»</span> <span class="verse"><a name="5">5</a>När nu konung Hiskias tjänare kommo till Jesaja,</span> <span class="verse"><a name="6">6</a>sade Jesaja till dem: »Så skolen I säga till eder herre: Så säger HERREN: Frukta icke för de ord som du har hört, dem, med vilka den assyriske konungens tjänare hava hädat mig.</span> <span class="verse"><a name="7">7</a>Se, jag skall låta en sådan ande komma in i honom, att han på grund av ett rykte som han skall få höra vänder tillbaka till sitt land; och jag skall låta honom falla för svärd i hans eget land.»</span> <span class="verse"><a name="8">8</a>Och Rab-Sake vände tillbaka och fann den assyriske konungen upptagen med att belägra Libna; ty han hade hört, att han hade brutit upp från Lakis.</span> <span class="verse"><a name="9">9</a>Men när Sanherib fick höra sägas om Tirhaka, konungen i Etiopien, att denne hade dragit ut för att strida mot honom, skickade han, så snart han hörde detta, sändebud till Hiskia och sade:</span> <span class="verse"><a name="10">10</a>»Så skolen I säga till Hiskia, Juda konung: Låt icke din Gud, som du förtröstar på, bedraga dig, i det att du tänker: 'Jerusalem skall icke bliva givet i den assyriske konungens hand.'</span> <span class="verse"><a name="11">11</a>Du har ju hört, vad konungarna i Assyrien hava gjort med alla andra länder, huru de hava givit dem till spillo.  Och du skulle nu bliva räddad!</span> <span class="verse"><a name="12">12</a>Hava väl de folk, som mina fäder fördärvade, Gosan, Haran, Resef och Edens barn i Telassar, blivit räddade av sina gudar?</span> <span class="verse"><a name="13">13</a>Var är Hamats konung och Arpads konung och konungen över Sefarvaims stad, över Hena och Iva?»</span> <span class="verse"><a name="14">14</a>När Hiskia hade mottagit brevet av sändebuden och läst det, gick han upp i HERRENS hus, och där bredde Hiskia ut det inför HERRENS ansikte.</span> <span class="verse"><a name="15">15</a>Och Hiskia bad till HERREN och sade:</span> <span class="verse"><a name="16">16</a>»HERRE Sebaot, Israels Gud, du som tronar på keruberna, du allena är Gud, den som råder över alla riken på jorden; du har gjort himmel och jord.</span> <span class="verse"><a name="17">17</a>HERRE, böj ditt öra härtill och hör; HERRE, öppna dina ögon och se.  Ja, hör alla Sanheribs ord, det budskap, varmed han har smädat den levande Guden.</span> <span class="verse"><a name="18">18</a>Det är sant, HERRE, att konungarna i Assyrien hava förött alla länder såsom ock sitt eget land.</span> <span class="verse"><a name="19">19</a>Och de hava kastat deras gudar i elden; ty dessa voro inga gudar, utan verk av människohänder, trä och sten; därför kunde de förgöra dem.</span> <span class="verse"><a name="20">20</a>Men fräls oss nu, HERRE, vår Gud, ur hans hand, så att alla riken på jorden förnimma, att du, HERRE, är den ende.»</span> <span class="verse"><a name="21">21</a>Då sände Jesaja, Amos' son, bud till Hiskia och lät säga: »Så säger HERREN, Israels Gud, jag, till vilken du har bett angående Sanherib, konungen i Assyrien:</span> <span class="verse"><a name="22">22</a>Detta är det ord, som HERREN har talat om honom:  Hon föraktar dig och bespottar dig, jungfrun dottern Sion; hon skakar huvudet efter dig, dottern Jerusalem.</span> <span class="verse"><a name="23">23</a>Vem har du smädat och hädat, och mot vem har du upphävt din röst? Alltför högt har du upplyft dina ögon -- ja, mot Israels Helige.</span> <span class="verse"><a name="24">24</a>Genom dina tjänare smädade du HERREN, när du sade: 'Med mina många vagnar drog jag upp på bergens höjder, längst upp på Libanon; jag högg ned dess höga cedrar och väldiga cypresser; jag trängde fram till dess översta höjder, dess frodigaste skog;</span> <span class="verse"><a name="25">25</a>jag grävde brunnar och drack ut vatten, och med min fot uttorkade jag alla Egyptens strömmar.'</span> <span class="verse"><a name="26">26</a>Har du icke hört, att jag för länge sedan beredde detta? Av ålder bestämde jag ju så; och nu har jag fört det fram: du fick makt att ödelägga befästa städer till grusade stenhopar.</span> <span class="verse"><a name="27">27</a>Deras invånare blevo maktlösa, de förfärades och stodo med skam. Det gick dem såsom gräset på marken och gröna örter, såsom det som växer på taken, och säd, som förgås, förrän strået har vuxit upp.</span> <span class="verse"><a name="28">28</a>Om du sitter eller går ut eller går in, så vet jag det, och huru du rasar mot mig.</span> <span class="verse"><a name="29">29</a>Men då du nu så rasar mot mig och då ditt övermod har nått till mina öron, skall jag sätta min krok i din näsa och mitt betsel i din mun och föra dig tillbaka samma väg, som du har kommit på.</span> <span class="verse"><a name="30">30</a>Och detta skall för dig vara tecknet: man skall detta år äta, vad som växer upp av spillsäd, och nästa år självvuxen säd, men det tredje året skolen I få så och skörda och plantera vingårdar och äta deras frukt.</span> <span class="verse"><a name="31">31</a>Och den räddade skaran av Juda hus, som bliver kvar, skall åter skjuta rot nedtill och bära frukt upptill.</span> <span class="verse"><a name="32">32</a>Ty från Jerusalem skall utgå en kvarleva, en räddad skara från Sions berg.  HERREN Sebaots nitälskan skall göra detta.</span> <span class="verse"><a name="33">33</a>Därför säger HERREN så om konungen i Assyrien:  Han skall icke komma in i denna stad och icke skjuta någon pil ditin; han skall icke mot den föra fram någon sköld eller kasta upp någon vall mot den.</span> <span class="verse"><a name="34">34</a>Samma väg han kom skall han vända tillbaka, och in i denna stad skall han icke komma, säger HERREN.</span> <span class="verse"><a name="35">35</a>Ty jag skall beskärma och frälsa denna stad för min tjänare Davids skull.»</span> <span class="verse"><a name="36">36</a>Och HERRENS ängel gick ut och slog i assyriernas läger ett hundra åttiofem tusen man; och när man bittida följande morgon kom ut, fick man se döda kroppar ligga där överallt.</span> <span class="verse"><a name="37">37</a>Då bröt Sanherib, konungen i Assyrien, upp och tågade tillbaka; och han stannade sedan i Nineve.</span> <span class="verse"><a name="38">38</a>Men när han en gång tillbad i sin gud Nisroks tempel, blev han dräpt med svärd av sina söner Adrammelek och Sareser; därefter flydde dessa undan till Ararats land.  Och hans son Esarhaddon blev konung efter honom.</span> </p></div</div></div></body></html>