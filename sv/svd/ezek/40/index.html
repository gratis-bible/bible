<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/ezek/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/ezek">Ezekiel</a> &gt <strong>Chapter 40</strong></div><p><span class="verse"><a name="1">1</a>I det tjugufemte året sedan vi hade blivit bortförda i fångenskap, vid årets begynnelse, på tionde dagen i månaden, i det fjortonde året sedan staden hade blivit intagen, på just den dagen kom HERRENS hand över mig, och han förde mig ditbort.</span> <span class="verse"><a name="2">2</a>I en syn från Gud förde han mig till Israels land och satte mig ned på ett mycket högt berg, och på detta var likasom en stad byggd söderut.</span> <span class="verse"><a name="3">3</a>Och dit förde han mig, och se, där stod en man vilkens utseende var såsom koppar; han hade ett linnesnöre i sin hand, så ock en mätstång; och han stod vid porten.</span> <span class="verse"><a name="4">4</a>Och mannen talade till mig: »Du människobarn, se med dina ögon och hör med dina öron, och akta på allt som jag kommer att visa dig, ty du har blivit förd hit, för att jag skall visa dig det; förkunna för Israels hus allt vad du får se.»</span> <span class="verse"><a name="5">5</a>Och jag såg att en mur gick utomkring huset, runt omkring det. Och mätstången som mannen hade i sin hand var sex alnar lång, var aln en handsbredd längre än en vanlig aln.  Och han mätte murbyggnadens bredd: den var en stång, och dess höjd: den var en stång.</span> <span class="verse"><a name="6">6</a>Därefter gick han till en port som låg mot öster och steg uppför dess trappsteg; och han mätte portens ena tröskel: den var en stång bred och sedan den andra tröskeln: den var en stång bred.</span> <span class="verse"><a name="7">7</a>Och var vaktkammare var en stång lång och en stång bred, och avståndet mellan vaktkamrarna var fem alnar; och porttröskeln invid portens förhus på inre sidan mätte en stång.</span> <span class="verse"><a name="8">8</a>Och han mätte upp portens förhus på inre sidan: det mätte en stång.</span> <span class="verse"><a name="9">9</a>Han mätte upp portens förhus det höll åtta alnar, och dess murpelare: de höllo två alnar.  Och portens förhus låg på inre sidan.</span> <span class="verse"><a name="10">10</a>Och vaktkamrarna i porten mot öster voro tre på var sida, alla tre lika stora; och murpelarna på båda sidorna voro lika stora.</span> <span class="verse"><a name="11">11</a>Och han mätte portöppningens bredd: den var tio alnar, och portens längd: den var tretton alnar.</span> <span class="verse"><a name="12">12</a>Och framför vaktkamrarna var en avskrankning, som höll en aln; en aln höll ock avskrankningen på motsatta sidan; och var vaktkammare, på vardera sidan, höll sex alnar.</span> <span class="verse"><a name="13">13</a>Och han mätte porten från den ena vaktkammarens tak till den andras: den var tjugufem alnar bred; och dörr låg mot dörr.</span> <span class="verse"><a name="14">14</a>Och han tog upp murpelarna till sextio alnar; och intill förgårdens murpelare sträckte sig porten runt omkring.</span> <span class="verse"><a name="15">15</a>Och avståndet mellan ingångsportens framsida och förhusets framsida vid den inre portöppningen var femtio alnar.</span> <span class="verse"><a name="16">16</a>Och slutna fönster funnos till vaktkamrarna och till deras murpelare invändigt i porten runt omkring, och likaledes i förhusen; fönstren sutto runt omkring invändigt, och murpelarna voro prydda med palmer.</span> <span class="verse"><a name="17">17</a>Och han förde mig till den yttre förgården, och jag såg att där voro tempelkamrar och ett stengolv, anlagt runt omkring förgården; trettio tempelkamrar voro uppbyggda på stengolvet.</span> <span class="verse"><a name="18">18</a>Och stengolvet gick utefter portarnas sidoväggar, så att det motsvarade portarnas längd; detta var det nedre stengolvet.</span> <span class="verse"><a name="19">19</a>Och han mätte avståndet från den nedre portens framsida till den inre förgårdens yttre framsida: det var hundra alnar, både på östra sidan och på norra.</span> <span class="verse"><a name="20">20</a>Sedan mätte han ock längden och bredden på den port som låg mot norr på den yttre förgården.</span> <span class="verse"><a name="21">21</a>Också den hade tre vaktkamrar på var sida och likaledes murpelare och förhus, lika stora som den förra portens; den var femtio alnar lång och tjugufem alnar bred.</span> <span class="verse"><a name="22">22</a>Och fönstren, förhuset och palmerna däri voro lika stora som i den port som låg mot öster; och man steg upp till den på sju trappsteg, och dess förhus låg framför dessa.</span> <span class="verse"><a name="23">23</a>Och en port till den inre förgården fanns mitt emot denna port, det var i norr såsom i öster; och han mätte avståndet från den ena porten till den andra: det var hundra alnar.</span> <span class="verse"><a name="24">24</a>Därefter lät han mig gå till södra sidan, och jag såg att också på södra sidan fanns en port.  Och han mätte dess murpelare och förhus; de voro lika stora som de andra.</span> <span class="verse"><a name="25">25</a>Och fönster funnos på den och på dess förhus runt omkring, likadana som de andra fönstren.  Den var femtio alnar lång och tjugufem alnar bred.</span> <span class="verse"><a name="26">26</a>Och trappan ditupp utgjordes av sju trappsteg, och dess förhus låg framför dessa; och den var prydd med palmer på sina murpelare, på båda sidor.</span> <span class="verse"><a name="27">27</a>Och en port till den inre förgården fanns ock på södra sidan; och han mätte avståndet från den ena porten till den andra på södra sidan: det var hundra alnar.</span> <span class="verse"><a name="28">28</a>Därefter förde han mig till den inre förgården genom södra porten.  Och han mätte den södra porten den var lika stor som de andra</span> <span class="verse"><a name="29">29</a>Och dess vaktkamrar, murpelare och förhus voro lika stora som de andra, och fönster funnos på den och på dess förhus runt omkring.  Den var femtio alnar lång och tjugu fem alnar bred.</span> <span class="verse"><a name="30">30</a>Och förhus funnos runt omkring tjugufem alnar långa och fem alnar breda.</span> <span class="verse"><a name="31">31</a>Och dess förhus låg utåt den yttre förgården, och dess murpelare voro prydda med palmer; och uppgången därtill utgjordes av åtta trappsteg.</span> <span class="verse"><a name="32">32</a>Sedan förde han mig till den inre förgårdens östra sida och mätte porten där; den var lika stor som de andra.</span> <span class="verse"><a name="33">33</a>Och dess vaktkamrar, murpelare och förhus voro lika stora som de andra, och fönster funnos på den och på dess förhus runt omkring.  Den var femtio alnar lång och tjugufem alnar bred.</span> <span class="verse"><a name="34">34</a>Och dess förhus låg mot den yttre förgården, och dess murpelare voro prydda med palmer på båda sidor; och uppgången därtill utgjordes av åtta trappsteg.</span> <span class="verse"><a name="35">35</a>Därefter förde han mig till den norra porten och mätte den; den var lika stor som de andra.</span> <span class="verse"><a name="36">36</a>Så ock dess vaktkamrar, murpelare och förhus, och fönster funnos på den runt omkring.  Den var femtio alnar lång och tjugufem alnar bred.</span> <span class="verse"><a name="37">37</a>Och dess murpelare stodo vid den yttre förgården, och dess murpelare voro prydda med palmer på båda sidor; och uppgången därtill utgjordes av åtta trappsteg.</span> <span class="verse"><a name="38">38</a>Och en tempelkammare med sin ingång fanns vid murpelarna, i portarna; där skulle man skölja brännoffren.</span> <span class="verse"><a name="39">39</a>Och i portens förhus stodo två bord på var sida, och på dem skulle man slakta brännoffers-, syndoffers- och skuldoffersdjuren.</span> <span class="verse"><a name="40">40</a>Och vid den yttre sidovägg som låg norrut, när man steg upp till portens ingång, stodo två bord; och vid den andra sidoväggen på porten förhus stodo ock två bord.</span> <span class="verse"><a name="41">41</a>Alltså stodo vid portens sidoväggar fyra bord på var sida, eller tillsammans åtta bord, på vilka man skulle slakta.</span> <span class="verse"><a name="42">42</a>Och för brännoffret stodo där fyra bord av huggna stenar, en och en halv aln långa, en och en halv aln breda och en aln höga; på dessa skulle man lägga de redskap som man slaktade brännoffers- och slaktoffersdjuren med.</span> <span class="verse"><a name="43">43</a>Och dubbelkrokar, en handsbredd långa, voro fästa innantill runt om kring; och på borden skulle offerköttet läggas.</span> <span class="verse"><a name="44">44</a>Och utanför den inre porten funnos för sångarna, på den inre gården, tempelkamrar, som lågo vid den norra portens sidovägg, med sin framsida åt söder; och en annan låg vid den östra portens sidovägg med sin framsida åt norr.</span> <span class="verse"><a name="45">45</a>Och han talade till mig: »Denna tempelkammare, vars framsida ligger mot söder, är för de präster som förrätta tjänsten inne i huset.</span> <span class="verse"><a name="46">46</a>Och den tempelkammare vars framsida ligger mot norr är för de präster som förrätta tjänsten vid altaret, alltså för Sadoks söner, vilka äro de av Levi barn, som få träda fram till HERREN för att göra tjänst inför honom.»</span> <span class="verse"><a name="47">47</a>Och han mätte förgården; den var hundra alnar lång och hundra alnar bred, en liksidig fyrkant; och altaret stod framför huset.  Hesekiel, 41 Kapitlet  Tempelhuset.</span> <span class="verse"><a name="48">48</a>Sedan förde han mig till huset förhus.  Och han mätte för husets murpelare: de höllo fem alnar var på sin sida, så ock porten bredd: den var på var sida tre alnar.</span> <span class="verse"><a name="49">49</a>Förhuset var tjugu alnar lång och elva alnar brett, nämligen vid trappstegen på vilka man steg ditupp.  Och vid murpelarna stodo pelare, en på var sida.</span> </p></div</div></div></body></html>