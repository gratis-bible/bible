<?xml version='1.0' encoding='UTF-8'?>
<osis xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace'>
  <osisText xml:lang='sv' osisRefWork='Bible' osisIDWork='SVD'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='SVD'>
        <title>Swedish 1917 Version</title>
        <contributor>The Unbound Bible
Biola University: Administrative Computing
13800 Biola Ave.
La Mirada, CA 90639
United States of America
562-903-4722 </contributor>
        <creator/>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-20</date>
        <description>This Bible translation represents the official Swedish translation of 1917, authorized by the throne for use in the Church of Sweden.</description>
        <publisher>FREE BIBLE SOFTWARE GROUP</publisher>
        <type type='OSIS'>Bible</type>
        <identifier type='OSIS'>SVD</identifier>
        <source>ftp://unboundftp.biola.edu/pub/swedish1917_utf8.zip</source>
        <language type='IETF'>sv</language>
        <relation/>
        <coverage>provide the bible to the world</coverage>
        <rights>i think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div osisID='Nah' type='book'>
      <chapter osisID='Nah.1'>
        <verse osisID='Nah.1.1'>Detta är en utsaga om Nineve, den bok som innehåller elkositen Nahums syn.</verse>
        <verse osisID='Nah.1.2'>HERREN är en nitälskande Gud och en hämnare, ja, en hämnare är HERREN, en som kan vredgas.  En hämnare är HERREN mot sina ovänner, vrede behåller han mot sina fiender.</verse>
        <verse osisID='Nah.1.3'>HERREN är långmodig, men han är stor i kraft, och ingalunda låter han någon bliva ostraffad.  HERREN har sin väg i storm och oväder och molnen äro dammet efter hans fötter.</verse>
        <verse osisID='Nah.1.4'>Han näpser havet och låter det uttorka och alla strömmar låter han sina bort.  Då försmäkta Basan och Karmel, Libanons grönska försmäktar.</verse>
        <verse osisID='Nah.1.5'>Bergen bäva för honom, och höjderna försmälta av ångest.  Jorden röres upp för hans ansikte, jordens krets med alla som bo därpå.</verse>
        <verse osisID='Nah.1.6'>Vem kan bestå för hans ogunst, och vem kan uthärda hans vrede glöd?  Hans förtörnelse utgjuter sig såsom eld, och klipporna rämna inför honom.</verse>
        <verse osisID='Nah.1.7'>HERREN är god, ett värn i nödens tid, och han låter sig vårda om dem som förtrösta på honom.</verse>
        <verse osisID='Nah.1.8'>Men genom en störtflod gör han ände på platsen där den staden står, och hans fiender förföljas av mörker.</verse>
        <verse osisID='Nah.1.9'>Ja, på edert anslag mot HERREN gör han ände, icke två gånger behöver hemsökelsen drabba.</verse>
        <verse osisID='Nah.1.10'>Ty om de ock äro hopslingrade såsom törnsnår och så fulla av livssaft, som deras dryck är av must, skola de likväl alla förbrännas såsom torrt strå.</verse>
        <verse osisID='Nah.1.11'>Ty från dig drog ut en man som hade onda anslag mot HERREN, en vilkens rådslag voro fördärv.</verse>
        <verse osisID='Nah.1.12'>Så säger HERREN: »Huru starka och huru många de ock må vara, skola de ändå mejas av och försvinna; och om jag förr har plågat dig, så skall jag nu ej göra det mer.</verse>
        <verse osisID='Nah.1.13'>Ty nu skall jag bryta sönder de ok han har lagt på dig, och hans band skall jag slita av.»</verse>
        <verse osisID='Nah.1.14'>Men om dig bjuder HERREN så »Ingen avkomma av ditt namn skall mer få finnas. Ur dina gudars hus skall jag utrota alla beläten, både skurna och gjutna. En grav bereder jag åt dig, ty på skam har du kommit.»</verse>
        <verse osisID='Nah.1.15'>Se, över bergen nalkas glädjebudbärarens fötter hans som förkunnar frid: »Fira dina högtider, Juda, infria dina löften. Ty ej mer skall fördärvaren draga fram mot dig; han varder förgjord i grund.»</verse>
      </chapter>
      <chapter osisID='Nah.2'>
        <verse osisID='Nah.2.1'>En folkförskingrare drager upp mot dig; bevaka dina fästen. Speja utåt vägen, omgjorda dina länder bruka din kraft, så mycket du förmår.</verse>
        <verse osisID='Nah.2.2'>Ty HERREN vill återställa Jakobs höghet såsom Israels höghet, då nu plundrare så hava ödelagt dem och så fördärvat deras vinträd.</verse>
        <verse osisID='Nah.2.3'>Hans hjältars sköldar äro färgade röda, stridsmännen gå klädda i scharlakan; vagnarna gnistra av eld, när han gör dem redo till strid; och man skakar lansar av cypressträ.</verse>
        <verse osisID='Nah.2.4'>På vägarna storma vagnarna fram, de köra om varandra på fälten; såsom bloss äro de att skåda lika ljungeldar fara de åstad.</verse>
        <verse osisID='Nah.2.5'>Han vet nogsamt vilka väldiga kämpar han äger; de störta överända, där de rusa framåt. De hasta mot stadens murar, och stormtaken göras redo.</verse>
        <verse osisID='Nah.2.6'>Strömportarna måste öppna sig, och palatset försmälter av ångest.</verse>
        <verse osisID='Nah.2.7'>Ja, domen står fast: hon bliver blottad, bortsläpad; hennes tärnor måste sucka likasom duvor och slå sig för sitt bröst.</verse>
        <verse osisID='Nah.2.8'>I all sin tid var Nineve lik en vattenrik damm, men nu flyr vattnet bort. »Stannen!  Stannen!»  -- Nej, ingen vänder sig om.</verse>
        <verse osisID='Nah.2.9'>Röven nu silver, röven guld. Här finnas skatter utan ände, överflöd på alla dyrbara håvor.</verse>
        <verse osisID='Nah.2.10'>Ödeläggelse och förödelse och förstörelse! Förfärade hjärtan och skälvande knän! Darrande länder allestädes! Allas ansikten hava skiftat färg.</verse>
        <verse osisID='Nah.2.11'>Var är nu lejonens kula, den plats där de unga lejonen förtärde sitt rov, där lejonet och lejoninnan hade sin gång, där lejonungen gick omkring, utan att någon skrämde bort den?</verse>
        <verse osisID='Nah.2.12'>Var är lejonet som tog rov, så mycket dess ungar ville hava, och dödade åt sina lejoninnor, ja, uppfyllde sina hålor med rov och sina kulor med rövat gods?</verse>
        <verse osisID='Nah.2.13'>Se, jag skall vända mig mot dig, säger HERREN Sebaot; dina vagnar skall jag låta gå upp i rök, och dina unga lejon skall svärdet förtära. Jag skall utrota ditt rövade gods från jorden och man skall ej mer höra dina sändebuds röst</verse>
      </chapter>
      <chapter osisID='Nah.3'>
        <verse osisID='Nah.3.1'>Ve dig, du blodstad, alltigenom så full av lögn och våld, du som aldrig upphör att röva!</verse>
        <verse osisID='Nah.3.2'>Hör, piskor smälla! Hör, vagnshjul dåna! Hästar jaga fram, och vagnar rulla åstad.</verse>
        <verse osisID='Nah.3.3'>Ryttare komma i fyrsprång; svärden ljunga, och spjuten blixtra. Slagna ser man i mängd och lik i stora hopar; igen ände är på döda, man stupar över döda.</verse>
        <verse osisID='Nah.3.4'>Allt detta för den myckna otukt hon bedrev, hon, den fagra och trollkunniga skökan, som prisgav folkslag genom sin otukt och folkstammar genom sina trolldomskonster.</verse>
        <verse osisID='Nah.3.5'>Se, jag skall vända mig mot dig, säger HERREN Sebaot; jag skall lyfta upp ditt mantelsläp över ditt ansikte och låta folkslag se din blygd och konungariken din skam.</verse>
        <verse osisID='Nah.3.6'>Och jag skall kasta på dig vad styggeligt är, jag skall låta dig bliva föraktad, ja, göra dig till ett skådespel.</verse>
        <verse osisID='Nah.3.7'>Var och en som ser dig skall sky dig och skall säga: »Nineve är ödelagt, men vem kan ömka det?» Ja, var finner man någon som vill trösta dig?</verse>
        <verse osisID='Nah.3.8'>Är du då bättre än No-Amon, hon som tronade vid Nilens strömmar, omsluten av vatten -- ett havets fäste, som hade ett hav till mur?</verse>
        <verse osisID='Nah.3.9'>Etiopier i mängd och egyptier utan ände, putéer och libyer voro dig till hjälp.</verse>
        <verse osisID='Nah.3.10'>Också hon måste ju gå i landsflykt och fångenskap, också hennes barn blevo krossade i alla gathörn; om hennes ädlingar kastade man lott, och alla hennes stormän blevo fängslade med kedjor</verse>
        <verse osisID='Nah.3.11'>Så skall ock du bliva drucken och sjunka i vanmakt; också du skall få leta efter något värn mot fienden.</verse>
        <verse osisID='Nah.3.12'>Alla dina fästen likna fikonträd med brådmogen frukt: vid minsta skakning falla de i munnen på den som vill äta dem.</verse>
        <verse osisID='Nah.3.13'>Se, ditt manskap är hos dig såsom kvinnor; ditt lands portar stå vidöppna för dina fiender; eld förtär dina bommar.</verse>
        <verse osisID='Nah.3.14'>Hämta dig vatten till förråd under belägringen, förstärk dina fästen. Stig ned i leran och trampa i murbruket; grip till tegelformen.</verse>
        <verse osisID='Nah.3.15'>Bäst du står där, skall elden förtära dig och svärdet utrota dig. Ja, såsom av gräsmaskar skall du bliva uppfrätt, om du ock själv samlar skaror så talrika som gräsmaskar, skaror så talrika som gräshoppor.</verse>
        <verse osisID='Nah.3.16'>Om du ock har krämare flera än himmelens stjärnor, så vet: gräsmaskarna fälla sina vingars höljen och flyga bort.</verse>
        <verse osisID='Nah.3.17'>Ja, dina furstar äro såsom gräshoppor och dina hövdingar såsom gräshoppssvärmar: de stanna inom murarna, så länge det är svalt, men när solen kommer fram, då fly de bort, och sedan vet ingen var de finnas.</verse>
        <verse osisID='Nah.3.18'>Dina herdar hava slumrat in, du Assurs konung; dina väldige ligga i ro. Ditt folk är förstrött uppe på bergen, och ingen församlar det.</verse>
        <verse osisID='Nah.3.19'>Det finnes ingen bot för din skada oläkligt är ditt sår. Alla som höra vad som har hänt dig klappa i händerna över dig. Ty över vem gick ej din ondska beständigt?</verse>
      </chapter>
    </div></osisText>
</osis>