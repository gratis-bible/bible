<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/da/dan/lev/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/da">Danish</a> &gt; <a href="/da/dan">Danish Version</a> &gt; <a href="/da/dan/lev">Leviticus</a> &gt <strong>Chapter 13</strong></div><p><span class="verse"><a name="1">1</a>Og HERREN talede til Moses og Aron og sagde:</span> <span class="verse"><a name="2">2</a>Når der på et Menneskes Hud viser sig en Hævelse eller Udslæt eller en lys Plet, som kan blive til Spedalskhed på hans Hud, skal han føres hen til Præsten Aron eller en af hans Sønner, Præsterne.</span> <span class="verse"><a name="3">3</a>Præsten skal da syne det syge Sted på Huden, og når Hårene på det syge Sted er blevet hvide og Stedet ser ud til at ligge dybere end Huden udenom, så er det Spedalskhed, og så skal Præsten efter at have synet ham erklære ham for uren.</span> <span class="verse"><a name="4">4</a>Men hvis det er en hvid Plet på Huden og den ikke ser ud til at ligge dybere end Huden udenom og Hårene ikke er blevet hvide. så skal Præsten lukke den angrebne inde i syv Dage;</span> <span class="verse"><a name="5">5</a>og på den syvende Dag skal Præsten syne ham. Viser det sig da, at Ondet ikke har skiftet Udseende eller bredt sig på Huden, skal Præsten igen lukke ham inde i syv Dage;</span> <span class="verse"><a name="6">6</a>og på den syvende Dag skal Præsten atter syne ham. Hvis det da viser sig, at Ondet er ved at svinde, og at det ikke har bredt sig på Huden, skal Præsten erklære ham for ren; da er det almindeligt Udslæt på Huden; han skal da tvætte sine Klæder og være ren.</span> <span class="verse"><a name="7">7</a>Men hvis Udslættet breder sig på Huden, efter at han har ladet Præsten syne sig for at blive erklæret for ren, og hvis Præsten, når han anden Gang lader sig syne af ham,</span> <span class="verse"><a name="8">8</a>ser, at Udslættet har bredt sig på Huden, så skal Præsten erklære ham for uren; det er Spedalskhed.</span> <span class="verse"><a name="9">9</a>Når et Menneske angribes af Spedalskhed, skal han føres hen til Præsten,</span> <span class="verse"><a name="10">10</a>og Præsten skal syne ham; og når der da viser sig at være en hvid Hævelse på Huden og Hårene derpå er blevet hvide og der vokser vildt Kød i Hævelsen,</span> <span class="verse"><a name="11">11</a>så er det gammel Spedalskhed på hans Hud, og da skal Præsten erklære ham for uren; han behøver ikke at lukke ham inde, thi han er uren.</span> <span class="verse"><a name="12">12</a>Men hvis Spedalskheden bryder ud på Huden og Spedalskheden bedækker hele den angrebnes Hud fra Top til Tå, så vidt Præsten kan se,</span> <span class="verse"><a name="13">13</a>og Præsten ser, at Spedalskheden bedækker hele hans Legeme, så skal han erklære den angrebne for ren; han er blevet helt hvid, han er ren.</span> <span class="verse"><a name="14">14</a>Men så snart der viser sig vildt Kød på ham, er han uren;</span> <span class="verse"><a name="15">15</a>og når Præsten ser det vilde Kød, skal han erklære ham for uren; det vilde Kød er urent, det er Spedalskhed.</span> <span class="verse"><a name="16">16</a>Hvis derimod det vilde Kød forsvinder og han bliver hvid, skal han gå til Præsten;</span> <span class="verse"><a name="17">17</a>og hvis det, når Præsten syner ham, viser sig, at den angrebne er blevet hvid, skal Præsten erklære den angrebne for ren; han er ren.</span> <span class="verse"><a name="18">18</a>Når nogen på sin Hud har haft en Betændelse, som er lægt,</span> <span class="verse"><a name="19">19</a>og der så på det Sted, som var betændt, kommer en hvid Hævelse eller en rødlighvid Plet, skal han lad sig syne af Præsten;</span> <span class="verse"><a name="20">20</a>og hvis Præsten finder, at Stedet ser ud til at ligge dybere end Huden udenom og Hårene derpå er blevet hvide, skal Præsten erklære ham for uren; det er Spedalskhed, der er brudt frem efter Betændelsen.</span> <span class="verse"><a name="21">21</a>Men hvis der, når Præsten syner det, ikke viser sig at være hvide Hår derpå og det ikke ligger dybere end Huden udenom, men er ved at svinde, da skal Præsten lukke ham inde i syv Dage;</span> <span class="verse"><a name="22">22</a>og når det da breder sig på Huden, skal Præsten erklære ham for uren; det er Spedalskhed.</span> <span class="verse"><a name="23">23</a>Men hvis den hvide Plet bliver, som den er, uden at brede sig, da er det et Ar efter Betændelsen, og Præsten skal erklære ham for ren.</span> <span class="verse"><a name="24">24</a>Eller når nogen får et Brandsår på Huden, og det Kød, der vokser i Brandsåret, frembyder en rødlighvid eller hvid Plet,</span> <span class="verse"><a name="25">25</a>så skal Præsten syne ham, og hvis det da viser sig, at Hårene på Pletten er blevet hvide og den ser ud til at ligge dybere end Huden udenom, så er det Spedalskhed, der er brudt frem i Brandsåret; og da skal Præsten erklære ham for uren; det er Spedalskhed.</span> <span class="verse"><a name="26">26</a>Men hvis det, når Præsten synet ham, viser sig, at der ingen hvide Hår er på den lyse Plet, og at en ikke ligger dybere end Huden udenom, men at den er ved at svinde, så skal Præsten lukke ham inde i syv Dage;</span> <span class="verse"><a name="27">27</a>og på den syvende Dag skal Præsten syne ham, og når den da har bredt sig på Huden, skal Præsten erklære ham for uren; det er Spedalskhed.</span> <span class="verse"><a name="28">28</a>Men hvis den lyse Plet bliver, som den er, uden at brede sig på Huden, og er ved at svinde, så er det en Hævelse efter Brandsåret, og da skal Præsten erklære ham for ren; thi det er et Ar efter Brandsåret.</span> <span class="verse"><a name="29">29</a>Når en Mand eller Kvinde angribes i Hoved eller Skæg,</span> <span class="verse"><a name="30">30</a>skal Præsten syne det syge Sted, og hvis det da ser ud til at ligge dybere end Huden udenom og der er guldgule, tynde Hår derpå, så skal Præsten erklære ham for uren; det er Skurv, Spedalskhed i Hoved eller Skæg.</span> <span class="verse"><a name="31">31</a>Men hvis det skurvede Sted, når Præsten syner det, ikke ser ud til at ligge dybere end Huden udenom, uden at dog Hårene derpå er sorte, da skal Præsten lukke den skurvede inde i syv dage;</span> <span class="verse"><a name="32">32</a>og på den syvende Dag skal Præsten syne ham, og hvis da Skurven ikke har bredt sig og der ikke er kommet guldgule Hår derpå og Skurven ikke ser ud til at ligge dybere end Huden udenom,</span> <span class="verse"><a name="33">33</a>da skal den angrebne lade sig rage uden dog at lade det skurvede Sted rage; så skal Præsten igen lukke den skurvede inde i syv Dage.</span> <span class="verse"><a name="34">34</a>På den syvende Dag skal Præsten syne Skurven, og hvis det da viser sig, at Skurven ikke har bredt sig på Huden, og at den ikke ser ud til at ligge dybere end Huden udenom, så skal Præsten erklære ham for ren; da skal han tvætte sine Klæder og være ren.</span> <span class="verse"><a name="35">35</a>Men hvis Skurven breder sig på Huden, efter at han er erklæret for ren,</span> <span class="verse"><a name="36">36</a>da skal Præsten syne ham; og hvis det så viser sig, at Skurven har bredt sig, behøver Præsten ikke at undersøge, om der er guldgule Hår; han er uren.</span> <span class="verse"><a name="37">37</a>Men hvis Skurven ikke har skiftet Udseende og der er vokset sorte Hår frem derpå, da er Skurven lægt; han er ren, og Præsten skal erklære ham for ren.</span> <span class="verse"><a name="38">38</a>Når en Mand eller Kvinde får lyse Pletter, hvide Pletter på Huden,</span> <span class="verse"><a name="39">39</a>skal Præsten syne dem; og hvis der da på deres Hud viser sig hvide Pletter, det er ved at svinde, er det Blegner, der er brudt ud på Huden; han er ren.</span> <span class="verse"><a name="40">40</a>Når nogen bliver skaldet på Baghovedet, så er han kun isseskaldet; han er ren.</span> <span class="verse"><a name="41">41</a>Og hvis han bliver skaldet ved Panden og Tindingerne, så er han kun pandeskaldet; han er ren.</span> <span class="verse"><a name="42">42</a>Men kommer der på hans skaldede isse eller Pande et rødlighvidt Sted, er det Spedalskhed. der bryder frem på hans skaldede Isse eller Pande.</span> <span class="verse"><a name="43">43</a>Så skal Præsten syne ham, og viser det sig da, at Hævelsen på det syge Sted på hans skaldede Isse eller Pande er rødlighvid, af samme Udseende som Spedalskhed på Huden,</span> <span class="verse"><a name="44">44</a>så er han spedalsk; han er uren, og Præsten skal erklære ham for uren; på sit Hoved er han angrebet.</span> <span class="verse"><a name="45">45</a>Den, der er spedalsk, den, som lider af Sygdommen, skal gå med sønder1evne Klæder, hans Hår skal vokse frit, han skal tilhylle sit Skæg, og: "uren, uren!" skal han råbe.</span> <span class="verse"><a name="46">46</a>Så længe han er angrebet, skal han være uren; uren er han, for sig selv skal han bo, uden for Lejren skal hans Opholdsted være.</span> <span class="verse"><a name="47">47</a>Når der kommer Spedalskhed på en Klædning enten af Uld eller Lærred</span> <span class="verse"><a name="48">48</a>eller på vævet eller knyttet Stof af Lærred eller Uld eller på Læder eller Læderting af enhver Art</span> <span class="verse"><a name="49">49</a>og det angrebne Sted på Klædningen, Læderet, det vævede eller knyttede Stof eller Lædertingene viser sig at være grønligt eller rødligt, så er det Spedalskhed og skal synes af Præsten.</span> <span class="verse"><a name="50">50</a>Og når Præsten har synet Skaden, skal han lukke den angrebne Ting inde i syv Dage.</span> <span class="verse"><a name="51">51</a>På den syvende Dag skal han syne den angrebne Ting, og dersom Skaden har bredt sig på Klædningen, det vævede eller knyttede Stof eller Læderet, de forskellige Læderting, så er Skaden ondartet Spedalskhed, det er urent.</span> <span class="verse"><a name="52">52</a>Da skal han brænde Klædningen eller det af Uld eller Lærred vævede eller knyttede Stof eller alle de Læderting, som er angrebet; thi det er ondartet Spedalskhed, det skal opbrændes.</span> <span class="verse"><a name="53">53</a>Men hvis Præsten finder, at Skaden ikke har bredt sig på Klædningen eller det vævede eller knyttede Stof eller på de forskellige Slags Læderting,</span> <span class="verse"><a name="54">54</a>så skal Præsten påbyde, at den angrebne Ting skal tvættes, og derpå igen lukke den inde i syv Dage.</span> <span class="verse"><a name="55">55</a>Præsten skal da syne den angrebne Ting, efter at den er tvættet, og viser det sig da, at Skaden ikke har skiftet Udseende, så er den uren, selv om Skaden ikke har bredt sig; du skal opbrænde den; det er ædende Udslæt på Retten eller Vrangen.</span> <span class="verse"><a name="56">56</a>Men hvis det, når Præsten syner det, viser sig, at Skaden er ved at svinde efter Tvætningen, så skal han rive det angrebne Sted af Klædningen eller Læderet eller det vævede eller knyttede Stof.</span> <span class="verse"><a name="57">57</a>Viser det sig da igen på Klædningen eller det vævede eller knyttede Stof eller de forskellige Læderling, da er det Spedalskhed, der er ved at bryde ud; du skal opbrænde de angrebne Ting.</span> <span class="verse"><a name="58">58</a>Men den Klædning eller det vævede eller knyttede Stof eller de forskellige Læderting, hvis Skade svinder efter Tvætningen, skal tvættes på ny; så er det rent.</span> <span class="verse"><a name="59">59</a>Det er Loven om Spedalskhed på Klæder af Uld eller Lærred eller på vævet eller knyttet Stof eller på alskens Læderting; efter den skal de erklæres for rene eller urene.</span> </p></div</div></div></body></html>