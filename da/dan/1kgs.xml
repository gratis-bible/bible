<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='dan' xml:lang='da'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='dan'>
        <title>Danish Version</title>
        <contributor>
        The Unbound Bible
        Biola University: Administrative Computing
        13800 Biola Ave.
        La Mirada, CA 90639
        United States of America
        562-903-4722 
    </contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>The electronic edition of this Bible comes from the Danish 1933 edition. The Old Testament is an update from the 1931 edition, and the New Testament is an update from the 1907 edition.</description>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>dan</identifier>
        <source>ftp://unboundftp.biola.edu/pub/danish1933_utf8.zip</source>
        <language type='IETF'>da</language>
        <relation/>
        <coverage>provide the bible to the world</coverage>
        <rights>I think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='1Kgs'>
      <chapter osisID='1Kgs.1'>
        <verse osisID='1Kgs.1.1'>Da Kong David var gammel og til års, kunne han ikke blive varm, skønt man dækkede ham til med Tæpper.</verse>
        <verse osisID='1Kgs.1.2'>Da sagde hans Folk til ham: "Det er bedst, man søger efter en ung Jomfru til min Herre Kongen, for at hun kan være om Kongen og pleje ham; når hun ligger i din Favn, bliver min Herre Kongen varm!"</verse>
        <verse osisID='1Kgs.1.3'>Så søgte de efter en smuk ung Pige i hele Israels Land og fandt Abisjag fra Sjunem og bragte hende til Kongen.</verse>
        <verse osisID='1Kgs.1.4'>Hun var en såre smuk Pige: og hun plejede kongen og gik ham til Hånde; men Kongen havde ikke Omgang med hende.</verse>
        <verse osisID='1Kgs.1.5'>Adonija, Haggits Søn, dristede sig til at sige: "Jeg vil være Konge!" Og han skaffede sig Vogne og Heste og halvtredsindstyve Mænd til at løbe foran sig.</verse>
        <verse osisID='1Kgs.1.6'>Hans Fader havde ingen Sinde irettesat ham og sagt: "Hvorfor bærer du dig således ad?" Han havde et såre smukt Ydre og var den ældste efter Absalom.</verse>
        <verse osisID='1Kgs.1.7'>Han underhandlede med Joab, Zerujas Søn, og Præsten Ebjatar; de tog Adonijas Parti og støttede ham,</verse>
        <verse osisID='1Kgs.1.8'>mens Præsten Zadok, Jojadas Søn Benaja, Profeten Natan, Sjim i og Re'i og Davids Kærnetropper ikke sluttede sig til Adonija.</verse>
        <verse osisID='1Kgs.1.9'>Adonija lod nu slagte Små kvæg, Hornkvæg og Fedekvæg ved Slangestenen, der står ved Rogelkilden, og indbød alle sine Brødre, Kongesønnerne, og alle de judæiske Mænd, der stod i Kongens Tjeneste;</verse>
        <verse osisID='1Kgs.1.10'>men Profeten Natan, Benaja, Kærnetropperne og sin Broder Salomo indbød han ikke.</verse>
        <verse osisID='1Kgs.1.11'>Da sagde Natan til Batseba, Salomos Moder: "Du har vel hørt, at Adonija, Haggits Søn, har opkastet sig til Konge uden vor Herre Davids Vidende?</verse>
        <verse osisID='1Kgs.1.12'>Lad mig nu give dig et Råd, for at du kan redde dit eget og din søn Salomos Liv:</verse>
        <verse osisID='1Kgs.1.13'>Du skal gå ind til Kong David og sige til ham: Herre konge, du har jo tilsvoret din Trælkvinde: Din Søn Salomo skal være Konge efter mig og sidde på min Trone! Hvorfor har da Adonija opkastet sig til Konge?</verse>
        <verse osisID='1Kgs.1.14'>Og medens du endnu står og taler med Kongen, kommer jeg til og bekræfter dine Ord!"</verse>
        <verse osisID='1Kgs.1.15'>Da gik Batseba ind til kongen i hans Værelse - Kongen var meget gammel, og Abisjag fra Sjunem gik ham til Hånde -</verse>
        <verse osisID='1Kgs.1.16'>og Batseba bøjede sig og kastede sig til Jorden for Kongen. Da sagde Kongen: "Hvad ønsker du?"</verse>
        <verse osisID='1Kgs.1.17'>Hun svarede: "Herre, du har jo tilsvoret din Trælkvinde ved HERREN din Gud: Din Søn Salomo skal være konge efter mig og sidde på min Trone!</verse>
        <verse osisID='1Kgs.1.18'>Men se, nu har Adonija opkastet sig til Konge uden dit Vidende, Herre Konge!</verse>
        <verse osisID='1Kgs.1.19'>Han har ladet slagte Hornkvæg, Fedekvæg og Småkvæg i Mængde og indbudt alle Kongesønnerne, Præsten Ebjatar og Hærføreren Joab, men din Træl Salomo har han ikke indbudt.</verse>
        <verse osisID='1Kgs.1.20'>På dig, Herre Konge, er hele Israels Øjne rettet, for at du skal give dem til Kende, hvem der skal være din Efterfølger og sidde på min Herre Kongens Trone.</verse>
        <verse osisID='1Kgs.1.21'>Ellers gælder det mit og min Søn Salomos Liv, når min Herre Kongen har lagt sig til Hvile hos sine Fædre!"</verse>
        <verse osisID='1Kgs.1.22'>Medens hun endnu talte med Kongen, kom Profeten Natan,</verse>
        <verse osisID='1Kgs.1.23'>og det blev meldt Kongen: "Profeten Natan er her!" Så trådte han frem for Kongen og kastede sig på sit Ansigt til Jorden for ham.</verse>
        <verse osisID='1Kgs.1.24'>Derpå sagde Natan: "Herre konge, du har vel sagt, at Adonija skal være Konge efter dig og sidde på din Trone?</verse>
        <verse osisID='1Kgs.1.25'>Thi han er i Dag draget ned og har ladet slagte Hornkvæg, Fedekvæg og Småkvæg i Mængde og indbudt alle Kongesønnerne, Hærførerne og Præsten Ebjatar, og nu spiser og drikker de sammen med ham og råber: Leve Kong Adonija!</verse>
        <verse osisID='1Kgs.1.26'>Men han har hverken indbudt mig, din Træl, eller Præsten Zadok eller Benaja, Jojadas Søn, eller din Træl Salomo!</verse>
        <verse osisID='1Kgs.1.27'>Er det virkelig sket efter min Herre Kongens Befaling, uden at du har ladet dine Trælle vide, hvem der skal sidde på min Herre Kongens Trone efter dig?"</verse>
        <verse osisID='1Kgs.1.28'>Da svarede Kong David: "Kald mig Batseba hid!" Og hun trådte frem for Kongen og stillede sig foran ham.</verse>
        <verse osisID='1Kgs.1.29'>Da svor Kongen og sagde: "Så sandt HERREN, der udløste mig af al min Nød, lever:</verse>
        <verse osisID='1Kgs.1.30'>Som jeg tilsvor dig ved HERREN, Israels Gud, at din Søn Salomo skulde være Konge efter mig og sidde på min Trone i mit Sted, således vil jeg handle i Dag!"</verse>
        <verse osisID='1Kgs.1.31'>Da bøjede Batseba sig med sit Ansigt til Jorden og faldt ned for Kongen og sagde: "Måtte min Herre, Kong David, leve evindelig!"</verse>
        <verse osisID='1Kgs.1.32'>Derpå sagde Kong David: "Kald mig Præsten Zadok, Profeten Natan og Benaja, Jojadas Søn, hid!" Og de trådte frem for Kongen.</verse>
        <verse osisID='1Kgs.1.33'>Da sagde Kongen til dem: "Tag eders Herres Folk med eder, sæt min Søn Salomo på mit eget Muldyr og før ham ned til Gihon.</verse>
        <verse osisID='1Kgs.1.34'>Der skal Præsten Zadok og Profeten Natan salve ham til Konge over Israel, og I skal støde i Hornet og råbe: Leve Kong Salomo!</verse>
        <verse osisID='1Kgs.1.35'>Så skal I følge ham herop, og han skal gå hen og sætte sig på min Trone og være Konge i mit Sted; thi det er ham, jeg har udset til Fyrste over Israel og Juda!"</verse>
        <verse osisID='1Kgs.1.36'>Da svarede Benaja, Jojadas Søn, Kongen: "Det ske! Måtte HERREN, min Herre Kongens Gud, gøre således!</verse>
        <verse osisID='1Kgs.1.37'>Måtte HERREN være med Salomo, som han har været med min Herre Kongen, og gøre hans Trone endnu mægtigere end min Herre kong Davids!"</verse>
        <verse osisID='1Kgs.1.38'>Derpå drog Præsten Zadok, Profeten Natan og Benaja, Jojadas Søn, og Kreterne og Pleterne ned og satte Salomo på Kong Davids Muldyr og førte ham til Gihon;</verse>
        <verse osisID='1Kgs.1.39'>og Præsten Zadok tog Oliehornet fra Teltet og salvede Salomo; de stødte i Hornet, og hele Folket råbte: "Leve Kong Salomo!"</verse>
        <verse osisID='1Kgs.1.40'>Så fulgte hele Folket ham op og Folket spillede på Fløjter og jublede højt, så at Jorden var ved at revne af deres Råb.</verse>
        <verse osisID='1Kgs.1.41'>Det hørte Adonija og alle hans Gæster, netop som de var færdige med Måltidet, og da Joab hørte Hornets klang, sagde han: "Hvorfor er der så stort Røre i Byen?"</verse>
        <verse osisID='1Kgs.1.42'>Endnu medens han talte, kom Jonatan, Præsten Ebjatars Søn. Adonija sagde: "Kom herhen, thi du er en brav Mand og bringer godt nyt!"</verse>
        <verse osisID='1Kgs.1.43'>Men Jonatan svarede og sagde til Adonija: "Tværtimod; vor Herre Kong David har gjort Salomo til Konge!</verse>
        <verse osisID='1Kgs.1.44'>Kongen sendte Præsten Zadok, Profeten Natan, Benaja, Jojadas Søn, og Kreterne og Pleterne med ham, og de satte ham på Kongens Muldyr;</verse>
        <verse osisID='1Kgs.1.45'>og Præsten Zadok og Profeten Natan salvede ham til Konge ved Gihon; derefter drog de under Jubel op derfra, og der blev Røre i Byen; det var den Larm, I hørte.</verse>
        <verse osisID='1Kgs.1.46'>Salomo satte sig også på Kongetronen;</verse>
        <verse osisID='1Kgs.1.47'>tilmed kom Kongens Folk og lykønskede vor Herre Kong David med de Ord: Måtte din Gud gøre Salomos Navn endnu herligere end dit og hans Trone mægtigere end din! Og Kongen tilbad på sit Leje;</verse>
        <verse osisID='1Kgs.1.48'>ydermere sagde han: Lovet være HERREN, Israels Gud, som i Dag har ladet en Mand sætte sig på min Trone, endnu medens jeg selv kan se det!"</verse>
        <verse osisID='1Kgs.1.49'>Da blev alle Adonijas Gæster skrækslagne og brød op og gik hver sin Vej;</verse>
        <verse osisID='1Kgs.1.50'>men Adonija frygtede for Salomo og ilede hen og greb fat om Alterets Horn.</verse>
        <verse osisID='1Kgs.1.51'>Og man meldte Salomo: "Se, Adonija frygter for Kong Salomo, og se, han har grebet fat om Alterets Horn og siger: Kong Salomo skal først sværge mig til, at han ikke vil lade sin Træl slå ihjel med Sværd!"</verse>
        <verse osisID='1Kgs.1.52'>Da sagde Salomo: "Dersom han opfører sig som en brav Mand, skal der ikke krummes et Hår på hans Hoved; men gribes han i noget ondt, skal han dø!"</verse>
        <verse osisID='1Kgs.1.53'>Derpå sendte Kong Salomo Bud og lod ham hente ned fra Alteret; og han kom og kastede sig ned for Kong Salomo. Da sagde Salomo til ham: "Gå til dit Hjem!"</verse>
      </chapter>
      <chapter osisID='1Kgs.2'>
        <verse osisID='1Kgs.2.1'>Da det nu lakkede ad Enden med Davids Liv, gav han sin Søn Salomo disse Befalinger:</verse>
        <verse osisID='1Kgs.2.2'>"Jeg går nu al Kødets Gang; så vær nu frimodig og vis dig som en Mand!</verse>
        <verse osisID='1Kgs.2.3'>Og hold HERREN din Guds Forskrifter, så du vandrer på hans Veje og, holder hans Anordninger, Bud, Bestemmelser og Vidnesbyrd, således som skrevet står i Mose Lov, for at du må have Lykken med dig i alt, hvad du gør, og i alt, hvad du tager dig for,</verse>
        <verse osisID='1Kgs.2.4'>for at HERREN kan opfylde den Forjættelse, han gav mig, da han sagde: Hvis dine Sønner vogter på deres Vej, så de vandrer i Trofasthed for mit Åsyn af hele deres Hjerte og hele deres Sjæl, skal der aldrig fattes dig en Efterfølger på Israels Trone!</verse>
        <verse osisID='1Kgs.2.5'>Du ved jo også, hvad Joab, Zerujas Søn, har voldet mig, hvorledes han handlede mod Israels to Hærførere, Abner, Ners Søn, og Amasa, Jeters Søn, hvorledes han slog dem ihjel og således i Fredstid hævnede Blod, der var udgydt i Krig, og besudlede Bæltet om min Lænd og Skoene på mine Fødder med uskyldigt Blod;</verse>
        <verse osisID='1Kgs.2.6'>gør derfor, som din Klogskab tilsiger dig, og lad ikke hans grå Hår stige ned i Dødsriget med Fred.</verse>
        <verse osisID='1Kgs.2.7'>Men mod Gileaditen Barzillajs Sønner skal du vise Godhed, og de skal have Plads mellem dem, der spiser ved dit Bord, thi på den Måde kom de mig i Møde, da jeg måtte flygte for din Broder Absalom.</verse>
        <verse osisID='1Kgs.2.8'>Og se, så har du hos dig Benjaminiten Simeon, Geras Søn, fra Bahurim, ham, som udslyngede en grufuld Forbandelse imod mig, dengang jeg drog til Mahanajim. Da han senere kom mig i Møde ved Jordan, tilsvor jeg ham ved HERREN: Jeg vil ikke slå dig ihjel med Sværd!</verse>
        <verse osisID='1Kgs.2.9'>Men du skal ikke lade ham ustraffet, thi du er en klog Mand og vil vide, hvorledes du skal handle med ham, og bringe hans grå Hår blodige ned i Dødsriget."</verse>
        <verse osisID='1Kgs.2.10'>Så lagde David sig til Hvile hos sine Fædre og blev jordet i Davidsbyen.</verse>
        <verse osisID='1Kgs.2.11'>Tiden, han havde været Konge over Israel, udgjorde fyrretyve År; i Hebron herskede han syv År, i Jerusalem tre og tredive År.</verse>
        <verse osisID='1Kgs.2.12'>Derpå satte Salomo sig på sin Fader Davids Trone, og hans Herredømme blev såre stærkt.</verse>
        <verse osisID='1Kgs.2.13'>Men Adonija, Haggits Søn, kom til Batseba, Salomos Moder. Hun spurgte da: "Kommer du for det gode?" Han svarede: "Ja, jeg gør!"</verse>
        <verse osisID='1Kgs.2.14'>Og han fortsatte: "Jeg har en Sag at tale med dig om." Hun svarede: "Så tal!"</verse>
        <verse osisID='1Kgs.2.15'>Da sagde han: "Du ved at Kongeværdigheden tilkom mig, og at hele Israel havde Blikket rettet på mig som den, der skulde være Konge; dog gik Kongeværdigbeden over til min Broder, thi HERREN lod det tilfalde ham.</verse>
        <verse osisID='1Kgs.2.16'>Men nu har jeg een eneste Bøn til dig; du må ikke afvise mig!" Hun svarede: "Så tal!"</verse>
        <verse osisID='1Kgs.2.17'>Da sagde han: "Sig til Kong Salomo - dig vil han jo ikke afvise - at han skal give mig Abisj fra Sjunem til Ægte!"</verse>
        <verse osisID='1Kgs.2.18'>Og Batseba svarede: "Vel, jeg skal tale din Sag hos Kongen!"</verse>
        <verse osisID='1Kgs.2.19'>Derpå begav Batseba sig til Kong Salomo for at tale Adonijas Sag; og Kongen rejste sig, gik hende i Møde og bøjede sig for hende; derpå satte han sig på sin Trone og lod også en Trone sætte frem til Kongemoderen, og hun satte sig ved hans højre Side.</verse>
        <verse osisID='1Kgs.2.20'>Så sagde hun: "Jeg har en eneste ringe Bøn til dig; du må ikke afvise mig!" Kongen svarede: "Kom med din Bøn, Moder, jeg vil ikke afvise dig!"</verse>
        <verse osisID='1Kgs.2.21'>Da sagde hun: "Lad din Broder Adonija få Abisjag fra Sjunem til Hustru!"</verse>
        <verse osisID='1Kgs.2.22'>Men Kong Salomo svarede sin Moder: "Hvorfor beder du om Abisjag fra Sjunem til Adonija? Du skulde hellere bede om Kongeværdigheden til ham; han er jo min ældre Broder, og Præsten Ebjatar og Joab, Zerujas Søn, står på hans Side!"</verse>
        <verse osisID='1Kgs.2.23'>Og Kong Salomo svor ved HERREN: "Gud ramme mig både med det ene og det andt, om ikke det Ord skal koste Adonija Livet!</verse>
        <verse osisID='1Kgs.2.24'>Så sandt HERREN lever, som indsatte mig og gav mig Plads på min Fader Davids Trone og byggede mig et Hus, som han lovede: Endnu i Dag skal Adonija miste Livet!"</verse>
        <verse osisID='1Kgs.2.25'>Derpå gav Kong Salomo Benaja, Jojadas Søn, Ordre til at hugge ham ned; således døde han.</verse>
        <verse osisID='1Kgs.2.26'>Men til Præsten Ebjatar sagde Kongen: "Begiv dig til din Landejendom i Anatot, thi du har forbrudt dit Liv; og når jeg ikke dræber dig i Dag, er det, fordi du bar den Herre HERRENs Ark foran min Fader David og delte alle min Faders Lidelser!"</verse>
        <verse osisID='1Kgs.2.27'>Derpå afsatte Salomo Ebjatar fra hans Stilling som HERRENs Præst for at opfylde det Ord, HERREN havde talet mod Elis Hus i Silo.</verse>
        <verse osisID='1Kgs.2.28'>Da Rygtet, herom nåede Joab - Joab havde jo sluttet sig til Adonijas Parti, medens han ikke havde sluttet sig til Absaloms - søgte han Tilflugt i HERRENs Telt og greb fat om Alterets Horn,</verse>
        <verse osisID='1Kgs.2.29'>og det meldtes Kong Salomo, at Joab havde søgt Tilflugt i HERRENs Telt og stod ved Alteret. Da sendte Salomo Benaja, Jojadas Søn, derhen og sagde: "Gå hen og hug ham ned!"</verse>
        <verse osisID='1Kgs.2.30'>Og da Benaja kom til HERRENs Telt, sagde han til ham: "Således siger Kongen: Kom herud!" Men han svarede: "Nej, her vil jeg dø!" Benaja meldte da tilbage til Kongen, hvad Joab havde sagt og svaret ham.</verse>
        <verse osisID='1Kgs.2.31'>Men Kongen sagde til ham: "Så gør, som han siger, hug ham ned og jord ham og fri mig og min Faders Hus for det uskyldige Blod, Joab har udgydt;</verse>
        <verse osisID='1Kgs.2.32'>HERREN vil lade hans Blodskyld komme over hans eget Hoved, at han huggede to Mænd ned, der var retfærdigere og bedre end han selv, og slog dem ihjel med Sværdet uden min Fader Davids Vidende, Abner, Ners Søn, Israels Hærfører, og Amasa, Jeters Søn, Judas Hærfører;</verse>
        <verse osisID='1Kgs.2.33'>så kommer deres Blod over Joabs og hans, Slægts Hoved evindelig, medens HERREN giver David og hans Slægt, hans Hus og hans Trone Fred til evig Tid!"</verse>
        <verse osisID='1Kgs.2.34'>Da gik Benaja, Jojadas Søn, hen og huggede ham ned og dræbte ham; og han blev jordet i sit Hus i Ørkenen.</verse>
        <verse osisID='1Kgs.2.35'>Og Kongen satte Benaja Jojadas Søn, over Hæren i hans Sted, medens han gav Præsten Zadok Ebjatars Stilling.</verse>
        <verse osisID='1Kgs.2.36'>Derpå lod Kongen Simei kalde og sagde til ham: "Byg dig et Hus i Jerusalem, bliv der og drag ikke bort, hvorhen det end er;</verse>
        <verse osisID='1Kgs.2.37'>thi den Dag du drager bort og overskrider Kedrons Dal, må du vide, du er dødsens; da kommer dit Blod over dit Hoved!"</verse>
        <verse osisID='1Kgs.2.38'>Og Simei svarede Kongen: "Godt! Som min Herre Kongen siger, således vil din Træl gøre!" Simei blev nu en Tid lang i Jerusalem.</verse>
        <verse osisID='1Kgs.2.39'>Men efter tre Års Forløb flygtede to af Simeis Trælle til Ma'akas Søn, Kong Akisj af Gat, og da Simei fik at vide, at hans Trælle var i Gat,</verse>
        <verse osisID='1Kgs.2.40'>brød han op, sadlede sit Æsel og drog til Akisj i Gat for at hente sine Trælle; Simei drog altså af Sted og fik sine Trælle med hjem fra Gat.</verse>
        <verse osisID='1Kgs.2.41'>Men da Salomo fik af vide, at Simei var rejst fra Jerusalem til Gat og kommet tilbage igen,</verse>
        <verse osisID='1Kgs.2.42'>lod Kongen ham kalde og sagde til ham: "Tog jeg dig ikke i Ed ved HERREN, og advarede jeg dig ikke: Den Dag du drager bort og begiver dig andetsteds hen, hvor det end er, må du vide, du er dødsens! Og svarede du mig ikke: Godt! Jeg har hørt det?</verse>
        <verse osisID='1Kgs.2.43'>Hvorfor holdt du da ikke den Ed, du svor ved HERREN, og den Befaling, jeg gav dig?"</verse>
        <verse osisID='1Kgs.2.44'>Endvidere sagde Kongen til Simei: "Du ved selv, og dit Hjerte er sig det bevidst, alt det onde, du gjorde min Fader David; nu lader HERREN din Ondskab komme over dit eget Hoved;</verse>
        <verse osisID='1Kgs.2.45'>men Kong Salomo skal være velsignet, og Davids Trone skal stå urokkelig fast for HERRENs Åsyn til evig Tid!"</verse>
        <verse osisID='1Kgs.2.46'>Derpå gav Kongen Ordre til Benaja, Jojadas Søn, og han gik hen og huggede ham ned; således døde han.</verse>
      </chapter>
      <chapter osisID='1Kgs.3'>
        <verse osisID='1Kgs.3.1'>Da nu Salomo havde fået Kongedømmet sikkert i hænde besvogrede han sig med Farao, Ægypterkongen, idet han ægtede Faraos Datter; og han førte hende ind i Davidsbyen, til han fik sit eget Hus, HERRENs Hus og Muren om Jerusalem bygget færdig.</verse>
        <verse osisID='1Kgs.3.2'>Kun ofrede Folket på Offerhøjene, thi hidindtil var der ikke bygget HERRENs Navn et Hus.</verse>
        <verse osisID='1Kgs.3.3'>Salomo elskede HERREN, så at han vandrede efter sin Fader Davids Anordninger; kun ofrede han på Højene og tændte Offerild der.</verse>
        <verse osisID='1Kgs.3.4'>Og Kongen begav sig til Gibeon for at ofre der; thi det var den store Offerhøj; tusind Brændofre ofrede Salomo på Alteret der.</verse>
        <verse osisID='1Kgs.3.5'>I Gibeon lod HERREN sig til Syne for Salomo i en Drøm om Natten. Og Gud sagde: "Sig, hvad du ønsker, jeg skal give dig!"</verse>
        <verse osisID='1Kgs.3.6'>Da sagde Salomo: "Du viste stor Miskundhed mod din Tjener, min Fader David, der jo også vandrede for dit Åsyn i Troskab, Retfærdighed og Hjertets Oprigtighed; og du lod denne store Miskundhed blive over ham og gav ham en Søn, der nu sidder på hans Trone.</verse>
        <verse osisID='1Kgs.3.7'>Ja, nu har du, HERRE min Gud, gjort din Tjener til Konge i min Fader Davids Sted. Men jeg er ganske ung og ved ikke, hvorledes jeg skal færdes ret;</verse>
        <verse osisID='1Kgs.3.8'>og din Tjener står midt i det Folk, du udvalgte, et stort Folk, som ikke kan tælles eller udregnes, så mange er de.</verse>
        <verse osisID='1Kgs.3.9'>Giv derfor din Tjener et lydhørt Hjerte, så han kan dømme dit Folk og skelne mellem godt og ondt; thi hvem kan dømme dette dit store Folk!"</verse>
        <verse osisID='1Kgs.3.10'>Det vakte HERRENs Velbehag, at Salomo bad derom;</verse>
        <verse osisID='1Kgs.3.11'>og Gud sagde til ham: "Fordi du bad om dette og ikke om et langt Liv, ej heller om Rigdom eller om dine Fjenders Liv, men om Forstand til at skønne, hvad ret er,</verse>
        <verse osisID='1Kgs.3.12'>se, derfor vil jeg gøre, som du beder: Se, jeg giver dig et viist og forstandigt Hjerte, så at din Lige aldrig før har været, ej heller siden skal fremstå;</verse>
        <verse osisID='1Kgs.3.13'>men jeg giver dig også, hvad du ikke bad om, både Rigdom og Ære, så at du ikke skal have din Lige blandt Konger, så længe du lever.</verse>
        <verse osisID='1Kgs.3.14'>Og hvis du vandrer på mine Veje, så du holder mine Anordninger og Bud, således som din Fader David gjorde, vil jeg give dig et langt Liv."</verse>
        <verse osisID='1Kgs.3.15'>Da vågnede Salomo, og se, det var en Drøm. Derpå begav han sig til Jerusalem og stillede sig foran HERRENs Pagts Ark og ofrede Brændofre, bragte Takofre og gjorde et Gæstebud for alle sine Folk.</verse>
        <verse osisID='1Kgs.3.16'>På den Tid kom to Skøger til Kongen og trådte frem for ham.</verse>
        <verse osisID='1Kgs.3.17'>Den ene Kvinde sagde: "Hør mig, Herre! Jeg og den Kvinde der bor i Hus sammen. Hjemme i vort Hus fødte jeg i hendes Nærværelse et Barn,</verse>
        <verse osisID='1Kgs.3.18'>og tre Dage efter min Nedkomst fødte også hun et Barn. Vi var sammen; der var ingen andre hos os i Huset, vi to var ene i Huset.</verse>
        <verse osisID='1Kgs.3.19'>Så døde hendes Dreng om Natten, fordi hun kom til at ligge på ham;</verse>
        <verse osisID='1Kgs.3.20'>men midt om Natten, medens din Trælkvinde sov, stod hun op og tog min Dreng fra min Side og lagde ham ved sit Bryst; men sin døde Dreng lagde hun ved mit Bryst.</verse>
        <verse osisID='1Kgs.3.21'>Da jeg så om Morgenen rejste mig for at give min Dreng at die, se, da var han død; men da jeg så nøje på ham om Morgenen, se, da var det ikke min Dreng, ham, som jeg havde født!"</verse>
        <verse osisID='1Kgs.3.22'>Men den anden Kvinde sagde: "Det er ikke sandt; den levende er min Dreng, og den døde er din!" Og den første sagde: "Nej, den døde er din Dreng, og den levende er min!" Således mundhuggedes de foran Kongen.</verse>
        <verse osisID='1Kgs.3.23'>Da sagde Kongen: "Den ene siger: Han her, den levende, er min Dreng, den døde er din! Og den anden siger: Nej, den døde er din Dreng, den levende min!"</verse>
        <verse osisID='1Kgs.3.24'>Derpå sagde Kongen: "Hent mig et Sværd!" Og de bragte Kongen et.</verse>
        <verse osisID='1Kgs.3.25'>Da sagde Kongen: "Hug det levende Barn over og giv hver af dem det halve!"</verse>
        <verse osisID='1Kgs.3.26'>Da rørte Kærligheden til Barnet sig heftigt i den Kvinde, som var Moder til det levende Barn, og hun sagde til Kongen: "Hør mig, Herre! Giv hende det levende Barn; dræb det endelig ikke!" Men den anden sagde: "Det skal hverken tilhøre mig eller dig, hug det kun over!"</verse>
        <verse osisID='1Kgs.3.27'>Da tog Kongen til Orde og sagde: "Giv hende der det levende Barn og dræb det ikke; thi hun er Moderen!"</verse>
        <verse osisID='1Kgs.3.28'>Og da Israel hørte om den Dom, Kongen havde fældet, fyldtes de alle af Ærefrygt for Kongen; thi de så, at han sad inde med Guds Visdom til at skifte Ret.</verse>
      </chapter>
      <chapter osisID='1Kgs.4'>
        <verse osisID='1Kgs.4.1'>Kong Salomo var Konge over hele Israel</verse>
        <verse osisID='1Kgs.4.2'>Hans øverste Embedsmænd var følgende: Azarja, Zadoks Søn, var Ypperstepræst;</verse>
        <verse osisID='1Kgs.4.3'>Elihoref og Ahija, Sjisjas Sønner, var Statsskrivere; Josjafat, Ahiluds Søn, var Kansler;</verse>
        <verse osisID='1Kgs.4.4'>Benaja, Jojadas Søn, stod i Spidsen for Hæren; Zadok og Ebjatar var Præster;</verse>
        <verse osisID='1Kgs.4.5'>Azarja, Natans Søn, var Overfoged; Præsten Zabud, Natans Søn, var Kongens Ven;</verse>
        <verse osisID='1Kgs.4.6'>Ahisjar var Slotshøvedsmand; Adoniram, Abdas Søn, havde Tilsyn med Hoveriarbejdet.</verse>
        <verse osisID='1Kgs.4.7'>Fremdeles havde Salomno tolv Fogeder over hele Israel, som skulde sørge for Kongens og Hoffets Underhold, hver af dem en Måned om Året.</verse>
        <verse osisID='1Kgs.4.8'>Deres Navne var: Hurs Søn i Efraims Bjerge;</verse>
        <verse osisID='1Kgs.4.9'>Dekers Søn i Makaz-Sja'albim, Bet-Sjemesj og Elon indtil Bet-Hanan;</verse>
        <verse osisID='1Kgs.4.10'>Heseds Søn i Arubbot; han havde Soko og hele Hefers Land;</verse>
        <verse osisID='1Kgs.4.11'>Abinadabs Søn havde hele Dors Højland; han var gift med Salomos Datter Tafat;</verse>
        <verse osisID='1Kgs.4.12'>Ba'ana, Ahiluds Søn, havde Ta'anak, Megiddo og hele Bet- Sjean op til Zaretan, neden for Jizre'el fra Bet-Sjean til Abel-Mehola ud over Jokmeam;</verse>
        <verse osisID='1Kgs.4.13'>Gebers Søn i Ramot i Gilead; han havde Manasses Søn Ja'irs Teltbyer i Gilead, og han havde Argoblandet i Basan, tresindstyve store Byer med Mure og Kobberportstænger;</verse>
        <verse osisID='1Kgs.4.14'>Ahinadab, Iddos Søn, havde Mahanajim;</verse>
        <verse osisID='1Kgs.4.15'>Ahima'az i Naftali; han var ligeledes gift med en Datter af Salomo, Basemat;</verse>
        <verse osisID='1Kgs.4.16'>Ba'ana, Husjajs Søn, i Aser og Bealot;</verse>
        <verse osisID='1Kgs.4.17'>Josjafat, Paruas Søn, i Issakar;</verse>
        <verse osisID='1Kgs.4.18'>Sjim'i, Elas Søn, i Benjamin;</verse>
        <verse osisID='1Kgs.4.19'>Geber, Uris Søn, i Gads Land, det Land, der havde tilhørt Amoriiterkongen Sihon og Kong Og af Basan; der var kun een Foged i det Land.</verse>
        <verse osisID='1Kgs.4.20'>Juda og Israel var talrige, så talrige som Sandet ved Havet, og de spiste og drak og var glade.</verse>
        <verse osisID='1Kgs.4.21'>Og Salomo herskede over alle Rigerne fra Floden til Filisternes Land og Ægyptens Grænse og de bragte Gaver og tjente Salomo, så længe han levede.</verse>
        <verse osisID='1Kgs.4.22'>Salomos daglige Bebov af Levnedsmidler var tredive Kor fint Hvedemel og tresindstyve Kor almindeligt Mel,</verse>
        <verse osisID='1Kgs.4.23'>ti Stykker Fedekvæg, tyve Stykker Græskvæg og hundrede Stykker Småkvæg foruden Hjorte, Gazeller, Antiloper og fede Gæs.</verse>
        <verse osisID='1Kgs.4.24'>Thi han herskede over hele Landet hinsides Floden, fra Tifsa til Gaza, over alle Kongerne hinsides Floden, og han håvde Fred rundt om til alle Sider;</verse>
        <verse osisID='1Kgs.4.25'>og Juda og Israel boede trygt, så længe Salomo levede, hver Mand under sin Vinstok og sit Figentræ, fra ban til Be'ersjeba.</verse>
        <verse osisID='1Kgs.4.26'>Og Salomo havde 40 000 Spand Heste til sit Vognhold og 12 000 Ryttere.</verse>
        <verse osisID='1Kgs.4.27'>Og de nævnte Fogeder sørgede for Underhold til Kong Salomo og alle, der havde Adgang til hans Bord, hver i sin Måned, og de lod det ikke skorte på noget;</verse>
        <verse osisID='1Kgs.4.28'>og Byggen og Strået til Hestene og Forspandene bragte de til det Sted, hvor han var, efter som Turen kom til hver enkelt.</verse>
        <verse osisID='1Kgs.4.29'>Gud skænkede Salomo Visdom og Kløgt i såre rigt Mål og en omfattende Forstand, som Sandet ved Havets Bred,</verse>
        <verse osisID='1Kgs.4.30'>så at Salomos Visdom var større end alle Østerlændingenes og alle Ægypternes Visdom.</verse>
        <verse osisID='1Kgs.4.31'>Han var visere end alle andre, ja visere end Ezraiten Etan og visere end Heman, Kalkol og Darda, Mabols Sønner, og hans Ry nåede ud til alle Folkeslag rundt om.</verse>
        <verse osisID='1Kgs.4.32'>Han fremsagde 3000 Tanke sprog, og Tallet på hans Sange var 1 005"</verse>
        <verse osisID='1Kgs.4.33'>Han talte om Træerne lige fra Cederen på Libanon til Ysopen, der vokser frem af Muren; og han talte om Dyrene, Fuglene, Krybdyrene og Fiskene.</verse>
        <verse osisID='1Kgs.4.34'>Fra alle Folkeslag kom man for at lytte til Salomos Visdom, fra alle Jordens Konger, der hørte om hans Visdom.</verse>
      </chapter>
      <chapter osisID='1Kgs.5'>
        <verse osisID='1Kgs.5.1'>Da Kong Hiram af Tyrus hørte, at Salomo var salvet til Konge i stedet for sin Fader, sendte han nogle af sine Folk til ham; thi Hiram havde altid været Davids Ven.</verse>
        <verse osisID='1Kgs.5.2'>Og Salomo sendte Hiram følgende Bud:</verse>
        <verse osisID='1Kgs.5.3'>"Du ved, at min Fader David ikke kunde bygge HERREN sin Guds Navn et Hus for de Kriges Skyld, man fra alle Sider påførte ham, indtil HERREN lagde hans Fjender under hans Fødder.</verse>
        <verse osisID='1Kgs.5.4'>Men nu har HERREN min Gud skaffet mig Ro til alle Sider; der findes ingen Modstandere, og der er ingen Fare på Færde.</verse>
        <verse osisID='1Kgs.5.5'>Se, derfor har jeg i Sinde at bygge HERREN min Guds Navn et Hus efter HERRENs Ord til min Fader David: Din Søn, som jeg sætter på din Trone i dit Sted, han skal bygge Huset for mit Navn.</verse>
        <verse osisID='1Kgs.5.6'>Giv derfor Ordre til, at der fældes Cedre til mig på Libanon. Mine Folk skal arbejde sammen med dine, og jeg vil give dineFolk den Løn, du kræver; thi du ved jo, at der ikke findes nogen hos os, der kan fælde Træer som Zidonierne!"</verse>
        <verse osisID='1Kgs.5.7'>Da Hiram modtog dette Bud fra Salomo, glædede det ham meget, og han sagde: "Lovet være HERREN i dag, fordi han har givet David en viis Søn til at herske over dette store Folk!"</verse>
        <verse osisID='1Kgs.5.8'>Og Hiram sendte Salomo følgende Svar: "Jeg har modtaget det Bud, du sendte mig, og jeg skal opfylde alt, hvad du ønsker med Hensyn til Ceder- og Cyprestræer;</verse>
        <verse osisID='1Kgs.5.9'>mine Folk skal bringe dem fra Libanon ned til Havet, og så skal jeg lade dem samle til Tømmerflåder på Havet og sende dem til det Sted, du anviser mig; der skal jeg lade dem skille ad, så at du kan lade dem hente. Men du vil da også opfylde mit Ønske og sende Fødevarer til mit Hof!"</verse>
        <verse osisID='1Kgs.5.10'>Så sendte Hiram Salomo alt, hvad han ønskede af Ceder- og Cyprestræer;</verse>
        <verse osisID='1Kgs.5.11'>og Salomo sendte Hiram 20 000 Kor Hvede til Underhold for hans Hof og 20 Kor Olie af knuste Oliven. Så meget sendte Salomo Hiram År efter År.</verse>
        <verse osisID='1Kgs.5.12'>Og HERREN gav Salomo Visdom, som han havde lovet ham; og der var Fred mellem Hiram og Salomo, og de sluttede Pagt med hinanden.</verse>
        <verse osisID='1Kgs.5.13'>Kong Salomo udskrev nu Hoveriarbejdere overalt i Israel, og Hoveriarbejderne udgjorde 30 000 Mand.</verse>
        <verse osisID='1Kgs.5.14'>Dem sendte han så til Libanon, et Hold på 10 000 om Måneden, således at de var en Måned på Libanon og to Måneder hjemme. Adoniram havd Tilsyn med Hoveriarbejderne.</verse>
        <verse osisID='1Kgs.5.15'>Salomo havde 70 000 Lastdragere og 80 000 Stenhuggere i Bjergene</verse>
        <verse osisID='1Kgs.5.16'>foruden Overfogeder, der ledede Arbejdet, 3 300 Mand, som havde Opsyn med Folkene, der arbejdede.</verse>
        <verse osisID='1Kgs.5.17'>På Kongens Bud brød de store Stenblokke, kostbare Sten til Templets Grundvold, Kvadersten;</verse>
        <verse osisID='1Kgs.5.18'>og Salomos og Hiroms Bygmestre og Folkene fra Gebal huggede dem til, og de gjorde Træstammerne og Stenene i Stand til Templets Opførelse.</verse>
      </chapter>
      <chapter osisID='1Kgs.6'>
        <verse osisID='1Kgs.6.1'>480 År efter at Israeliterne var vandret ud af Ægypten, i Ziv Måned, det er den anden Måned, i det fjerde År Salomo herskede i Israel, begyndte han at bygge HERREN Templet.</verse>
        <verse osisID='1Kgs.6.2'>Templet, som Kong Salomo byggede HERREN, var tresindstyve Alen langt, tyve Alen bredt og tredive Alen højt.</verse>
        <verse osisID='1Kgs.6.3'>Forhallen foran Templets Hellige var tyve Alen lang, svarende til Templets Bredde, og ti Alen bred.</verse>
        <verse osisID='1Kgs.6.4'>Han forsynede Templet med Gittervinduer i Bjælkerammer,</verse>
        <verse osisID='1Kgs.6.5'>og op til Tempelmuren byggede han en Tilbygning rundt om Templets Mure, rundt om det Hellige og inderhallen, og indrettede Siderum rundt om.</verse>
        <verse osisID='1Kgs.6.6'>Det nederste Rum var fem Alen bredt, det mellemste seks og det tredje syv, thi han byggede Fremspring i Templets Ydermur rundt om, for at man ikke skulde være nødt til at lade Bjælkerne gribe ind i Templets Mure.</verse>
        <verse osisID='1Kgs.6.7'>Ved Templets Opførelsebyggede man med Sten, der var gjort færdige i Stenbrudet, derfor hørtes hverken Lyd af Hamre, Mejsler eller andet Jernværktøj, medens Templet byggedes.</verse>
        <verse osisID='1Kgs.6.8'>Indgangen til det nederste Rum var på Templets Sydside, og derfra førte Vindeltrapper op til det mellemste og derfra igen op til det tredje Rum.</verse>
        <verse osisID='1Kgs.6.9'>Således byggede han Templet færdigt, og han lagde Taget med Bjælker og Planker af Cedertræ.</verse>
        <verse osisID='1Kgs.6.10'>Han byggede Tilbygningen rundt om hele Templet, hvert Stokværk fem Alen højt, og den blev forbundet med Templet med Cederbjælker.</verse>
        <verse osisID='1Kgs.6.11'>Da kom HERRENs Ord til Salomo således:</verse>
        <verse osisID='1Kgs.6.12'>"Dette Hus, som du er ved at bygge - dersom du vandrer efter mine Anordninger og gør efter mine Lovbud og omhyggeligt vandrer efter alle mine Bud, vil jeg på dig stadfæste det Ord, jeg talede til din Fader David, -</verse>
        <verse osisID='1Kgs.6.13'>og tage Bolig blandt Israeliterne og ikke forlade mit Folk Israel."</verse>
        <verse osisID='1Kgs.6.14'>Således byggede Salomo Templet færdigt.</verse>
        <verse osisID='1Kgs.6.15'>Templets Vægge dækkede han indvendig med Cederbrædder; fra Bygningens Gulv til Loftsbjælkerne dækkede han dem indvendig med Træ; og over Templets Gulv lagde han Cypresbrædder.</verse>
        <verse osisID='1Kgs.6.16'>Han dækkede de tyve bageste Alen af Templet med Cederbrædder fra Gulv til Bjælker og indrettede sig Rummet derinde til en Inderhal, det Allerhelligste.</verse>
        <verse osisID='1Kgs.6.17'>Fyrretyve Alen målte det Hellige foran Inderhallen.</verse>
        <verse osisID='1Kgs.6.18'>Templet var indvendig dækket med Cedertræ, udskåret Arbejde i Form af Agurker og Blomsterkranse; alt var af Cedertræ, ikke en Sten var at se.</verse>
        <verse osisID='1Kgs.6.19'>Han indrettede inderhallen inde i Templet for der at opstille HERRENs Pagts Ark.</verse>
        <verse osisID='1Kgs.6.20'>Inderhallen var tyve Alen lang, tyve Alen bred og tyve Alen høj, og han overtrak den med fint Guld. Fremdeles lavede han et Alter af Cedertræ</verse>
        <verse osisID='1Kgs.6.21'>foran Inderhallen og overtrak det med Guld. Og Salomo overtrak Templet indvendig med fint Guld og trak for med Guldkæder.</verse>
        <verse osisID='1Kgs.6.22'>Hele Templet overtrak han med Guld, hele Templet fra den ene Ende til den anden; også hele Alteret foran inderhallen overtrak han med Guld.</verse>
        <verse osisID='1Kgs.6.23'>I Inderhallen satte han to Keruber af vildt Oliventræ, ti Alen høje;</verse>
        <verse osisID='1Kgs.6.24'>den ene Kerubs Vinger var hver fem Alen, der var ti Alen fra den ene Vingespids til den anden;</verse>
        <verse osisID='1Kgs.6.25'>ti Alen målte også den anden Kerub; begge keruber havde samme Mål og Skikkelse;</verse>
        <verse osisID='1Kgs.6.26'>begge Keruber var ti Alen høje.</verse>
        <verse osisID='1Kgs.6.27'>Og han opstillede Keruberne midt i den inderste Del af Templet, og de udbredte deres Vinger således, at den enes ene Vinge rørte den ene Væg og den andens ene Vinge den modsatte Væg, medens de to andre Vinger rørte hinanden midt i Templet.</verse>
        <verse osisID='1Kgs.6.28'>Keruberne overtrak han med Guld.</verse>
        <verse osisID='1Kgs.6.29'>Rundt på alle Vægge i Templet anbragte han udskåret Arbejde, Keruber, Palmer og Blomsterkranse, både i den inderste og den yderste Hal,</verse>
        <verse osisID='1Kgs.6.30'>og Templets Gulv overtrak han med Guld, både i den inderste og den yderste Hal.</verse>
        <verse osisID='1Kgs.6.31'>Til Inderhallens Indgang lod han lave to Dørfløje af vildt Oliventræ; Overliggeren og Dørposterne dannede en Femkant.</verse>
        <verse osisID='1Kgs.6.32'>Og på de to Oliventræsfløje lod han udskære Keruber, Palmer og Blomsterkranse og overtrak dem med Guld, idet han lod Guldet trykke ned i de udskårne Keruber og Palmer.</verse>
        <verse osisID='1Kgs.6.33'>Ligeledes lod han til indgangen til det Hellige lave Dørstolper af vildt Oliventræ, firkantede Dørstolper,</verse>
        <verse osisID='1Kgs.6.34'>og to Dørfløje af Cyprestræ, således at hver af de to Dørfløje bestod af to bevægelige Dørflader;</verse>
        <verse osisID='1Kgs.6.35'>og han lod udskære Keruber, Palmer og Blomsterkranse i dem og overtrak dem med Guld, der lå i et tyndt Lag over de udskårne Figurer.</verse>
        <verse osisID='1Kgs.6.36'>Ligeledes indrettede han den indre Forgård ved at bygge tre Lag Kvadersten og et Lag Cederbjælker.</verse>
        <verse osisID='1Kgs.6.37'>I det fjerde År lagdes Grunden til HERRENs Hus i Ziv Måned;</verse>
        <verse osisID='1Kgs.6.38'>og i det ellevte År i Bul Måned, det er den ottende Måned, fuldførtes Templet i alle dets Dele og Stykker; han byggede på det i syv År.</verse>
      </chapter>
      <chapter osisID='1Kgs.7'>
        <verse osisID='1Kgs.7.1'>På sit Palads byggede Salomo i tretten År; så fik han hele sit Palads færdigt.</verse>
        <verse osisID='1Kgs.7.2'>Han byggede Libanonskovhuset, hundrede Alen langt, halvtredsindstyve Alen bredt og tredive Alen højt, hvilende på tre Rækker Cedersøjler med Skråstøtter af Cedertræ.</verse>
        <verse osisID='1Kgs.7.3'>Det var oven over Rummene tækket med Cederbjælker, der hvilede på fem og fyrretyve Søjler, femten i hver Række.</verse>
        <verse osisID='1Kgs.7.4'>Der var tre Lag Bjælker, og Lysåbning sad over for Lysåbning tre Gange.</verse>
        <verse osisID='1Kgs.7.5'>Alle Døre og Lysåbninger havde firkantede Bjælkerammer, og Lysåbning sad over for Lysåbning tre Gange.</verse>
        <verse osisID='1Kgs.7.6'>Fremdeles opførte han Søjlehallen, halvtredsindstyve Alen lang og tredive Alen bred, med en Hal, Søjler og Trappe foran.</verse>
        <verse osisID='1Kgs.7.7'>Fremdeles opførte han Tronhallen, hvor han holdt Rettergang, Domhallen; den var dækket med Cedertræ fra Gulv til Loft,</verse>
        <verse osisID='1Kgs.7.8'>Hans eget Hus, det, han boede i, i den anden Forgård inden for Hallen, var bygget på samme Måde. Og til Faraos Datter, som Salomo havde ægtet, opførte han et Hus i Lighed med denne Hal.</verse>
        <verse osisID='1Kgs.7.9'>Det hele var af kostbare Sten, tilhugget efter Mål, tilsavet både indvendig og udvendig, lige fra Grunden til Murkanten, hvilket også gjaldt den store Forgård uden om Templets Forgård.</verse>
        <verse osisID='1Kgs.7.10'>Grunden blev lagt med kostbare, store Sten, nogle på ti, andre på otte Alen.</verse>
        <verse osisID='1Kgs.7.11'>Ovenpå lagdes kostbare Sten, tilhugget efter Mål, og Cederbjælker.</verse>
        <verse osisID='1Kgs.7.12'>Den store Forgård var hele Vejen rundt omgivet af tre Lag tilhugne Sten og et Lag Cederbjælker, ligeledes HERRENs Huss Forgård, den indre, og Forgården om Paladsets Forhal.</verse>
        <verse osisID='1Kgs.7.13'>Kong Salomo sendte Bud til Tyrus efter Hiram.</verse>
        <verse osisID='1Kgs.7.14'>Han var Søn af en Enke fra Naftalis Stamme, men hans Fader var en Kobbersmed fra Tyrus. Han sad inde med Visdom, Forstand og Indsigt i at udføre alskens Kobberarbejde; og han kom til Kong Salomo og udførte alt det Arbejde, han skulde have udført.</verse>
        <verse osisID='1Kgs.7.15'>Han støbte de to kobbersøjler foran Forhallen. Den ene var atten Alen høj; den målte tolv Alen i Omkreds; den var hul, og Kobberet var fire Fingerbredder tykt. Ligeså den anden Søjle.</verse>
        <verse osisID='1Kgs.7.16'>Og han lavede to Søjlehoveder til at sidde oven på Søjlerne, støbt af Kobber, hvert Søjlehoved fem Alen højt.</verse>
        <verse osisID='1Kgs.7.17'>Og han lavede to Fletværker, flettet Arbejde, Snore, kædeformet Arbejde, til at dække Søjlehovederne oven på Søjlerne, et Fletværk fil hvert Søjleboved;</verse>
        <verse osisID='1Kgs.7.18'>og han lavede Granatæblerne, to Rækker rundt om det ene Fletværk; der var 200 Granatæbler i Rækker rundt om det ene Søjlehoved; på samme Måde gjorde han også ved det andet.</verse>
        <verse osisID='1Kgs.7.19'>Søjlehovedeme på de to Søjler var liljeformet Arbejde.</verse>
        <verse osisID='1Kgs.7.20'>Søjlehovederne sad på de to Søjler.</verse>
        <verse osisID='1Kgs.7.21'>Derpå opstillede han Søjlerne ved Templets Forhal; den Søjle, han opstillede til højre, kaldte han Jakin, og den, han opstillede til venstre, kaldte han Boaz.</verse>
        <verse osisID='1Kgs.7.22'>Øverst på Søjlerne var der liljeformet Arbejde. Således blev Arbejdet med Søjlerne færdigt.</verse>
        <verse osisID='1Kgs.7.23'>Fremdeles lavede han Havet i støbt Arbejde, ti Alen fra Rand til Rand, helt rundt, fem Alen højt; det målte tredive Alen i Omkreds.</verse>
        <verse osisID='1Kgs.7.24'>Under Randen var det hele Vejen rundt omgivet af agurklignende Prydelser, der nåede helt omkring Havet, tredive Alen; i to Rækker sad de agurklignende Prydelser, støbt i eet dermed.</verse>
        <verse osisID='1Kgs.7.25'>Det stod på tolv Okser, således at tre vendte mod Nord, tre mod Vest, tre mod Syd og tre mod Øst; Havet stod oven på dem; de vendte alle Bagkroppen indad.</verse>
        <verse osisID='1Kgs.7.26'>Det var en Håndsbred tykt, og Randen var formet som Randen på et Bæger, som en udsprungen Lilje. Det tog 2000 Bat.</verse>
        <verse osisID='1Kgs.7.27'>Fremdeles lavede han de ti Vognstel af Kobber; hvert Stel var fire Alen langt, fire Alen bredt og tre Alen højt.</verse>
        <verse osisID='1Kgs.7.28'>Og Stellene var indrettet så ledes: De havde Mellemstykker, og Mellemstykkerne sad mellem Rammestykkerne.</verse>
        <verse osisID='1Kgs.7.29'>På Mellemstykkerne mellem Rammestykkerne var der Løver, Okser og Keruber, ligeledes på Rammestykkerne. Over og under Løverne og Okserne var der Kranse, lavet således, at de hang ned.</verse>
        <verse osisID='1Kgs.7.30'>Hvert Stel havde fire Kobber hjul og Kobberaksler. De fire Hjørner havde Bærearme; under Bækkenet var Bærearmene faststøbt, og midt for hver af dem var der Kranse.</verse>
        <verse osisID='1Kgs.7.31'>Dets Rand var inden for Bærearmene, een Alen høj, og den var rund: også på Randen var der udskåret Arbejde. Mellemstykkerne var firkantede, ikke runde.</verse>
        <verse osisID='1Kgs.7.32'>De fire Hjul sad under Mellemstykkerne, og Hjulenes Akselholdere sad på Stellet; hvert Hjul var halvanden Alen højt.</verse>
        <verse osisID='1Kgs.7.33'>Hjulene var indrettet som Vognhjul, og deres Akselholdere, Fælge, Eger og Nav var alle støbt.</verse>
        <verse osisID='1Kgs.7.34'>Der var en Bæream på hvert Stels fire Hjørner, og Bærearmene var i eet med Stellet;</verse>
        <verse osisID='1Kgs.7.35'>og oven på Stellet var der en Slags Fatning, en halv Alen høj og helt rund; og Akselholdere og Mellemstykker sad fast på Stellet.</verse>
        <verse osisID='1Kgs.7.36'>På Fladerne indgraverede han Keruber, Løver og Palmer, efter som der var Plads til, omgivet af Kranse.</verse>
        <verse osisID='1Kgs.7.37'>Således lavede han de ti Stel; de var alle støbt på samme Måde, med samme Mål og af samme Form.</verse>
        <verse osisID='1Kgs.7.38'>Tillige lavede han ti Kobberbækkener; fyrretyve Bat tog hvert Bækken, og hvert Bækken målte fire Alen, et Bækken til hvert af de ti Stel.</verse>
        <verse osisID='1Kgs.7.39'>Og han satte fem af Stellene ved Templets Sydside, fem ved Nordsiden; og Havet opstillede han ved Templets Sydside, ved det sydøstre Hjørne.</verse>
        <verse osisID='1Kgs.7.40'>Fremdeles lavede Hirom Karrene, Skovlene og Skålene. Der med var Hiram færdig med alt sit Arbejde for Kong Salomo til HERRENs Hus:</verse>
        <verse osisID='1Kgs.7.41'>De to Søjler, og de to kuglefornede Søjlehoveder ovenpå, de to Fletværker til at dække de to kugleformede Søjlehoveder på Søjlerne,</verse>
        <verse osisID='1Kgs.7.42'>de 400 Granatæbler til de to Fletværker, to Rækker Granatæbler til hvert Fletværk til at dække de to kugleformede Søjlehoveder på de to Søjler,</verse>
        <verse osisID='1Kgs.7.43'>de ti Stel med de ti Bækkener på,</verse>
        <verse osisID='1Kgs.7.44'>Havet med de tolv Okser under,</verse>
        <verse osisID='1Kgs.7.45'>Karrene, Skovlene og Skålene. Alle disse Ting, som Hiram lavede for Kong Salomo til HERRENs Hus, var af blankt Kobber.</verse>
        <verse osisID='1Kgs.7.46'>I Jordanegnen lod Kongen dem støbe, ved Adamas Vadested mellem Sukkot og Zaretan.</verse>
        <verse osisID='1Kgs.7.47'>Salomo lod alle Tingene uvejet på Grund af deres såre store Mængde, Kobberet blev ikke vejet.</verse>
        <verse osisID='1Kgs.7.48'>Og Salomo lod alle Tingene, som hørte til HERRENs Hus, lave: Guldalteret, Guldbordet, som Skuebrødene lå på,</verse>
        <verse osisID='1Kgs.7.49'>Lysestagerne, fem til højre og fem til venstre, foran Inderhallen, af purt Guld, med Blomsterbægrene, Lamperne og Lysesaksene af Guld,</verse>
        <verse osisID='1Kgs.7.50'>Fadene, Knivene, Skålene, Kanderne og Panderne af fint Guld, Hængslerne til Dørene for den inderste Hal, det Allerhelligste, og til Dørene for den yderste Hal, det Hellige, af Guld.</verse>
        <verse osisID='1Kgs.7.51'>Da hele Arbejdet, som Salomo lod udføre ved HERRENs Hus, var færdigt, bragte Salomo sin Fader Davids Helliggaver, Sølvet og Guldet, derind og lagde alle Tingene i Skatkamrene i HERRENs Hus.</verse>
      </chapter>
      <chapter osisID='1Kgs.8'>
        <verse osisID='1Kgs.8.1'>Derpå kaldte Salomo Israels Ældste og alle Stammernes Overhoveder, Israeliternes Fædrenehuses Øverster, sammen hos sig i Jerusalem for at føre HERRENs Pagts Ark op fra Davidsbyen, det er Zion.</verse>
        <verse osisID='1Kgs.8.2'>Så samledes alle Israels Mænd hos Kong Salomo på Højtiden i Etanim Måned, det er den syvende Måned.</verse>
        <verse osisID='1Kgs.8.3'>Og alle Israels Ældste kom, og Præsterne bar Arken.</verse>
        <verse osisID='1Kgs.8.4'>Og de bragte HERRENs Ark op tillige med Åbenbaringsteltet og alle de hellige Ting, der var i Teltet; Præsterne og Leviterne bragte dem op.</verse>
        <verse osisID='1Kgs.8.5'>Og Kong Salomo tillige med hele Israels Menighed, som havde givet Møde hos ham foran Arken, ofrede Småkvæg og Hornkvæg, så meget, at det ikke var til at tælle eller overse.</verse>
        <verse osisID='1Kgs.8.6'>Så førte Præsterne HERRENs Pagts Ark ind på dens Plads i Templets Inderhal, det Allerhelligste, og stillede den under Kerubernes Vinger;</verse>
        <verse osisID='1Kgs.8.7'>thi Keruberne udbredte deres Vinger over Pladsen, hvor Arken stod, og således dannede Keruberne et Dække over Arken og dens Bærestænger.</verse>
        <verse osisID='1Kgs.8.8'>Stængerne var så lange, at Enderne af dem kunde ses fra det Hellige foran Inderhallen, men de kunde ikke ses længere ude; og de er der den Dag i Dag.</verse>
        <verse osisID='1Kgs.8.9'>Der var ikke andet i Arken end de to Stentavler, Moses havde lagt ned i den på Horeb, Tavlerne med den Pagt, HERREN havde sluttet med Israeliterne, da de drog bort fra Ægypten.</verse>
        <verse osisID='1Kgs.8.10'>Da Præsterne derpå gik ud af Helligdommen, fyldte Skyen HERRENs Hus,</verse>
        <verse osisID='1Kgs.8.11'>så at Præsterne af Skyen hindredes i at stå og udføre deres Tjeneste; thi HERRENs Herlighed fyldte HERRENs Hus.</verse>
        <verse osisID='1Kgs.8.12'>Ved den Lejlighed sang Salomo: HERREN satte Solen på Himlen, men selv, har han sagt, vil han bo i Mulmet.</verse>
        <verse osisID='1Kgs.8.13'>Nu har jeg bygget dig et Hus til Bolig, et Sted, du for evigt kan dvæle.  Det står jo optegnet i Sangenes Bog.</verse>
        <verse osisID='1Kgs.8.14'>Derpå vendte Kongen sig om og velsignede hele Israels Forsamling, der imens stod op;</verse>
        <verse osisID='1Kgs.8.15'>og han sagde: "Lovet være HERREN, Israels Gud, hvis Hånd har fuldført, hvad hans Mund talede til min Fader David, dengang han sagde:</verse>
        <verse osisID='1Kgs.8.16'>Fra den Dag jeg førte mit Folk Israel ud af Ægypten, har jeg ikke udvalgt nogen By i nogen af Israels Stammer for der at bygge et Hus til Bolig for mit Navn; men Jerusalem udvalgte jeg til Bolig for mit Navn, og David udvalgte jeg til at herske over mit Folk Israel.</verse>
        <verse osisID='1Kgs.8.17'>Og min Fader David fik i Sinde at bygge HERRENs, Israels Guds, Navn et Hus;</verse>
        <verse osisID='1Kgs.8.18'>men HERREN sagde til min Fader David: At du har i Sinde at bygge mit Navn et Hus, er ret af dig;</verse>
        <verse osisID='1Kgs.8.19'>dog skal du ikke bygge det Hus, men din Søn, der udgår af din Lænd; skal bygge mit Navn det Hus.</verse>
        <verse osisID='1Kgs.8.20'>Nu har HERREN opfyldt det Ord, han talede, og jeg er trådt i min Fader Davids Sted og sidder på Israels Trone, som HERREN sagde, og jeg har bygget HERRENs, Israels Guds, Navn Huset;</verse>
        <verse osisID='1Kgs.8.21'>og jeg har der beredt en Plads til Arken med den Pagt, HERREN sluttede med vore Fædre, da han førte dem bort fra Ægypten."</verse>
        <verse osisID='1Kgs.8.22'>Derpå trådte Salomo frem foran HERRENs Alter lige over for hele Israels Forsamling, udbredte sine Hænder mod Himmelen</verse>
        <verse osisID='1Kgs.8.23'>og sagde: "HERRE Israels Gud, der er ingen Gud som du i Himmelen oventil og på Jorden nedentil, du, som holder fast ved din Pagt og din Miskundhed mod dine Tjenere, når de af hele deres Hjerte vandrer for dit Åsyn,</verse>
        <verse osisID='1Kgs.8.24'>du, som har holdt, hvad du lovede din Tjener, min Fader David, og i Dag opfyldt med din Hånd, hvad du talede med din Mund.</verse>
        <verse osisID='1Kgs.8.25'>Så hold da nu, HERRE, Israels Gud, hvad du lovede din Tjener, min Fader David, da du sagde: En Efterfølger skal aldrig fattes dig til at sidde på Israels Trone for mit Åsyn, når kun dine Sønner vil tage Vare på deres Vej og vandre for mit Åsyn, som du har gjort.</verse>
        <verse osisID='1Kgs.8.26'>Så lad nu, HERRE, Israels Gud, det Ord opfyldes, som du tilsagde din Tjener, min Fader David!</verse>
        <verse osisID='1Kgs.8.27'>Men kan Gud da virkelig bo på Jorden? Nej visselig, Himlene, ja Himlenes Himle kan ikke rumme dig, langt mindre dette Hus, som jeg har bygget!</verse>
        <verse osisID='1Kgs.8.28'>Men vend dig til din Tjeners Bøn og Begæring, HERRE min Gud, så du hører det Råb og den Bøn, din Tjener i Dag opsender for dit Åsyn;</verse>
        <verse osisID='1Kgs.8.29'>lad dine Øjne være åbne over dette Hus både Nat og Dag, over det Sted, hvor du har sagt, dit Navn skal bo, så du hører den Bøn, din Tjener opsender, vendt mod dette Sted!</verse>
        <verse osisID='1Kgs.8.30'>Og hør den Bøn, din Tjener og dit Folk Israel opsender, vendt mod dette Sted; du høre den der, hvor du bor, i Himmelen, du høre og tilgive!</verse>
        <verse osisID='1Kgs.8.31'>Når nogen synder imod sin Næste, og man afkræver ham Ed og lader ham sværge, og han kommer og aflægger Ed foran dit Alter i dette Hus,</verse>
        <verse osisID='1Kgs.8.32'>så høre du det i Himmelen og gøre det og dømme dine Tjenere imellem, så du kender den skyldige skyldig og lader hans Gerning komme over hans Hoved og frikender den uskyldige og gør med ham efter hans Uskyld!</verse>
        <verse osisID='1Kgs.8.33'>Når dit Folk Israel tvinges til at fly for en Fjende, fordi de synder imod dig, og de så omvender sig til dig og bekender dit Navn og opsender Bønner og Begæringer til dig i dette Hus,</verse>
        <verse osisID='1Kgs.8.34'>så høre du det i Himmelen og tilgive dit Folk Israels Synd og føre dem tilbage til det Land, du gav deres Fædre!</verse>
        <verse osisID='1Kgs.8.35'>Når Himmelen lukkes, så Regnen udebliver, fordi de synder imod dig, og de så beder, vendt mod dette Sted, og bekender dit Navn og omvender sig fra deres Synd, fordi du revser dem,</verse>
        <verse osisID='1Kgs.8.36'>så høre du det i Himmelen og tilgive din Tjeners og dit Folk Israels Synd, ja du vise dem den gode Vej, de skal vandre, og lade det regne i dit Land, som du gav dit Folk i Eje!</verse>
        <verse osisID='1Kgs.8.37'>Når der kommer Hungersnød i Landet, når der kommer Pest, når der kommer Kornbrand og Rust, Græshopper og Ædere, når Fjenden belejrer Folket i en af dets Byer, når alskens Plage og Sot indtræffer -</verse>
        <verse osisID='1Kgs.8.38'>enhver Bøn, enhver Begæring, hvem den end kommer fra i hele dit Folk Israel, når de føler sig truffet i deres Samvittighed og udbreder Hænderne mod dette Hus,</verse>
        <verse osisID='1Kgs.8.39'>den høre du i Himmelen, der, hvor du bor, og tilgive og gøre det, idet du gengælder enhver hans Færd, fordi du kender hans Hjerte, thi du alene kender alle Menneskebørnenes Hjerter,</verse>
        <verse osisID='1Kgs.8.40'>for at de må frygte dig, al den Tid de lever på den Jord, du gav vore Fædre.</verse>
        <verse osisID='1Kgs.8.41'>Selv den fremmede, der ikke hører til dit Folk Israel, men kommer fra et fjernt Land for dit Navns Skyld, -</verse>
        <verse osisID='1Kgs.8.42'>thi man vil høre om dit store Navn, din stærke Hånd og din udstrakte Arm - når han kommer og beder, vendt mod dette Hus,</verse>
        <verse osisID='1Kgs.8.43'>da høre du det i Himmelen, der, hvor du bor, og da gøre du efter alt, hvad den fremmede råber til dig om, for at alle Jordens Folkeslag må lære dit Navn at kende og frygte dig ligesom dit Folk Israel og erkende, at dit Navn er nævnet over dette Hus, som jeg har bygget.</verse>
        <verse osisID='1Kgs.8.44'>Når dit Folk drager i Krig mod sin Fjende, hvor du end sender dem hen, og de beder til HERREN, vendt mod den By, du har udvalgt, og det Hus, jeg har bygget dit Navn,</verse>
        <verse osisID='1Kgs.8.45'>så høre du i Himmelen deres Bøn og Begæring og skaffe dem deres Ret!</verse>
        <verse osisID='1Kgs.8.46'>Når de synder imod dig thi der er intet Menneske, som ikke synder - og du vredes på dem og giver dem i Fjendens Magt, og Sejrherrerne fører dem fangne til Fjendens Land, det være sig fjernt eller nær,</verse>
        <verse osisID='1Kgs.8.47'>og de så går i sig selv i det Land, de er bortført til, og omvender sig og råber til dig i Sejrherrernes Land og siger: Vi har syndet, handlet ilde og været ugudelige!</verse>
        <verse osisID='1Kgs.8.48'>når de omvender sig til dig af hele deres Hjerte og af hele deres Sjæl i deres Fjenders Land, som de bortførtes til, og de beder til dig, vendt mod deres Land, som du gav deres fædre, mod den By, du har udvalgt, og det Hus, jeg har bygget dit Navn</verse>
        <verse osisID='1Kgs.8.49'>så høre du i Himmelen, der, hvor du bor, deres Bøn og Begæring og skaffe dem deres Ret,</verse>
        <verse osisID='1Kgs.8.50'>og du tilgive dit Folk, hvad de syndede imod dig, alle de Overtrædelser, hvori de gjorde sig skyldige imod dig, og lade dem finde Barmhjertighed hos Sejrherrerne, så de forbarmer sig over dem;</verse>
        <verse osisID='1Kgs.8.51'>de er jo dit Folk og din Ejendom, som du førte ud af Ægypten, af Smelteovnen.</verse>
        <verse osisID='1Kgs.8.52'>Lad dine Øjne være åbne for din Tjeners og dit Folk Israels Begæring, så du hører dem, hver Gang de råber til dig.</verse>
        <verse osisID='1Kgs.8.53'>Thi du har udskilt dem fra alle Jordens Folkeslag til at være din Ejendom, som du lovede ved din Tjener Moses, da du førte vore Fædre bort fra Ægypten, Herre, HERRE!"</verse>
        <verse osisID='1Kgs.8.54'>Da Salomo var færdig med hele denne Bøn og Begæring til HERREN rejste han sig fra Pladsen foran HERRENs Alter, hvor han havde ligget på Knæ med Hænderne udbredt mod Himmelen.</verse>
        <verse osisID='1Kgs.8.55'>Derpå trådte han frem og velsignede med høj Røst hele Israels Forsamling, idet han sagde:</verse>
        <verse osisID='1Kgs.8.56'>"Lovet være HERREN, der har givet sit Folk Israel Hvile, ganske som han talede, uden at et eneste Ord er faldet til Jorden af alle de herlige Forjættelser, han udtalte ved sin Tjener Moses.</verse>
        <verse osisID='1Kgs.8.57'>HERREN vor Gud være med os, som han var med vore Fædre, han forlade og forstøde os ikke,</verse>
        <verse osisID='1Kgs.8.58'>at vort Hjerte må drages til ham, så vi vandrer på alle hans Veje og holder hans Bud, Anordninger og Lovbud, som han pålagde vøre Fædre!</verse>
        <verse osisID='1Kgs.8.59'>Måtte disse Bønner, som jeg har opsendt for HERRENs Åsyn, være nærværende for HERREN vor Gud både Nat og Dag, så han skaffer sin Tjener og sit Folk Israel Ret efter hver Dags Behov,</verse>
        <verse osisID='1Kgs.8.60'>for at alle Jordens Folk må kende, at HERREN og ingen anden er Gud.</verse>
        <verse osisID='1Kgs.8.61'>Og måtte eders Hjerte være helt med HERREN vor Gud, så I følger hans Anordninger og holder hans Bud som i Dag!"</verse>
        <verse osisID='1Kgs.8.62'>Kongen ofrede nu sammen med hele Israel Slagtofre for HERRENs Åsyn.</verse>
        <verse osisID='1Kgs.8.63'>Til de Takofre, Salomo ofrede til HERREN, tog han 22 000 Stykker Hornkvæg og 12 000 Stykker Småkvæg. Således indviede Kongen og alle Israeliterne HERRNs Hus.</verse>
        <verse osisID='1Kgs.8.64'>Samme Dag helligede Kongen den mellemste Del af Forgården foran HERRENs Hus, thi der måtte han ofre Brændofrene, Afgrødeofrene og Fedtstykkerne af Takofrene, da Kobberalteret foran HERRENs Åsyn var for lille til at rumme Ofrene.</verse>
        <verse osisID='1Kgs.8.65'>Samtidig fejrede Salomo i syv Dage Højtiden for HERREN vor Guds Åsyn sammen med hele Israel, en vældig Forsamling (lige fra Egnen ved Hamat og til Ægyptens Bæk).</verse>
        <verse osisID='1Kgs.8.66'>Ottendedagen lod han Folket gå, og de velsignede Kongen og drog hver til sit, glade og vel til Mode over al den Godhed, HERREN havde vist sin Tjener David og sit Folk Israel.</verse>
      </chapter>
      <chapter osisID='1Kgs.9'>
        <verse osisID='1Kgs.9.1'>Men da Salomo var færdig med at opføre HERRENs Hus og Kongens Palads og alt, hvad han havde fået Lyst til og sat sig for at udføre,</verse>
        <verse osisID='1Kgs.9.2'>lod HERREN sig anden Gang til Syne for ham, som han havde ladet sig til Syne for ham i Gibeon;</verse>
        <verse osisID='1Kgs.9.3'>og HERREN sagde til ham: "Jeg har hørt den Bøn og Begæring, du opsendte for mit Åsyn. Jeg har helliget dette Hus, som du har bygget, for der at stedfæste mit Navn til evig Tid, og mine Øjne og mit Hjerte skal være der alle Dage.</verse>
        <verse osisID='1Kgs.9.4'>Hvis du nu vandrer for mit Åsyn som din Fader David i Hjertets Uskyld og i Upriglighed, så du gør alt, hvad jeg har pålagt dig, og holder mine Anordninger og Lovbud,</verse>
        <verse osisID='1Kgs.9.5'>så vil jeg opretholde din Kongetrone i Israel evindelig, som jeg lovede din Fader David, da jeg sagde: En Efterfølger skal aldrig fattes dig på Israels Trone.</verse>
        <verse osisID='1Kgs.9.6'>Men hvis I eller eders Børn vender eder bort fra mig og ikke holder mine Bud, mine Annordninger, som jeg har forelagt eder, men går hen og dyrker andre Guder og tilbeder dem</verse>
        <verse osisID='1Kgs.9.7'>så vil jeg udrydde Israel fra det Land, jeg gav dem; og det Hus, jeg har helliget for mit Navn, vil jeg forkaste fra mit Åsyn, og Israel skal blive til Spot og Spe blandt alle Folk,</verse>
        <verse osisID='1Kgs.9.8'>og dette Hus skal blive en Ruindynge, og enhver, som går der forbi, skal blive slået af Rædsel og give sig til at hånfløjte. Og når man siger: Hvorfor har HERREN handlet således mod dette Land og dette Hus?</verse>
        <verse osisID='1Kgs.9.9'>skal der svares: Fordi de forlod HERREN deres Gud, som førte deres Fædre ud af Ægypten, og holdt sig til andre Guder, tilbad og dyrkede dem; derfor har HERREN bragt al denne Elendighed over dem!"</verse>
        <verse osisID='1Kgs.9.10'>Da de tyve År var omme, i hvilke Salomo havde bygget på de to Bygninger, HERRENs Hus og Kongens Palads -</verse>
        <verse osisID='1Kgs.9.11'>Kong Hiram af Tyrus havde sendt Salomo Cedertræ, Cyprestræ og Guld, så meget han ønskede da gav Kong Salomo Hiram tyve Byer i Landskabet Galilæa.</verse>
        <verse osisID='1Kgs.9.12'>Men da Hiram kom fra Tyrus for at se de Byer, Salomo havde givet ham, syntes han ikke om dem;</verse>
        <verse osisID='1Kgs.9.13'>og han sagde: "Hvad er det for Byer, du har givet mig, Broder?" Derfor kaldte man den Habullandet, som det hedder den Dag i Dag</verse>
        <verse osisID='1Kgs.9.14'>Men Hiram sendte Kongen l20 Guldtalenter.</verse>
        <verse osisID='1Kgs.9.15'>På følgende Måde hang det sammen med de Hoveriarbejdere, Kong Salomo udskrev til at opføre HERRENs Hus, hans eget Palads, Millo Jerusalems Mur, Hazor, Megiddo og Gezer</verse>
        <verse osisID='1Kgs.9.16'>Farao, Ægypterkongen, var draget op, havde indtaget Gezer og stukket det i Brand; alle Kanånæere, der boede i Byen, havde han ladet dræbe og derpå givet sin Datter, Salomos Hustru den i Medgift.</verse>
        <verse osisID='1Kgs.9.17'>Nu genopbyggede Salomo Gezer, Nedre-Bet-Horon,</verse>
        <verse osisID='1Kgs.9.18'>Bålat, Tamar i Ørkenen i Juda Land,</verse>
        <verse osisID='1Kgs.9.19'>alle Salomos Forrådsbyer, Vognbyerne og Rytterbyerne, og alt andet, som Salomo fik Lyst til at bygge i Jerusalem, i Libanon og i hele sit Rige:</verse>
        <verse osisID='1Kgs.9.20'>Alt, hvad der var tilbage af Amoriterne, Hetiterne, Perizziterne, Hivviterne og Jebusiterne, og som ikke hørte til Israeliterne,</verse>
        <verse osisID='1Kgs.9.21'>deres Efterkommere, som var tilbage efter dem i Landet, og som Israeliterne ikke havde været i Stand til at lægge Band på, dem udskrev Salomo til Hoveriarbejde, som det er den Dag i Dag.</verse>
        <verse osisID='1Kgs.9.22'>Af Israeliterne derimod satte Salomo ingen til Arbejde,men de var Krigsfolk og Hoffolk, Hærførere og Høvedsmænd hos, ham og Førere for hans Stridsvogne og Rytteri. -</verse>
        <verse osisID='1Kgs.9.23'>Tallet på Overfogederne, der ledede Arbejdet for Salomo, var 550; de havde Tilsyn med Folkene, der arbejdede.</verse>
        <verse osisID='1Kgs.9.24'>Faraos Datter var lige flyttet fra Davidsbyen ind i det Hus, han havde bygget til hende, da tog han fat på at opføre Millo.</verse>
        <verse osisID='1Kgs.9.25'>Tre Gange om Året ofrede Salomo Brændofre og Takofre på det Alter, han bavde bygget HERREN, og tændte Offerild for HERRENs Åsyn; og han fuldførte Templet.</verse>
        <verse osisID='1Kgs.9.26'>Kong Salomo byggede også Skibe i Ezjongeber, der ligger ved Elat ved det røde Havs Kyst i Edom;</verse>
        <verse osisID='1Kgs.9.27'>og Hiram sendte sine Folk, befarne Søfolk, om Bord på Skibene sammen med Salomos Folk.</verse>
        <verse osisID='1Kgs.9.28'>De sejlede til Ofir, hvor de hen tede 420 Talenter Guld, som de bragte Kong Salomo.</verse>
      </chapter>
      <chapter osisID='1Kgs.10'>
        <verse osisID='1Kgs.10.1'>Da Dronningen af Saba hørte Salomos Ry, kom hun for at prøve ham med Gåder.</verse>
        <verse osisID='1Kgs.10.2'>Hun kom til Jerusalem med et såre stort Følge og med Kameler, der bar Røgelse, Guld i store Mængder og Ædelsten. Og da hun var kommet til Salomo, talte hun til ham om alt, hvad der lå hende på Hjerte.</verse>
        <verse osisID='1Kgs.10.3'>Men Salomo svarede på alle hendes Spørgsmål, og intet som helst var skjult for Kongen, han gav hende Svar på alt.</verse>
        <verse osisID='1Kgs.10.4'>Og da Dronningen af Saba så al Salomos Visdom, Huset han havde bygget,</verse>
        <verse osisID='1Kgs.10.5'>Maden på hans Bord, hans Folks Boliger, han træden og deres Klæder, hans Mundskænke og Brændofrene, han ofrede i HERRENs Hus, var hun ude af sig selv;</verse>
        <verse osisID='1Kgs.10.6'>og hun sagde til Kongen: "Sandt var, hvad jeg i mit Land hørte sige om dig og din Visdom!</verse>
        <verse osisID='1Kgs.10.7'>Jeg troede ikke, hvad der sagdes, før jeg kom og så det med egne Øjne; og se, ikke engang det halve er mig fortalt, thi din Visdom og Herlighed overgår, hvad rygte sagde.</verse>
        <verse osisID='1Kgs.10.8'>Lykkelige dine Hustruer, lykkelige dine Folk, som altid er om dig og hører din Visdom!</verse>
        <verse osisID='1Kgs.10.9'>Lovet være HERREN din Gud, som fandt behag i dig og satte dig på Israels Trone! Fordi HERREN elsker Israel evindelig, satte han dig til Konge, til at øve ret og Retfærdighed."</verse>
        <verse osisID='1Kgs.10.10'>Derpå gav hun Kongen 120 Guldtalenter, Røgelse i store Mængder og Ædelsten; og aldrig er der siden kommet så megen Røgelse til Landet som den, Dronningen af Saba gav Kong Salomo.</verse>
        <verse osisID='1Kgs.10.11'>Desuden bragte Hirams Skibe, som hentede Guld i Ofir, Almug gumtræ i store Mængder og Ædel sten fra Ofir,</verse>
        <verse osisID='1Kgs.10.12'>og af Almuggimtræet lod Kongen lave Rækværk til HERRENs Hus og Kongens Palads, desuden Citre og Harper til Sangerne. Så meget Almuggimtræ er hidtil ikke set eller kommet til Landet.</verse>
        <verse osisID='1Kgs.10.13'>Og Kong Salomo gav Dronningen af Saba alt, hvad hun ønskede og bad om, foruden hvad han af sig selv kongeligen skænkede hende. Derpå begav hun sig med sit Følge hjem til sit Land.</verse>
        <verse osisID='1Kgs.10.14'>Vægten af det Guld, som i et År indførtes af Salomo, udgjorde 666 Guldtalenter,</verse>
        <verse osisID='1Kgs.10.15'>de ikke medregnet, hvad der indkom i Afgift fra de undertvungne Folk og ved Købmændenes Handel og fra alle Arabiens Konger og Landets Statholdere.</verse>
        <verse osisID='1Kgs.10.16'>Kong Salomo lod hamre 200 Guldskjolde, hvert på 600 Sekel Guld,</verse>
        <verse osisID='1Kgs.10.17'>og 300 mindre Guldskjolde, hvert på tre Miner Guld; dem lod Kongen henlægge i Libanonskovhuset.</verse>
        <verse osisID='1Kgs.10.18'>Fremdeles lod Kongen lave en stor Elfenbenstrone, overtrukket med lutret Guld.</verse>
        <verse osisID='1Kgs.10.19'>Tronen havde seks Trin, og på dens Ryg var der Tyrehoveder; på begge Sider af Sædet var der Arme, og ved Armene stod der to Løver;</verse>
        <verse osisID='1Kgs.10.20'>tillige stod der tolv Løver påde seks Trin, seks på hver Side. Der er ikke lavet Mage til Trone i noget andet Rige.</verse>
        <verse osisID='1Kgs.10.21'>Alle Kong Salomos Drikkekar var af Guld og alle Redskaber i Libanonskovhuset af fint Guld; Sølv regnedes ikke for noget i Kong Salomos Dage.</verse>
        <verse osisID='1Kgs.10.22'>Kongen havde nemlig Tarsisskibe i Søen sammen med Hirams Skibe; og en Gang hvert tredje År kom Tarsisskibene, ladet med Guld, Sølv, Elfenben, Aber og Påfugle.</verse>
        <verse osisID='1Kgs.10.23'>Kong Salomo overgik alle Jordens Konger i Rigdom og Visdom.</verse>
        <verse osisID='1Kgs.10.24'>Fra alle Jordens Egne søgte man hen til Salomo for at høre den Visdom, Gud havde lagt i hans Hjerte;</verse>
        <verse osisID='1Kgs.10.25'>og alle bragte de Gaver med: Sølv og Guldsager, Klæder, Våben, Røgelse, Heste og Muldyr; således gik det År efter År.</verse>
        <verse osisID='1Kgs.10.26'>Salomo anskaffede sig Stridsvogne og Ryttere, og han havde 1.400 Vogne og l2.000 Ryttere; dem lagde han dels i Vognbyerne, dels hos sig i Jerusalem.</verse>
        <verse osisID='1Kgs.10.27'>Kongen bragte det dertil, at Sølv i Jerusalem var lige så almindeligt som Sten, og Cedertræ lige så almindeligt som Morbærfigentræ i Lavlandet. -</verse>
        <verse osisID='1Kgs.10.28'>Hestene, Salomo indførte, kom fra Mizrajim og Kove; Kongens Handelsfolk købte dem i Kove.</verse>
        <verse osisID='1Kgs.10.29'>En Vogn udførtes fra Mizrajim for 600 Sekel Sølv, en Hest for 150.  Ligeledes udførtes de ved Handelsfolkene fil alle Hetiternes og Arams Konger.</verse>
      </chapter>
      <chapter osisID='1Kgs.11'>
        <verse osisID='1Kgs.11.1'>Kong Salomo elskede foruden Faraos Datter mange fremmede Kvinder, moabitiske, ammonitiske, edomitiske, zidoniske og hetitiske Kvinder,</verse>
        <verse osisID='1Kgs.11.2'>Kvinder fra de Folkeslag, HERREN havde sagt om til Israeliterne: "I må ikke have med dem at gøre og de ikke med eder, ellers drager de eders Hjerte til deres Guder!" Ved dem hang Salomo i Kærlighed.</verse>
        <verse osisID='1Kgs.11.3'>Han havde 700 fyrsfelige Hustruer og 3OO Medhustruer, og hans Hustruer drog hans Hjerte bort fra Herren.</verse>
        <verse osisID='1Kgs.11.4'>Da Salomo blev gammel, drog hans Hustruer hans Hjerte til fremmede Guder, og hans Hjerte var ikke mere helt med HERREN hans Gud som hans fader Davids.</verse>
        <verse osisID='1Kgs.11.5'>Salomo holdt sig da til Astarte, Zidoniernes Gudinde, og til Milkom, Ammoniternes væmmelige Gud.</verse>
        <verse osisID='1Kgs.11.6'>Således gjorde Salomo, hvad der var ondt i HERRENs Øjne, og viste ikke HERREN fuld Lydighed som hans Fader David.</verse>
        <verse osisID='1Kgs.11.7'>Ved den Tid byggede Salomo en Offerhøj for Kemosj, Moabs væmmelige Gud, på Bjerget østen for Jerusalem, og for Milkom, Ammoniternes væmmelige Gud;</verse>
        <verse osisID='1Kgs.11.8'>og samme Hensyn viste han alle sine fremmede Hustruer, som tændte Offerild for deres Guder og ofrede til dem.</verse>
        <verse osisID='1Kgs.11.9'>Da vrededes HERREN på Salomo, fordi han vendte sit Hjerte bort fra HERREN, Israels Gud, der dog to Gange havde ladet sig til Syne for ham</verse>
        <verse osisID='1Kgs.11.10'>og udtrykkelig havde påbudt ham ikke at holde sig til fremmede Guder; men han holdt ikke, hvad HERREN havde påbudt ham.</verse>
        <verse osisID='1Kgs.11.11'>Derfor sagde HERREN til Salomo: "Fordi det står således til med dig, og fordi du ikke har holdt min Pagt og mine Anordninger, som jeg pålagde dig, vil jeg visselig rive Riget fra dig og give din Træl det.</verse>
        <verse osisID='1Kgs.11.12'>Dog vil jeg ikke gøre det i din Levetid for din Fader Davids Skyld men jeg vil rive det ud af din Søns Hånd.</verse>
        <verse osisID='1Kgs.11.13'>Kun vil jeg ikke rive hele Riget fra ham, men give din Søn en Stamme deraf for min Tjener Davids Skyld og for Jerusalems Skyld, den By, jeg udvalgte.</verse>
        <verse osisID='1Kgs.11.14'>HERREN gav Salomo en Modstander i Edomiten Hadad af Kongeslægten i Edom.</verse>
        <verse osisID='1Kgs.11.15'>Thi dengang David lod Edomiterne hugge ned, da Hærføreren Joab drog op for at jorde de faldne og hugge alle af Mandkøn ned i Edom -</verse>
        <verse osisID='1Kgs.11.16'>Joab og hele Israel blev der i seks Måneder, til han havde udryddet alle af Mandkøn i Edom -</verse>
        <verse osisID='1Kgs.11.17'>da var Adad med nogle edomitiske Mænd af hans Faders Folk flygtet ad Ægypten til. Dengang var Hadad endnu en lille Dreng.</verse>
        <verse osisID='1Kgs.11.18'>De brød op fra Midjan og nåede Paran; og efter at have taget nogle Mænd fra Paran med sig drog de til Ægypten, hvor Farao, Ægypterkongen, overlod ham et Hus, tilsagde ham daglig Føde og gav ham Land.</verse>
        <verse osisID='1Kgs.11.19'>Og da Farao fattede særlig Godhed for Hadad, gav han ham sin Svigerinde, en Søster til Dronning Takpenes, til Ægte.</verse>
        <verse osisID='1Kgs.11.20'>Takpeness Søster fødte ham Sønnen Genubat; og da Takpenes havde vænnet Barnet fra i Faraos Hus, blev Genubat i Faraos Hus blandt Faraos egne Børn.</verse>
        <verse osisID='1Kgs.11.21'>Da nu Hadad i Ægypten hørte, at David havde lagt sig til Hvile hos sine Fædre, og at Hærføreren Joab var død, sagde han til Farao: "Lad mig drage til mit Land!"</verse>
        <verse osisID='1Kgs.11.22'>Farao sagde til ham: "Hvad savner du her hos mig, siden du ønsker at drage til dit Land?" Men han svarede: "Å jo, lad mig nu rejse!" Så vendte Hadad tilbage til sit Land. Det var den ulykke, Hadad voldte: Han bragte Trængsel over Israel og blev Konge over Edom. -</verse>
        <verse osisID='1Kgs.11.23'>Fremdeles gav Gud ham en Modstander i Rezon, Eljadas Søn, der var flygtet fra sin Herre, Kong Hadadezer af Zoba.</verse>
        <verse osisID='1Kgs.11.24'>Han samlede en Del Mænd om sig og blev Høvding for en Friskare. Han indtog Damaskus, satte sig fast der og blev Konge i Damaskus.</verse>
        <verse osisID='1Kgs.11.25'>Han var Israels Modstander, så længe Salomo levede.</verse>
        <verse osisID='1Kgs.11.26'>Endvidere var der Efraimiten Jeroboam, Nebats Søn, fra Zereda, som stod i Salomos Tjeneste, og hvis Moder hed Zerua og var Enke; han løftede Hånd mod Kongen.</verse>
        <verse osisID='1Kgs.11.27'>Hermed gik det således til Salomo byggede på Millo; han lukkede Hullet i sin Fader Davids By.</verse>
        <verse osisID='1Kgs.11.28'>Nu var Jeroboam et dygtigt Menneske, og da Salomo så, hvorledes den unge Mand udførte Arbejdet, gav han ham Opsyn med hele Arbejdsstyrken af Josefs Hus.</verse>
        <verse osisID='1Kgs.11.29'>På den Tid hændte det sig, engang Jeroboam var rejst fra Jerusalem, at Profeten Ahija fra Silo traf ham på Vejen. Ahija var iført en ny Kappe, og de to var ene på Marken.</verse>
        <verse osisID='1Kgs.11.30'>Da greb Ahija fat i den ny Kappe, han havde på, rev den i tolv Stykker</verse>
        <verse osisID='1Kgs.11.31'>og sagde til Jeroboam: "Tag dig de ti Stykker, thi så siger HERREN, Israels Gud: Se, jeg river Riget ud af Salomos Hånd og giver dig de ti Stammer.</verse>
        <verse osisID='1Kgs.11.32'>Den ene Stamme skal han beholde for min Tjener Davids Skyld og for Jerusalems Skyld, den By, jeg udvalgte af alle Israels Stammer;</verse>
        <verse osisID='1Kgs.11.33'>det vil jeg gøre, fordi han har forladt mig og tilbedt Astarte, Zidoniernes Gudinde, Kemosj, Moabs Gud, og Milkom, Ammoniternes Gud, og ikke vandret på mine Veje og gjort, hvad der er ret i mine Øjne, eller holdt mine Anordninger og Lovbud som hans Fader David.</verse>
        <verse osisID='1Kgs.11.34'>Fra ham vil jeg dog ikke tage Riget, men lade ham være Fyrste, så længe han lever, for min Tjener Davids Skyld, som jeg udvalgte, og som holdt mine Bud og Anordninger.</verse>
        <verse osisID='1Kgs.11.35'>Men jeg vil tage Riget fra hans Søn og give dig det, de ti Stammer;</verse>
        <verse osisID='1Kgs.11.36'>og hans Søn vil jeg give en Stamme, for at min Tjener David altid kan have en Lampe for mit Åsyn i Jerusalem, den By, jeg udvalgte for der at stedfæste mit Navn.</verse>
        <verse osisID='1Kgs.11.37'>Men dig vil jeg tage og sætte til Hersker over alt, hvad du attrår, og du skal være Konge over Israel.</verse>
        <verse osisID='1Kgs.11.38'>Dersom du da er lydig i alt hvad jeg byder dig, vandrer på mine Veje og gør, hvad der er ret i mine Øjne, så du holder mine Anordnioger og Bud, som min Tjener David gjorde, vil jeg være med dig og bygge dig et varigt Hus, som jeg gjorde det for David. Dig giver jeg Israel;</verse>
        <verse osisID='1Kgs.11.39'>men jeg ydmyger Davids Slægt for den Sags Skyld, dog ikke for stedse!"</verse>
        <verse osisID='1Kgs.11.40'>Da nu Salomo stod Jeroboam efter Livet, flygtede han til Ægypten, til Ægypterkoogen Sjisjak; og han blev i Ægypten, til Salomo døde.</verse>
        <verse osisID='1Kgs.11.41'>Hvad der ellers er at fortælle om Salomo, alt, hvad han gjorde, og hans Visdom, står jo optegnet i Salomos Krønike.</verse>
        <verse osisID='1Kgs.11.42'>Den Tid, Salomo herskede i Jerusalem over hele Israel, udgjorde fyrretyve År.</verse>
        <verse osisID='1Kgs.11.43'>Så lagde Salomo sig til Hvile hos sine Fædre og blev jordet i sin Fader Davids By. Og hans Søn Rehabeam blev Konge i hans Sted.</verse>
      </chapter>
      <chapter osisID='1Kgs.12'>
        <verse osisID='1Kgs.12.1'>Men Rehabeam begav sig til Sikem, thi derhen var hele Israel stævnet for at hylde ham som Konge.</verse>
        <verse osisID='1Kgs.12.2'>Da Jeroboam, Nebats Søn, der endnu opholdt sig i Ægypten, hvorhen han var flygtet for Kong Salomo, fik Nys om, at Salomo var død, vendte han hjem fra Ægypten.</verse>
        <verse osisID='1Kgs.12.3'>Og de sagde til Rehabeam:</verse>
        <verse osisID='1Kgs.12.4'>"Din Fader lagde et hårdt Åg på os, men let du nu det hårde Arbejde, din Fader krævede, og det tunge Åg han lagde på os, så vil vi tjene dig!"</verse>
        <verse osisID='1Kgs.12.5'>Han svarede dem: "Gå bort, bi tre Dage og kom så til mig igen!" Så gik Folket.</verse>
        <verse osisID='1Kgs.12.6'>Derpå rådførte Kong Rehabeam sig med de gamle, der havde stået i hans Fader Salomos Tjeneste, dengang han levede, og spurgte dem: "Hvad råder I mig til at svare dette Folk?"</verse>
        <verse osisID='1Kgs.12.7'>De svarede: "Hvis du i Dag vil være dette Folk til Tjeneste, være dem til Behag, svare dem vel og give dem gode Ord, så vil de blive dine Tjenere for bestandig!"</verse>
        <verse osisID='1Kgs.12.8'>Men han fulgte ikke det Råd, de gamle gav ham; derimod rådførte han sig med de unge, der var vokset op sammen med ham og stod i hans Tjeneste,</verse>
        <verse osisID='1Kgs.12.9'>og spurgte dem: "Hvad råder I os til at svare dette Folk, som kræver af mig, at jeg skal lette dem det Åg, min Fader lagde på dem?"</verse>
        <verse osisID='1Kgs.12.10'>De unge, der var vokset op sammen med ham, sagde da til ham: "Således skal du svare dette Folk, som sagde til dig: Din Fader lagde et tungt Åg på os, let du det for os! Således skal du svare dem: Min Lillefinger er tykkere end min Faders Hofter!</verse>
        <verse osisID='1Kgs.12.11'>Har derfor min Fader lagt et tungt Åg på eder, vil jeg gøre Åget tungere; har min Fader tugtet eder med Svøber, vil jeg tugte eder med Skorpioner!"</verse>
        <verse osisID='1Kgs.12.12'>Da alt Folket Tredjedagen kom til Rehabeam, som Kongen havde sagt,</verse>
        <verse osisID='1Kgs.12.13'>gav han dem et hårdt Svar, og uden at tage Hensyn til de gamles Råd</verse>
        <verse osisID='1Kgs.12.14'>sagde han efter de unges Råd til dem: "Har min Fader lagt et tungt Åg på eder, vil jeg gøre Åget tungere; har min Fader tugtet eder med Svøber, vil jeg tugte eder med Skorpioner!"</verse>
        <verse osisID='1Kgs.12.15'>Kongen hørte ikke på Folket, thi HERREN føjede det således for at opfylde det Ord, HERREN havde talet ved Ahija fra Silo til Jeroboam, Nebats Søn.</verse>
        <verse osisID='1Kgs.12.16'>Men da hele Israel mærkede, at Kongen ikke hørte på dem, gav Folket Kongen det Svar: "Hvad Del har vi i David? Vi har ingen Lod i Isajs Søn! Til dine Telte, Israel! Sørg nu, David, for dit eget Hus!"  Derpå vendte Israel tilbage til sine Telte.</verse>
        <verse osisID='1Kgs.12.17'>Men over de Israeliter, der boede i Judas Byer, blev Rehabeam Konge.</verse>
        <verse osisID='1Kgs.12.18'>Nu sendte Kong Rehabeam Adoniram, der havde Opsyn med Hoveriarbejdet, ud til dem, men hele Israel stenede ham til Døde. Da steg Kong Rebabeam i største Hast op på sin Stridsvogn og flygtede til Jerusalem.</verse>
        <verse osisID='1Kgs.12.19'>Således brød Israel med Davids Hus, og det er Stillingen den Dag i Dag.</verse>
        <verse osisID='1Kgs.12.20'>Men da hele Israel hørte, at Jeroboam var kommet tilbage, lod de ham hente til Forsamlingen og hyldede ham som Konge over hele Israel. Der var ingen, som holdt fast ved Davids Hus undtagen Judas Stamme.</verse>
        <verse osisID='1Kgs.12.21'>Da Rehabeam var kommet til Jerusalem, samlede han hele Judas Hus og Benjamins Stamme, 180 000 udsøgte Folk, øvede Krigere, til at føre Krig med Israels Hus og vinde Riget tilbage til Rehabeam, Salomos Søn.</verse>
        <verse osisID='1Kgs.12.22'>Men da kom Guds Ord til den Guds Mand Sjemaja således:</verse>
        <verse osisID='1Kgs.12.23'>"Sig til Judas Konge Rehabeam, Salomos Søn, og til hele Judas og Benjamins Hus og det øvrige Folk:</verse>
        <verse osisID='1Kgs.12.24'>Så siger HERREN: I må ikke drage op og kæmpe med eders Brødre Israeliterne; vend hjem hver til sit, thi hvad her er sket, har jeg tilskikket!" Da adlød de HERRENs Ord og vendte tilbage.</verse>
        <verse osisID='1Kgs.12.25'>Jeroboam befæstede Sikem i Efraims Bjerge og tog Bolig der; senere drog han derfra og befæstede Penuel.</verse>
        <verse osisID='1Kgs.12.26'>Men Jeroboam tænkte ved sig selv: "Som det nu går, vil Riget atter tilfalde Davids Hus;</verse>
        <verse osisID='1Kgs.12.27'>når Folket her drager op for at ofre i HERRENs Hus i Jerusalem, vil dets Hu atter vende sig til dets Herre, Kong Rehabeam af Juda; så slår de mig ihjel og vender tilbage til Kong Rehabeam af Juda!"</verse>
        <verse osisID='1Kgs.12.28'>Og da Kongen havde overvejet Sagen, lod han lave to Guldkalve og sagde til Folket "Det er for meget for eder med de Rejser til Jerusalem! Se, Israel, her er dine Guder, som førte dig ud af Ægypten!"</verse>
        <verse osisID='1Kgs.12.29'>Den ene lod han opstille i Betel, den anden i Dan.</verse>
        <verse osisID='1Kgs.12.30'>Det blev Israel til Synd. Og Folket ledsagede i Optog den ene til Dan.</verse>
        <verse osisID='1Kgs.12.31'>Tillige indrettede han Offerhuse på Højene og indsatte til Præster alle Slags Folk, der ikke hørte til Leviterne.</verse>
        <verse osisID='1Kgs.12.32'>Og Jeroboam lod fejre en Fest på den femtende Dagi den ottende Måned i Lighed med den Fest, man havde i Juda; og han steg op på Alteret, han havde ladet lave i Betel, for at ofre til de Tyrekalve han havde ladet lave; og han lod de Præster, han havde indsat på Højene, gøre Tjeneste i Betel.</verse>
        <verse osisID='1Kgs.12.33'>Han steg op på Alteret, han havde ladet lave i Betel, på den femtende Dag i den ottende Måned, den Måned, han egenmægtig hade udtænkt, og lod Israeliteme fejre en Fest; han steg op på Alteret for at tænde Offerild.</verse>
      </chapter>
      <chapter osisID='1Kgs.13'>
        <verse osisID='1Kgs.13.1'>Og se, på HERRENs Bud kom en Guds Mand fra Juda til Betel, netop som Jeroboam stod på Alteret for at tænde Offerild.</verse>
        <verse osisID='1Kgs.13.2'>Og han råbte med HERRENs Ord imod Alteret: "Alter, Alter! Så siger HERREN: Der skal fødes Davids Hus en Søn ved Navn Josias, og på dig skal han ofre Højenes Præster, som tænder Offerild på dig, og han skal brænde Menneskeknogler på dig!"</verse>
        <verse osisID='1Kgs.13.3'>Og samtidig kundgjorde han et Tegn, idet han sagde: "Dette er Tegnet på, at HERREN har talet: Se, Alteret skal revne, så Asken derpå vælter ud!"</verse>
        <verse osisID='1Kgs.13.4'>Da nu Kongen hørte de Ord, den Guds Mand råbte mod Alteret i Betel, rakte Jeroboam sin Hånd ud fra Alteret og sagde: "Grib ham!" Men Hånden, han rakte ud imod ham, visnede, og han kunde ikke tage den til sig igen;</verse>
        <verse osisID='1Kgs.13.5'>og Alteret revnede, så Asken væltede ud fra Alteret - det Tegn, den Guds Mand havde kundgjort med HERRENs Ord.</verse>
        <verse osisID='1Kgs.13.6'>Da tog Kongen til Orde og sagde til den Guds Mand: "Bed dog HERREN din Gud om Nåde og gå i Forbøn for mig, at jeg kan tage Hånden til mig igen!" Og den Guds Mand bad HERREN om Nåde, og Kongen kunde tage Hånden til sig igen, og den var som før.</verse>
        <verse osisID='1Kgs.13.7'>Derpå sagde Kongen til den Guds Mand: "Følg med mig hjem og vederkvæg dig, så vil jeg give dig en Gave!"</verse>
        <verse osisID='1Kgs.13.8'>Men den Guds Mand svarede Kongen: "Om du så giver mig Halvdelen af dit Hus, vil jeg ikke følge med dig, og jeg vil hverken spise eller drikke på dette Sted;</verse>
        <verse osisID='1Kgs.13.9'>thi det Bud har jeg fået med HERRENs Ord: Du må hverken spise eller drikke, og du må ikke vende hjem ad den Vej, du kom!"</verse>
        <verse osisID='1Kgs.13.10'>Derpå drog han bort ad en anden Vej og vendte ikke hjem ad den Vej, han var kommet til Betel.</verse>
        <verse osisID='1Kgs.13.11'>Nu boede der i Betel en gammel Profet; hans Sønner kom og fortalte ham om alt, hvad den Guds Mand den Dag havde gjort i Betel, og om de Ord, han havde talt til Kongen. Men da de havde fortalt deres Fader det,</verse>
        <verse osisID='1Kgs.13.12'>spurgte han dem: "Hvilken Vej gik han?" Og hans Sønner viste ham, hvilken Vej den Guds Mand, der var kommet fra Juda, var gået.</verse>
        <verse osisID='1Kgs.13.13'>Da sagde han til sine Sønner: "Læg Sadelen på mit Æsel!" Og da de havde sadlet Æselet, satte han sig op,</verse>
        <verse osisID='1Kgs.13.14'>red efter den Guds Mand og traf ham siddende under Egetræet. Han spurgte ham da: "Er du den Guds Mand, der kom fra Juda?" Han svarede: "Ja!"</verse>
        <verse osisID='1Kgs.13.15'>Så sagde han til ham: "Kom med mig hjem og få noget at spise!"</verse>
        <verse osisID='1Kgs.13.16'>Men han svarede: "Jeg kan ikke vende om og følge med dig, og jeg kan hverken spise eller drikke sammen med dig på dette Sted,</verse>
        <verse osisID='1Kgs.13.17'>thi der er sagt mig med HERRENs Ord: Du må hverken spise eller drikke der, og du må ikke vende tilbage ad den Vej, du kom!"</verse>
        <verse osisID='1Kgs.13.18'>Da sagde han til ham: "Også jeg er Profet som du, og en Engel har med HERRENs Ord sagt til mig: Tag ham med dig hjem, for at han kan få noget at spise og drikke!" Men han løj for ham.</verse>
        <verse osisID='1Kgs.13.19'>Så vendte han tilbage med ham og spiste og drak i hans Hus.</verse>
        <verse osisID='1Kgs.13.20'>Men medens de sad til Bords, kom HERRENs Ord til Profeten, der havde fået ham tilbage,</verse>
        <verse osisID='1Kgs.13.21'>og han råbte til den Guds Mand, der var kommet fra Juda: "Så siger HERREN: Fordi du har været genstridig mod HERRENs Ord og ikke holdt det Bud, HERREN din Gud pålagde dig,</verse>
        <verse osisID='1Kgs.13.22'>men vendte tilbage og spiste og drak på det Sted, hvor han sagde, du ikke måtte spise og drikke, derfor skal dit Lig ikke komme i dine Fædres Grav!"</verse>
        <verse osisID='1Kgs.13.23'>Efter at han havde spist og drukket, sadlede han Æselet til ham, og han gav sig på Hjemvjen.</verse>
        <verse osisID='1Kgs.13.24'>Men en Løve kom imod ham på Vejen og dræbte ham. Og hans Lig lå henslængt på Vejen, og Æselet stod ved Siden af; også Løven stod ved Siden af Liget.</verse>
        <verse osisID='1Kgs.13.25'>Og se, nogle Mænd kom der forbi og så Liget ligge henslængt på Vejen, og Løven stå ved Siden af, og de kom og fortalte det i Byen, hvor den gamle Profet boede;</verse>
        <verse osisID='1Kgs.13.26'>og da Profeten, der havde fået ham til at vende om, hørte det, sagde han: "Det er den Guds Mand, som var genstridig mod HERRENs Ord; derfor har HERREN givet ham i Løvens Vold, og den har sønderrevet ham og dræbt ham efter det Ord, HERREN talede til ham!"</verse>
        <verse osisID='1Kgs.13.27'>Derpå sagde han til sine Sønner: "Læg Sadelen på mit Æsel!" Og da de havde gjort det,</verse>
        <verse osisID='1Kgs.13.28'>red han hen og fandt hans Lig liggende henslængt på vejen og Æselet og Løven stående ved Siden af, uden at Løven havde ædt Liget eller sønderrevet Æselet.</verse>
        <verse osisID='1Kgs.13.29'>Da løftede Profeten den Guds Mands Lig op, lagde ham på Æselet og førte ham tilbage til Byen for at holde Dødeklage og jorde ham;</verse>
        <verse osisID='1Kgs.13.30'>og da han havde lagt Liget i sin egen Grav, holdt de Dødeklage over ham og sagde: "Ak ve min Broder!"</verse>
        <verse osisID='1Kgs.13.31'>Og efter at have jordet ham sagde han til sine Sønner: "Når jeg dør, skal I lægge mig i samme Grav, som den Guds Mand ligger i; ved Siden af hans Ben skal I lægge mig, for at mine Ben kan blive skånet sammen md hans;</verse>
        <verse osisID='1Kgs.13.32'>thi det Ord skal gå i Opfyldelse, som han med HERRENs Ord råbte mod Alteret i Betel og alle Offerhusene på Højene i Samarias Byer!"</verse>
        <verse osisID='1Kgs.13.33'>Heller ikke efter denne Begivenhed opgav Jeroboam sin onde Færd, men gjorde på ny alle Slags Folk til Præster på Højene, idet han indsatte enhver, der havde Lyst, til Præst på Højene.</verse>
        <verse osisID='1Kgs.13.34'>Og det blev Jeroboams Hus til Synd og førte til, at det blev tilintetgjort og udryddet af Jorden.</verse>
      </chapter>
      <chapter osisID='1Kgs.14'>
        <verse osisID='1Kgs.14.1'>Ved den Tid blev Jeroboams Søn Abija syg.</verse>
        <verse osisID='1Kgs.14.2'>Da sagde Jeroboam til sin Hustru: "Tag og forklæd dig, så man ikke kan kende, at du er Jeroboams Hustru, og begiv dig til Silo, thi der bor Profeten Ahija, som kundgjorde mig, at jeg skulde blive Konge over dette Folk;</verse>
        <verse osisID='1Kgs.14.3'>tag ti Brød, noget Bagværk og en Krukke Honning med og henvend dig til ham, så vil han sige dig, hvorledes det skal gå Drengen!"</verse>
        <verse osisID='1Kgs.14.4'>Jeroboams Hustru gjorde nu således; hun begav sig til Silo og gik ind i Ahijas Hus. Ahija kunde ikke se, da hans Øjne var sløve af Alderdom;</verse>
        <verse osisID='1Kgs.14.5'>men HERREN havde sagt til Ahija: "Se, Jeroboams Hustru kommer til dig for at høre sig for hos dig angående sin Søn, da han er syg; det og det skal du svare hende; men når hun kommer, er hun forklædt."</verse>
        <verse osisID='1Kgs.14.6'>Da nu Ahija hørte Lyden af hendes Trin, som hun gik ind ad Døren, sagde han: "Kom kun ind, Jeroboams Hustru! Hvorfor er du forklædt? Mig er det pålagt at bringe dig en tung Tidende.</verse>
        <verse osisID='1Kgs.14.7'>Gå hen og sig til Jeroboam: Så siger HERREN, Israels Gud: Jeg ophøjede dig af Folkets Midte og gjorde dig til Fyrste over mit Folk Israel</verse>
        <verse osisID='1Kgs.14.8'>og rev Riget fra Davids Hus og gav dig det; dog har du ikke været som min Tjener David, der holdt mine Bud og fulgte mig af hele sit Hjerte og kun gjorde, hvad der er ret i mine Øjne,</verse>
        <verse osisID='1Kgs.14.9'>men du har handlet værre end alle dine Forgængere; du gik hen og krænkede mig og gjorde dig andre Guder og støbte Billeder, men mig kastede du bag din Ryg;</verse>
        <verse osisID='1Kgs.14.10'>se, derfor vil jeg bringe Ulykke over Jeroboams Hus og udrydde hvert mandligt Væsen, hver og en af Jeroboams Slægt i Israel, og jeg vil feje Jeroboams Hus bort, som man fejer Skarn bort, til der ikke er Spor tilbage!</verse>
        <verse osisID='1Kgs.14.11'>Den af Jeroboams Slægt, som dør i Byen, skal Hundene æde, og den, som dør på Marken, skal Himmelens Fugle æde, thi det er HERREN, der har talet!</verse>
        <verse osisID='1Kgs.14.12'>Men gå nu hjem! Når din Fod betræder Byen, skal Barnet dø;</verse>
        <verse osisID='1Kgs.14.13'>og hele Israel skal holde Dødeklage over ham og jorde ham, thi han er den eneste af Jeroboams Slægt, der skal komme i en Grav; thi hos ham fandtes dog noget, der vandt HERREN Israels Guds Behag inden for Jeroboams Slægt.</verse>
        <verse osisID='1Kgs.14.14'>Men HERREN vil oprejse sig en Konge over Israel, der skal udrydde Jeroboams Hus på den Dag.</verse>
        <verse osisID='1Kgs.14.15'>Men også siden vil HERREN slå Israel, så at de svajer hid og did som Sivet i Vandet, og rykke Israel op fra dette herlige Land, som han gav deres Fædre, og sprede dem hinsides Floden, fordi de har lavet sig Asjerastøtter og krænket HERREN;</verse>
        <verse osisID='1Kgs.14.16'>og han vil give Israel til Pris for de Synders Skyld, Jeroboam har begået og forledt Israel til."</verse>
        <verse osisID='1Kgs.14.17'>Da gav Jeroboams Hustru sig på Vej og kom til Tirza; og da hun betrådte Husets Tærskel, døde Drengen;</verse>
        <verse osisID='1Kgs.14.18'>og man jordede ham, og hele Israel holdt Dødeklage over ham efter det Ord, HERREN havde talet ved sin Tjener, Profeten Ahija.</verse>
        <verse osisID='1Kgs.14.19'>Hvad der ellers er at fortælle om Jeroboam, hvorledes han førte Krig, og hvorledes han herskede står jo optegnet i Israels kongers Krønike.</verse>
        <verse osisID='1Kgs.14.20'>Jeroboams Regeringstid udgjorde to og tyve År. Så lagde han sig til Hvile hos sine Fædre, og hans Søn Nadab blev Konge i hans Sted.</verse>
        <verse osisID='1Kgs.14.21'>Rehabeam, Salomos Søn, blev Kongei Juda. Rehabeam var een og fyrretyve År gammel, da han blev Konge, og han herskede sytten År i Jerusalem, den By, HERREN havde udvalgt af alle Israels Stammer for der at stedfæste sit Navn.  Hans Moder var en ammonitisk Kvinde ved Navn Na'ama.</verse>
        <verse osisID='1Kgs.14.22'>Og Juda gjorde, hvad der var ondt i HERRENs Øjne, og med de Synder, de begik, vakte de hans Nidkærhed, mere end deres Fædre havde gjort.</verse>
        <verse osisID='1Kgs.14.23'>Også de byggede sig Offerhøje, Stenstøtter og Asjerastøtter på alle høje Steder og under alle grønne Træer;</verse>
        <verse osisID='1Kgs.14.24'>ja, der var endog Mandsskøger i Landet. De øvede alle de Vederstyggeligheder, som var begået af de Folk, HERREN havde drevet bort foran Israeliterne.</verse>
        <verse osisID='1Kgs.14.25'>Men i Kong Rebabeams femte Regeringsår drog Ægypterkongen Sjisjak op imod Jerusalem</verse>
        <verse osisID='1Kgs.14.26'>og tog Skattene i HERRENs Hus og i Kongens Palads; alt tog han, også de Guldskjolde, Salomo havde ladet lave.</verse>
        <verse osisID='1Kgs.14.27'>Kong Rehabeam lod da i Stedet lave Kobberskjolde og gav dem i Forvaring hos Høvedsmændene for Livvagten, der holdt Vagt ved Indgangen til Kongens Palads;</verse>
        <verse osisID='1Kgs.14.28'>og hver Gang Kongen begav sig til HERRENs Hus, bentede Livvagten dem, og bagefter bragte de dem tilbage til Vagtstuen.</verse>
        <verse osisID='1Kgs.14.29'>Hvad der ellers er at fortælle om Rehabeam, alt, hvad han gjorde, står jo optegnet i Judas Kongers Krønike.</verse>
        <verse osisID='1Kgs.14.30'>Rehabeam og Jeroboam lå i Krig med hinanden hele Tiden.</verse>
        <verse osisID='1Kgs.14.31'>Så lagde Rehabeam sig til Hvile hos sine Fædre og blev jordet hos sine Fædre i Davidsbyen. Hans Moder var en ammonitisk Kvinde ved Navn Na'ama. Og hans Søn Abija blev Konge i hans Sted.</verse>
      </chapter>
      <chapter osisID='1Kgs.15'>
        <verse osisID='1Kgs.15.1'>I Kong Jeroboams, Nebats Søns, attende Regeringsår blev Abija Konge over Juda.</verse>
        <verse osisID='1Kgs.15.2'>Tre År herskede han i Jerusalem. Hans Moder hed Ma'aka og var en datter af Absalom.</verse>
        <verse osisID='1Kgs.15.3'>Han vandrede i alle de Synder, hans Fader havde begået før ham, og hans Hjerte var ikke helt med HERREN hans Gud som hans Fader Davids.</verse>
        <verse osisID='1Kgs.15.4'>Men for Davids Skyld lod HERREN hans Gud ham få en Lampe i Jerusalem, idet han ophøjede hans Sønner efter ham og lod Jerusalem bestå,</verse>
        <verse osisID='1Kgs.15.5'>fordi David havde gjort, hvad der var ret i HERRENs Øjne, og ikke, så længe han levede, var veget fra noget af, hvad han havde pålagt ham, undtagen over for Hetiten Urias.</verse>
        <verse osisID='1Kgs.15.6'>(Rehabeam lå i Krig med Jeroboam, så længe han levede).</verse>
        <verse osisID='1Kgs.15.7'>Hvad der ellers er at fortælle om Abija, alt, hvad han gjorde, står jo optegnet i Judas Kongers Krønike. Abija og Jeroboam lå i Krig med hinanden.</verse>
        <verse osisID='1Kgs.15.8'>Så lagde Abija sig til Hvile hos sine Fædre, og man jordede ham i Davidsbyen; og hans Søn Asa blev Konge i hans Sted.</verse>
        <verse osisID='1Kgs.15.9'>I Kong Jeroboam af Israels tyvende Regeringsår blev Asa Konge over Juda,</verse>
        <verse osisID='1Kgs.15.10'>og han herskede een og fyrretyve År i Jerusalem. Hans Moder hed Ma'aka og var en Datter af Absalom.</verse>
        <verse osisID='1Kgs.15.11'>Asa gjorde, hvad der var ret i HERRENs Øjne, ligesom hans Fader David;</verse>
        <verse osisID='1Kgs.15.12'>han jog Mandsskøgerne ud af Landet og fjernede alle Afgudsbillederne, som hans Fædre havde ladet lave.</verse>
        <verse osisID='1Kgs.15.13'>Han fratog endog sin Moder Ma'aka Værdigheden som Herskerinde, fordi hun havde ladet lave et Skændselsbillede til Ære for Asjera; Asa lod hendes Skændselsbillede nedbryde og brænde i Kedrons Dal.</verse>
        <verse osisID='1Kgs.15.14'>Vel forsvandt Offerhøjene ikke, men alligevel var Asas Hjerte helt med HERREN, så længe han levede.</verse>
        <verse osisID='1Kgs.15.15'>Og han bragte sin Faders og sine egne Helliggaver ind i HERRENs Hus, Sølv, Guld og forskellige Kar.</verse>
        <verse osisID='1Kgs.15.16'>Asa og Kong Basja af Israel lå i Krig med hinanden, så længe de levede.</verse>
        <verse osisID='1Kgs.15.17'>Kong Basja af Israel drog op imod Juda og befæstede Rama for at hindre, at nogen af Kong Asa af Judas Folk drog ud og ind.</verse>
        <verse osisID='1Kgs.15.18'>Da tog Asa alt det Sølv og Guld, der var tilbage i Skatkamrene i HERRENs Hus og i Kongens Palads, overgav det til sine Folk og sendte dem til Kong Benhadad af Aram, en Søn af Hezjons Søn Tabrimmon, som boede i Damaskus, idet han lod sige:</verse>
        <verse osisID='1Kgs.15.19'>"Der består en Pagt mellem mig og dig, mellem min Fader og din Fader; her sender jeg dig en Gave af Sølv og Guld; bryd derfor din Pagt med Kong Basja af Israel, så at han nødes til at drage bort fra mig!"</verse>
        <verse osisID='1Kgs.15.20'>Benhadad gik ind på Kong Asas Forslag og sendte sine Hærførere mod Israels Byer og indtog Ijjon, Dan, Abel-Bet-Ma'aka og hele Kinnerot tillige med hele Naftalis Land.</verse>
        <verse osisID='1Kgs.15.21'>Da Basja hørte det, opgav han at befæste Rama og vendte tilbage til Tirza.</verse>
        <verse osisID='1Kgs.15.22'>Men Kong Asa stævnede hver eneste Mand i hele Juda sammen, og de førte Stenene og Træværket bort, som Basja havde brugt ved Befæstningen af Rama; dermed befæstede Kong Asa så Geba i Benjamin og Mizpa.</verse>
        <verse osisID='1Kgs.15.23'>Hvad der ellers er at fortælle om Asa, alle hans Heltegerninger, alt, hvad han gjorde, og de Byer, han befæstede, står jo optegnet i Judas Kongers Krønike. I øvrig led han i sin Alderdom af en Sygdom i Fødderne.</verse>
        <verse osisID='1Kgs.15.24'>Så lagde han sig til Hvile hos sine Fædre og blev jordet hos sine Fædre i sin Fader Davids By; og hans Søn Josafat blev Konge i hans Sted.</verse>
        <verse osisID='1Kgs.15.25'>Nadab, Jeroboams Søn, blev Konge over Israel i Kong Asa af Judas andet Regeringsår, og han herskede to År over Israel.</verse>
        <verse osisID='1Kgs.15.26'>Han gjorde, hvad der var ondt i HERRENs Øjne, og vandrede i sin Faders Spor og i de Synder, han havde forledt Israel til.</verse>
        <verse osisID='1Kgs.15.27'>Da stiftede Basja, Ahijas Søn af Issakars Hus, en Sammensværgelse imod ham, og Basja huggede ham ned ved Gibbeton, der tilhørte Filisterne, medens Nadab og hele Israel belejrede Byen.</verse>
        <verse osisID='1Kgs.15.28'>Basja dræbte ham i Kong Asa af Judas tredje Regeringsår og blev Konge i hans Sted;</verse>
        <verse osisID='1Kgs.15.29'>nu da han var blevet Konge, lod han hele Jeroboams Hus nedhugge, idet han ikke skånede en eneste Sjæl af Jeroboams Slægt, men udryddede dem efter det Ord, HERREN havde talet ved sin Tjener Ahija fra Silo,</verse>
        <verse osisID='1Kgs.15.30'>for de Synders Skyld, Jeroboam havde begået og forledt Israel til, for den Krænkelse, han havde tilføjet HERREN, Israels Gud.</verse>
        <verse osisID='1Kgs.15.31'>Hvad der ellers er at fortælle om Nadab, alt, hvad han gjorde, står jo optegnet i Israels Kongers Krønike</verse>
        <verse osisID='1Kgs.15.32'>( Asa og kong Ba'sja af Israel lå i Krig med hinanden, så længe de levede.)</verse>
        <verse osisID='1Kgs.15.33'>I Kong Asa af Judas tredje Regeringsår blev Basja, Ahijas Søn, Konge over hele Israel, og han herskede tre og tyve År i Tirza.</verse>
        <verse osisID='1Kgs.15.34'>Han gjorde, hvad der var ondt i HERRENs Øjne, og vandrede i Jeroboams Spor og de Synder, han havde forledt Israel til.</verse>
      </chapter>
      <chapter osisID='1Kgs.16'>
        <verse osisID='1Kgs.16.1'>Men til Jehu, Hananis Søn, kom HERRENs ord mod Ba'sja således:</verse>
        <verse osisID='1Kgs.16.2'>"Jeg ophøjede dig af Støvet og gjorde dig til Fyrste over mit Folk Israel, dog har du vandret i Jeroboams Spor og forledt mit Folk Israel til Synd, så de krænker mig ved deres Synder;</verse>
        <verse osisID='1Kgs.16.3'>se, derfor vil jeg nu feje Basja og hans Hus bort og gøre det samme ved dit Hus, som jeg gjorde ved Jeroboams, Nebats Søns, Hus;</verse>
        <verse osisID='1Kgs.16.4'>den af Basjas Slægt, som dør i Byen, skal Hundene æde, og den, som dør på Marken, skal Himmelens Fugle æde!"</verse>
        <verse osisID='1Kgs.16.5'>Hvad der ellers er at fortælle om Ba'sja, hvad han gjorde, og hans Heltegerninger, står jo optegnet i Israels Kongers Krønike.</verse>
        <verse osisID='1Kgs.16.6'>Så lagde Ba'sja sig til Hvile hos sine Fædre og blev jordet i Tirza; og hans Søn Ela blev Konge i hans Sted.</verse>
        <verse osisID='1Kgs.16.7'>Desuden kom HERRENs Ord ved Profeten Jehu, Hananis Søn, mod Ba'sja og hans Hus både på Grund af alt det, han havde gjort, som var ondt i HERRENs Øjne, idet han krænkede ham ved sine Hænders Værk og efterlignede Jeroboams Hus, og tillige fordi han lod dette nedhugge.</verse>
        <verse osisID='1Kgs.16.8'>I Kong Asa af Judas seks og tyvende Regeringsår blev Ela, Ba'sjas Søn, Konge over Israel, og han herskede to År i Tirza.</verse>
        <verse osisID='1Kgs.16.9'>Så stiftede en af hans Mænd, Zimri, der var Fører for den ene Halvdel af Stridsvognene, en Sammensværgelse imod ham; og engang, da han i Tirza var beruset ved et Drikkelag i sin Paladsøverste Arzas Hus,</verse>
        <verse osisID='1Kgs.16.10'>trængte Zimri ind og slog ham ihjel - i Kong Asa af Judas syv og tyvende Regeringsår - og blev Konge i hans Sted.</verse>
        <verse osisID='1Kgs.16.11'>Da han var blevet Konge og havde besteget Tronen, lod han hele Basjas Hus dræbe uden at levne et mandligt Væsen og tillige hans nærmeste Slægtninge og Venner;</verse>
        <verse osisID='1Kgs.16.12'>således udryddede Zimri hele Ba'sjas Hus efter det Ord, HERREN havde talet til Basja ved Profeten Jehu,</verse>
        <verse osisID='1Kgs.16.13'>for alle de Synders Skyld, som Ba'sja og hans Søn Ela havde begået og forledt Israel til, så at de krænkede HERREN, Israels Gud, ved deres Afguder.</verse>
        <verse osisID='1Kgs.16.14'>Hvad der ellers er af fortælle om Ela, alt, hvad han gjorde, står jo optegnet i Israels Kongers Krønike.</verse>
        <verse osisID='1Kgs.16.15'>I Kong Asa af Judas syv og tyvende Regeringsår blev Zimri Konge, og han herskede syv Dage i Tirza. Hæren var på det Tidspunkt ved at belejre Gibbeton, som tilhørte Filisterne;</verse>
        <verse osisID='1Kgs.16.16'>og da nu Hæren under Belejringen hørte, at Zimri havde sfiftet en Sammensværgelse mod Kongen og endda dræbt ham, udråbte hele Israel samme Dag i Lejren Omri, Israels Hærfører, til Konge.</verse>
        <verse osisID='1Kgs.16.17'>Derpå hrød Omri op med hele Israel fra Gibbeton og begyndte at belejre Tirza;</verse>
        <verse osisID='1Kgs.16.18'>og da Zimri så at Byen var taget, begav han sig ind i Kongens Palads og stak det i Brand over sig; således døde han</verse>
        <verse osisID='1Kgs.16.19'>for de Synders Skyld, han havde begået, idet han gjorde, hvad der var ondt i HERRENs Øjne, og vandrede i Jeroboams Spor og i de Synder, han havde begået, da han forledte Israel til at synde.</verse>
        <verse osisID='1Kgs.16.20'>Hvad der ellers er at fortælle om Zimri og den Sammensværgelse, han stiftede, står jo optegnet i Israels Kongers Krønike.</verse>
        <verse osisID='1Kgs.16.21'>Ved den Tid delte Israels Folk sig, idet den ene Halvdel slutfede sig fil Tibni, Ginats Søn, og udråbte ham til Konge, medens den anden sluttede sig til Omri.</verse>
        <verse osisID='1Kgs.16.22'>Men den Del af Folket, der sluttede sig til Omri, fik Overtaget over dem, der sluttede sig til Tibni, Ginats Søn, og da Tibni døde ved den Tid, blev Omri Konge.</verse>
        <verse osisID='1Kgs.16.23'>I Kong Asa af Judas een og tredivte Regeringsår blev Omri Konge over Israel, og han herskede tolv År. Først herskede han seks År i Tirza;</verse>
        <verse osisID='1Kgs.16.24'>men siden købte han Samarias Bjerg af Semer for to Talenter Sølv og byggede på Bjerget en By, som han efter Semer, Bjergets Ejer, kaldte Samaria.</verse>
        <verse osisID='1Kgs.16.25'>Omri gjorde, hvad der var ondt i HERRENs Øjne, og handlede endnu værre end alle hans Forgængere;</verse>
        <verse osisID='1Kgs.16.26'>han vandrede helt i Jeroboams, Nebats Søns, Spor og i de Synder, han havde forledt Israel til, så at de krænkede HERREN, Israels Gud, ved deres Afguder.</verse>
        <verse osisID='1Kgs.16.27'>Hvad der ellers er at fortælle om Omri, alt, hvad han gjorde, og de Heltegerninger, han udførte, står jo optegnet i Israels Kongers Krønike.</verse>
        <verse osisID='1Kgs.16.28'>Så lagde Omri sig til Hvile hos sine Fædre og blev jordet i Samaria; og hans Søn Akab blev Konge i hans Sted.</verse>
        <verse osisID='1Kgs.16.29'>Akab, Omris Søn, blev Konge over Israel i Kong Asa af Judas otte og tredivte Regeringsår, og Akab, Omris Søn, herskede to og tyve År over Israel i Samaria.</verse>
        <verse osisID='1Kgs.16.30'>Akab, Omris Søn, gjorde, hvad der var ondt i HERRENs Øjne, i højere Grad end alle hans Forgængere.</verse>
        <verse osisID='1Kgs.16.31'>Og som om det ikke var nok med, at han vandrede i Jeroboams, Nebats Søns, Synder, ægtede han oven i Købet Jesabel, en Datter af Zidoniemes Konge Etba'al, og gik hen og dyrkede Ba'al og tilbad ham.</verse>
        <verse osisID='1Kgs.16.32'>Han rejste Ba'al et Alter i Ba'alstemplet, som han lod bygge i Samaria.</verse>
        <verse osisID='1Kgs.16.33'>Og Akab lavede Asjerastøtten og gjorde endnu flere Ting, hvorved han krænkede HERREN, Israels Gud, værre end de Konger, der havde hersket før ham i Israel. -</verse>
        <verse osisID='1Kgs.16.34'>I hans Dage genopbyggede Beteliten Hiel Jeriko; efter det Ord, HERREN havde taleted Josua, Nuns Søn, kostede det ham hans førstefødte Abiram at lægge Grunden og hans yngste Søn Seguh at sætte dens Portfløje ind.</verse>
      </chapter>
      <chapter osisID='1Kgs.17'>
        <verse osisID='1Kgs.17.1'>Tisjbiten Elias fra Tisjbe i Gilead sagde til Akab: "Så sandt HERREN, Israels Gud, lever, han, for hvis Åsyn jeg står, i de kommende År skal der ikke falde dug eller Regn uden på mit udtrykkelige Bud!"</verse>
        <verse osisID='1Kgs.17.2'>Derpå kom HERRENs Ord til ham således:</verse>
        <verse osisID='1Kgs.17.3'>"Gå bort herfra og begiv dig østerpå og hold dig skjult ved Bækken Krit østen for Jordan;</verse>
        <verse osisID='1Kgs.17.4'>du skal drikke af Bækken, og Ravnene har jeg pålagt at sørge for Føde til dig der."</verse>
        <verse osisID='1Kgs.17.5'>Da gik han og gjorde efter HERRENs Ord, han gik hen og tog Bolig ved Bækken Krit østen for Jordan;</verse>
        <verse osisID='1Kgs.17.6'>og Ravnene bragte ham Brød om Morgenen og kød om Aftenen, og han drak af Bækken.</verse>
        <verse osisID='1Kgs.17.7'>Men nogen Tid efter tørrede Bækken ud, eftersom der ingen Regn faldt i Landet.</verse>
        <verse osisID='1Kgs.17.8'>Da kom HERRENs Ord til ham således:</verse>
        <verse osisID='1Kgs.17.9'>"Begiv dig til Zarepta, som hører til Zidon, og tag Bolig der; se, jeg har pålagt en Enke der at sørge for Føde til dig."</verse>
        <verse osisID='1Kgs.17.10'>Så begav han sig til Zarepta, og da han kom til Byens Port, fik han Øje på en Enke, som var ved at sanke Brænde, og råbte til hende: "Hent mig lidt Vand i et Kar, for at jeg kan drikke!"</verse>
        <verse osisID='1Kgs.17.11'>Og da hun gik bort for at hente det, råbte han efter hende: "Tag også et Stykke Brød med til mig!"</verse>
        <verse osisID='1Kgs.17.12'>Men hun svarede: "Så sandt HERREN din Gud lever, jeg ejer ikke Brød, men kun en Håndfuld Mel i Krukken og lidt Olie i Dunken; jeg var nettop ved at sanke et Par Stykker Brænde for at gå hjem og tillave det til mig og min Søn; og når vi har spist det, må vi dø!"</verse>
        <verse osisID='1Kgs.17.13'>Da sagde Elias til hende: "Frygt ikke! Gå hjem og gør, som du siger; men lav først et lille Brød deraf til mig og bring mig det; siden kan du lave noget til dig selv og din Søn!</verse>
        <verse osisID='1Kgs.17.14'>Thi så siger HERREN, Israels Gud: Melkrukken skal ikke blive tom, og Olien i Dunken skal ikke slippe op, før den Dag HERREN sender Regn over Jorden!"</verse>
        <verse osisID='1Kgs.17.15'>Da gik hun og gjorde, som Elias sagde; og både hun og han og hendes Søn havde noget at spise en Tid lang.</verse>
        <verse osisID='1Kgs.17.16'>Melkrukken blev ikke tom, og olien i Dunken slap ikke op, efter det Ord HERREN havde talet ved Elias.</verse>
        <verse osisID='1Kgs.17.17'>Men nogen Tid efter blev Kvindens, Husets Ejerindes, Søn syg, og hans Sygdom tog heftigt til, så der til sidst ikke mere var Liv i ham.</verse>
        <verse osisID='1Kgs.17.18'>Da sagde hun til Elias: "Hvad har jeg med dig at gøre, du Guds Mand! Er du kommet for at bringe min Synd i Erindring og volde min Søns Død?"</verse>
        <verse osisID='1Kgs.17.19'>Men han svarede hende: "Lad mig få din Søn!" Og han tog ham fra hendes Skød og bar ham op i Stuen på Taget, hvor han boede, og lagde ham på sin Seng.</verse>
        <verse osisID='1Kgs.17.20'>Så råbte han til HERREN: "HERRE min Gud, vil du virkelig handle så ilde mod den Enke; i hvis Hus jeg er Gæst, at du lader hendes Søn dø?"</verse>
        <verse osisID='1Kgs.17.21'>Derpå strakfe han sig tre Gange hen over Drengen og råbte til HERREN: "HERRE min Gud, lad dog Drengens Sjæl vende tilbage!"</verse>
        <verse osisID='1Kgs.17.22'>Og HERREN hørte Eliass Røst; Drengens Sjæl vendte tilbage, så han blev levende.</verse>
        <verse osisID='1Kgs.17.23'>Så tog Elias Drengen og bragte ham fra Stuen på Taget ned i Huset og gav hans Moder ham, idet han sagde: "Se, din Søn lever!"</verse>
        <verse osisID='1Kgs.17.24'>Da sagde Kvinden til Elias: "Nu ved jeg vist, at du er en Guds Mand, og at HERRENs Ord i din Mund er Sandhed."</verse>
      </chapter>
      <chapter osisID='1Kgs.18'>
        <verse osisID='1Kgs.18.1'>Lang Tid efter, i det tredie År, kom HERRENs ord således: "Gå hen og træd frem for Akab, så vil jeg sende Regn over Jorden!"</verse>
        <verse osisID='1Kgs.18.2'>Da gav Elias sig på Vej for at træde frem for Akab. Da Hungersnøden blev trykkende i Samaria,</verse>
        <verse osisID='1Kgs.18.3'>kaldte Akab Paladsøversten Obadja til sig. Obadja var en Mand, der alvorligt frygtede HERREN,</verse>
        <verse osisID='1Kgs.18.4'>og dengang Jesabel lod HERRENs Profeter udrydde, tog han og skjulte hundrede Profeter, halvtredsindstyve i een Hule og halvtredsindstyve i en anden, og sørgede for Brød og Vand til dem.</verse>
        <verse osisID='1Kgs.18.5'>Akab sagde nu til Obadja: "Kom, lad os drage rundt i Landet til alle Vandkilder og Bække, om vi mulig kan finde så meget Græs, at vi kan holde Liv i Hestene og Muldyrene og slippe for at dræbe noget af Dyrene!"</verse>
        <verse osisID='1Kgs.18.6'>Så delte de Landet, som de skulde gennemvandre, mellem sig, således at Akab og Obadja drog hver sin Vej.</verse>
        <verse osisID='1Kgs.18.7'>Medens nu Obadja var undervejs, se, da trådte Elias ham i Møde; Obadja genkendte ham og faldt på sit Ansigt og sagde: "Er det dig, min Herre Elias?"</verse>
        <verse osisID='1Kgs.18.8'>Han svarede: "Ja, det er mig! Gå hen og sig til din Herre, at Elias er her!"</verse>
        <verse osisID='1Kgs.18.9'>Men han sagde: "Hvormed har jeg dog syndet, siden du vil give din Træl i Akabs Hånd, for at han kan slå mig ihjel?</verse>
        <verse osisID='1Kgs.18.10'>Så sandt HERREN din Gud lever, der er ikke et Folk eller Rige, min Herre ikke har sendt Bud til for at lede efter dig; og blev der sagt, at du ikke var der, tog han Riget og Folket i Ed på, at de ikke havde fundet dig.</verse>
        <verse osisID='1Kgs.18.11'>Og nu siger du, at jeg skal gå hen og sige til min Herre, at Elias er her!</verse>
        <verse osisID='1Kgs.18.12'>Hvis nu HERRENs Ånd, når jeg har forladt dig, fører dig bort til et Sted, jeg ikke kender, og jeg kommer og melder det til Akab, og han ikke finder dig, lader han mig dræbe. Og din Træl har dog frygtet HERREN fra Ungdommen af!</verse>
        <verse osisID='1Kgs.18.13'>Er det ikke kommet min Herre for Øre, hvad jeg gjorde, da Jesabel lod HERRENs Profeter dræbe, hvorledes jeg skjulte hundrede af HERRENs Profeter, halvtredsindstyve i een Hule og halvtredsindstyve i en anden, og sørgede for Brød og Vand til dem?</verse>
        <verse osisID='1Kgs.18.14'>Og nu siger du, at jeg skal gå hen og sige til din Herre, at Elias er her - han lader mig dræbe!"</verse>
        <verse osisID='1Kgs.18.15'>Da sagde Elias: "Så sandt Hærskarers HERRE lever, han, for hvis Åsyn jeg står, i Dag vil jeg træde frem for ham."</verse>
        <verse osisID='1Kgs.18.16'>Obadja gik da Akab i Møde og meldte ham det, og Akab gik Elias i Møde.</verse>
        <verse osisID='1Kgs.18.17'>Da Akab fik Øje på Elias, sagde han til ham: "Er det dig, du, som bringer Ulykke over Israel!"</verse>
        <verse osisID='1Kgs.18.18'>Men han svarede: "Det er ikke mig, der har bragt Ulykke over Israel, men dig og din Faders Hus, fordi I har forladt HERREN og holder eder til Ba'alerne!</verse>
        <verse osisID='1Kgs.18.19'>Men send nu Bud og kald hele Israel sammen til mig på Karmels Bjerg og tillige de 450 Ba'alsprofeter og de 400 Asjeraprofeter, som spiser ved Jesabels Bord!"</verse>
        <verse osisID='1Kgs.18.20'>Da sendte Akab Bud rundt til alle Israeliterne og samlede Profeterne på Karmels Bjerg.</verse>
        <verse osisID='1Kgs.18.21'>Elias trådte så frem for alt Folket og sagde: "Hvor længe vil I blive ved at halte til begge Sider? Er HERREN Gud, så hold eder til ham, og er Ba'al Gud, så hold eder til ham!" Men Folket svarede ham ikke et Ord.</verse>
        <verse osisID='1Kgs.18.22'>Da sagde Elias til Folket: "Jeg er den eneste af HERRENs Profeter, der er tilbage, og Ba'als Profeter er 450 Mand;</verse>
        <verse osisID='1Kgs.18.23'>lad os nu få to unge Tyre; så skal de vælge den ene Tyr og hugge den i Stykker og lægge den på Brændet, men Ild må de ikke lægge til; den anden vil jeg lave til og lægge på Brændet, men uden at tænde Ild.</verse>
        <verse osisID='1Kgs.18.24'>Så skal I påkalde eders Guds Navn, og jeg vil påkalde HERRENs Navn; den Gud, der svarer med Ild, han er Gud!" Alt Folket sagde: "Det Forslag er godt!"</verse>
        <verse osisID='1Kgs.18.25'>Derpå sagde Elias til Ba'als Profefer: "Vælg eder den ene Tyr og lav den til først, thi I er de mange, og påkald så eders Guds Navn, men I må ikke tænde Ild!"</verse>
        <verse osisID='1Kgs.18.26'>Så tog de Tyren og lavede den til og påkaldte Ba'als Navn fra Morgen til Middag, idet de råbte: "Hør os, Ba'al!" Men ikke en Lyd hørtes, der var ingen, som svarede; og de dansede haltende omkring det Alter, de havde opført.</verse>
        <verse osisID='1Kgs.18.27'>Men da det var blevet Middag, hånede Elias dem og sagde: "I må råbe højt, thi han er jo en Gud! Han er vel faldet i Tanker eller gået afsides eller rejst bort, eller han er faldet i Søvn og må først vågne!"</verse>
        <verse osisID='1Kgs.18.28'>Da råbte de højt, og som de havde for Skik, sårede de deres Legemer med Sværd og Spyd, til Blodet flød ned ad dem.</verse>
        <verse osisID='1Kgs.18.29'>Og da det var over Middag, begyndte de at rase, og det varede lige til hen imod Afgrødeofferets Tid, men ikke en Lyd hørtes, ingen svarede, og ingen agtede derpå.</verse>
        <verse osisID='1Kgs.18.30'>Da sagde Elias til alt Folket: "Kom hen til mig!" Og da alt Folket var kommet hen til ham, satte han HERRENs nedbrudte Alter i Stand.</verse>
        <verse osisID='1Kgs.18.31'>Elias tog tolv Sten, svarende til Tallet på Jakobs Sønners Stammer, han, til hvem HERRENs Ord lød: "Israel skal dit Navn!"</verse>
        <verse osisID='1Kgs.18.32'>Og af disse Sten byggede han et Alter i HERRENs Navn og gravede rundt om Alteret en Rende på omtrent to Sea Land.</verse>
        <verse osisID='1Kgs.18.33'>Derpå lagde han Brændet tilrette, huggede Tyren i Stykker og lagde den på Brændet.</verse>
        <verse osisID='1Kgs.18.34'>Så sagde han: "Fyld fire Krukker med Vand og hæld det ud over Brændofferet og Brændet!" Og da de havde gjort det, sagde han: "Een Gang til!" Og da de havde gjort det anden Gang, sagde han: "Een Gang til!" Og de gjorde det endnu en Gang.</verse>
        <verse osisID='1Kgs.18.35'>Det drev af Vand rundt om Alteret, også Renden fik han fyldt med Vand.</verse>
        <verse osisID='1Kgs.18.36'>Men ved Afgrødeofferets Tid trådte Profeten Elias frem og sagde: "HERRE, Abrahams, Isaks og Israels Gud! Lad det kendes i Dag, at dut er Gud i Israel og jeg din Tjener, og at jeg har gjort alt dette på dit Ord!</verse>
        <verse osisID='1Kgs.18.37'>Hør mig, HERRE, hør mig, for at dette Folk må kende, at du HERRE er Gud, og at du atter drager deres Hjerte til dig"</verse>
        <verse osisID='1Kgs.18.38'>Da for HERRENs Ild ned og fortærede Brændofferet og Brændet og Stenene og Jorden; endog Vandet i Renden slikkede den bort.</verse>
        <verse osisID='1Kgs.18.39'>Da alt Folket så det, faldt de på deres Ansigt og råbte: "HERREN er Gud, HERREN er Gud!"</verse>
        <verse osisID='1Kgs.18.40'>Men Elias sagde til dem: "Grib Ba'als Profeter, lad ingen af dem slippe bort!" Og de greb dem, og Elias førte dem ned til Kisjonbækken og dræbte dem der.</verse>
        <verse osisID='1Kgs.18.41'>Derpå sagde Elias til Akab: "Gå op og spis og drik, thi der høres Susen af Regn."</verse>
        <verse osisID='1Kgs.18.42'>Da gik Akab op for at spise og drikke; men Elias gik op på Karmels Top og bøjede sig til Jorden med Ansigtet mellem Knæene.</verse>
        <verse osisID='1Kgs.18.43'>Så sagde han til sin Tjener: "Gå op og se ud over Havet!" Og han gik op og så ud, men sagde: "Der er intet!" Syv Gange sagde han til ham: "Gå derop igen!" Og syv Gange vendte Tjeneren tilbage.</verse>
        <verse osisID='1Kgs.18.44'>Men syvende Gang sagde han: "Nu stiger der en lille Sky op af Havet, så stor som en Mands Hånd!" Da sagde Elias: "Gå hen og sig til Akab: Spænd for og kør hjem, at du ikke skal blive opholdt af Regnen!"</verse>
        <verse osisID='1Kgs.18.45'>Et Øjeblik efter var Himmelen sort af Stormskyer, og der faldt en voldsom Regn. Akab steg til Vogns og kørte til Jizre'el;</verse>
        <verse osisID='1Kgs.18.46'>men HERRENs Hånd kom over Elias, så han omgjordede sine Lænder og løb foran Akab lige til Jizre'el.</verse>
      </chapter>
      <chapter osisID='1Kgs.19'>
        <verse osisID='1Kgs.19.1'>Akab fortalte nu Jesabel alt, hvad Elias havde gjort, og hvorledes han havde ihjelslået alle Profeterne med Sværd,</verse>
        <verse osisID='1Kgs.19.2'>og Jesabel sendte et Sendebud til Elias og lod sige: "Guderne ramme mig både med det ene og det andet, om jeg ikke i Morgen ved denne Tid handler med dit Liv, som der er handlet med deres!"</verse>
        <verse osisID='1Kgs.19.3'>Da blev han bange, stod op og drog bort for at redde sit Liv. Han kom da til Be'ersjeba i Juda. Der lod han sin Tjener blive</verse>
        <verse osisID='1Kgs.19.4'>og vandrede selv en Dagsrejse ud i Ørkenen og satte sig under en Gyvelbusk og ønskede sig Døden, idet han sagde: "Nu er det nok, HERRE; tag mit Liv, thi jeg er ikke bedre end mine Fædre!"</verse>
        <verse osisID='1Kgs.19.5'>Så lagde han sig til at sove under en Gyvelbusk. Og se, en Engel rørte ved ham og sagde: "Stå op og spis!"</verse>
        <verse osisID='1Kgs.19.6'>Og da han så sig om, se, da lå der, hvor hans Hoved havde hvilet, et ristet Brød, og der stod en Krukke Vand; og han spiste og drak og lagde sig igen.</verse>
        <verse osisID='1Kgs.19.7'>Men HERRENs Engel kom atter og rørte ved ham og sagde: "Stå op og spis, ellers bliver Vejen dig for lang!"</verse>
        <verse osisID='1Kgs.19.8'>Da stod han op og spiste og drak; og styrket af dette Måltid vandrede han i fyrretyve Dage og fyrretyve Nætter lige til Guds Bjerg Horeb.</verse>
        <verse osisID='1Kgs.19.9'>Der gik han ind i en Hule og overnattede. Da lød HERRENs Ord til ham: "Hvad er du her efter, Elias?"</verse>
        <verse osisID='1Kgs.19.10'>Han svarede: "Jeg har været fuld af Nidkærhed for HERREN, Hærskarers Gud, fordi Israeliterne har forladt din Pagt; dine Altre har de nedbrudt, og dine Profeter har de ihjelslået med Sværd! Jeg alene er tilbage, og nu står de mig efter Livet!"</verse>
        <verse osisID='1Kgs.19.11'>Da sagde han: "Gå ud og stil dig på Bjerget for HERRENs Åsyn!" Og se, HERREN gik forbi, og et stort og stærkt Vejr, der sønderrev Bjerge og sprængte Klipper, gik foran HERREN, men HERREN var ikke i Vejret. Efter Vejret kom der et Jordskælv, men HERREN var ikke i Jordskælvet.</verse>
        <verse osisID='1Kgs.19.12'>Efter Jordskælvet kom der Ild, men HERREN var ikke i Ilden. Men efter Ilden kom der en stille, sagte Susen,</verse>
        <verse osisID='1Kgs.19.13'>og da Elias hørte den, hyllede han sit Hoved i sin Kappe og gik ud og stillede sig ved Indgangen til Hulen; og se, en Røst lød til ham: "Hvad er du her efter Elias?"</verse>
        <verse osisID='1Kgs.19.14'>Han svarede: "Jeg har været fuld af Nidkærhed for HERREN, Hærskarers Gud, fordi Israeliterne har forladt din Pagt; dine Altre har de nedbrudt, og dine Profeter har de ihjelslået med Sværd! Jeg alene er tilbage, og nu står de mig efter Livet!"</verse>
        <verse osisID='1Kgs.19.15'>Da sagde HERREN til ham: "Vend tilbage ad den Vej, du kom, og gå til Ørkenen ved Damaskus; gå så hen og salv Hazael til Konge over Aram,</verse>
        <verse osisID='1Kgs.19.16'>salv Jehu, Nimsjis Søn, til Konge over Israel og salv Elisa, Sjafats Søn, fra Abel Mehola til Profet i dit Sted!</verse>
        <verse osisID='1Kgs.19.17'>Den, der undslipper Hazaels Sværd, skal Jehu dræbe, og den, der undslipper Jehus Sværd, skal Elisa dræbe.</verse>
        <verse osisID='1Kgs.19.18'>Jeg vil lade syv Tusinde blive tilbage i Israel, hvert Knæ, der ikke har bøjet sig for Ba'al, og hver Mund, der ikke har kysset ham."</verse>
        <verse osisID='1Kgs.19.19'>Så gik han derfra; og han traf Elisa, Sjafats Søn, i Færd med at pløje; tolv Spand Okser havde han foran sig, og selv var han ved det tolvte. Da nu Elias gik forbi ham, kastede han sin Kappe over ham.</verse>
        <verse osisID='1Kgs.19.20'>Så forlod han Okserne og løb efter Elias og sagde: "Lad mig først kysse min Fader og min Moder, så vil jeg følge dig!" Han svarede: "Gå kun tilbage, thi hvad er det ikke, jeg har gjort ved dig!"</verse>
        <verse osisID='1Kgs.19.21'>Da forlod han ham og vendte tilbage; så tog han og slagtede Oksespandet, kogte Okserne ved Stavtøjet og gav Folkene dem at spise; derpå brød han op og fulgte Elias og gik ham til Hånde.</verse>
      </chapter>
      <chapter osisID='1Kgs.20'>
        <verse osisID='1Kgs.20.1'>Kong Benhadad af Aram samlede hele sin Hær, og to og tredive Konger fulgte ham med Heste og Stridsvogne; og han drog op og indesluttede Samaria og belejrede det.</verse>
        <verse osisID='1Kgs.20.2'>Han sendte nu Sendebud ind i Byen til Kong Akab af Israel</verse>
        <verse osisID='1Kgs.20.3'>og lod sige til ham: "Således siger Benhadad: Dit Sølv og Guld er mit, men dine Hustruer og børn kan du beholde!"</verse>
        <verse osisID='1Kgs.20.4'>Israels Konge lod svare: "Som du byder, Herre Konge! Jeg og alt, hvad mit er, tilhører dig."</verse>
        <verse osisID='1Kgs.20.5'>Men Sendebudene vendte tilbage og sagde: "Således siger Benha dad: Jeg sendte Bud til dig og lod sige: Dit Sølv og Guld og dine Hustruer og Børn skal du give mig!</verse>
        <verse osisID='1Kgs.20.6'>Så sender jeg da i Morgen ved denne Tid mine Folk til dig, og de skal gennemsøge dit Hus og dine Folks Huse og tilvende sig og tage alt, hvad de lyster!"</verse>
        <verse osisID='1Kgs.20.7'>Da lod Israels Konge alle Landets Ældste kalde og sagde: "Der ser I, at Manden har ondt i Sinde, thi nu sender han Bud til mig om mine Hustruer og Børn, og mit Sølv og Guld havde jeg ikke nægtet ham!"</verse>
        <verse osisID='1Kgs.20.8'>Alle de Ældste og alt Folket svarede ham: "Hør ham ikke; du må ikke give efter!"</verse>
        <verse osisID='1Kgs.20.9'>Da sagde han til Benhadads Sendebud: "Sig til min Herre Kongen: Alt, hvad du første Gang krævede af din Træl, vil jeg gøre, men dette Krav kan jeg ikke opfylde!" Med det Svar vendte Sendebudene tilbage.</verse>
        <verse osisID='1Kgs.20.10'>Da sendte Benhadad Bud til ham og lod sige: "Guderne ramme mig både med det ene og det andet, om Støvet i Samaria forslår til at fylde Hænderne på alle de Krigere, der følger mig!"</verse>
        <verse osisID='1Kgs.20.11'>Men Israels Konge lod svare: "Sig således: Den, der spænder Bæltet, skal ikke rose sig som den, der løser det!"</verse>
        <verse osisID='1Kgs.20.12'>Benhadad modtog Svaret, just som han sad og drak sammen med Kongerne i Løvhytterne; da sagde han til sine Folk: "Til Storm!" Og de gjorde sig rede til at storme Byen.</verse>
        <verse osisID='1Kgs.20.13'>Men en Profet trådte hen til Kong Akab af Israel og sagde: "Så siger HERREN: Ser du hele den vældige Menneskemængde der? Se, jeg giver den i Dag i din Hånd, og du skal kende, at jeg er HERREN!"</verse>
        <verse osisID='1Kgs.20.14'>Akab spurgte: "Ved hvem?" Han svarede: "Så siger HERREN: Ved Fogedernes Folk!" Derpå spurgte han: "Hvem skal åbne Kampen?" Han svarede: "Du!"</verse>
        <verse osisID='1Kgs.20.15'>Så mønstrede han Fogedernes Folk, og de var 232; derefter mønstrede han hele Hæren, alle Israeliterne, 7000 Mand.</verse>
        <verse osisID='1Kgs.20.16'>Og ved Middagstid gjorde de et Udfald, just som Benhadad og de to og tredive Konger, der fulgte ham, sad og drak i Løvhytterne.</verse>
        <verse osisID='1Kgs.20.17'>Først rykkede Fogedernes Folk ud. Man sendte da Bud til Benhadad og meldte: "Der rykker Mænd ud fra Samaria!"</verse>
        <verse osisID='1Kgs.20.18'>Da sagde han: "Hvad enten de rykker ud for at få Fred eller for at kæmpe, så grib dem levende!"</verse>
        <verse osisID='1Kgs.20.19'>Da Fogedernes Folk og Hæren, som fulgte efter, var rykket ud fra Byen,</verse>
        <verse osisID='1Kgs.20.20'>huggede de ned for Fode, så at Aramæerne tog Flugten; og Israeliterne satte efter dem. Men Kong Benhadad af Aram undslap til Hest sammen med nogle Ryttere.</verse>
        <verse osisID='1Kgs.20.21'>Da rykkede Israels Konge ud og gjorde Hestene og Vognene til Bytte, og han tilføjede Aramæerne et stort Nederlag.</verse>
        <verse osisID='1Kgs.20.22'>Men Profeten trådte hen til Israels Konge og sagde til ham: "Tag dig sammen og se vel til, hvad du vil gøre, thi næste År drager Arams Konge op imod dig igen!"</verse>
        <verse osisID='1Kgs.20.23'>Men Aramæerkongens Folk sagde til ham: "Deres Gud er en Bjerggud, derfor blev de os for stærke; men lad os se, om vi ikke kan blive de stærkeste, når vi angriber dem på Slettelandet!</verse>
        <verse osisID='1Kgs.20.24'>Således skal du gøre: Afsæt alle Kongerne, sæt Statholdere i deres Sted</verse>
        <verse osisID='1Kgs.20.25'>og stil lige så stor en Hær på Benene som den, du mistede, og lige så mange Heste og Vogne som før! Når vi så kæmper med dem på Slettelandet, sandelig, om vi ikke bliver de stærkeste!" Og han fulgte deres Råd og handlede derefter.</verse>
        <verse osisID='1Kgs.20.26'>Næste År mønstrede Benha dad Aramæeme og drog op til Atek for at kæmpe med Israel.</verse>
        <verse osisID='1Kgs.20.27'>Også Israeliterne blev mønstret og forsynede sig med Levnedsmidler, hvorefter de rykkede dem i Møde og lejrede sig lige over for dem som to små Gedehjorde, medens Aramæerne oversvømmede Landet.</verse>
        <verse osisID='1Kgs.20.28'>Da trådte en Guds Mand hen til Israels Konge og sagde: "Så siger HERREN: Fordi Aramæerne siger: HERREN er en Bjerggud og ikke en Dalgud! vil jeg give hele den vældige Menneskemængde der i din Hånd, og I skal kende, at jeg er HERREN!"</verse>
        <verse osisID='1Kgs.20.29'>De lå nu lejret over for hinanden i syv Dage, men Syvendedagen kom det til Kamp, og Israeliterne huggede Aramæerne ned, 100.000 Mand Fodfolk på een Dag.</verse>
        <verse osisID='1Kgs.20.30'>De, der blev tilovers, flygtede til Byen Afek, men Muren styrtede ned over dem, der var tilbage, 27000 Mand. Benhadad flygtede ind i Byen, hvor han løb fra Kammer til Kammer.</verse>
        <verse osisID='1Kgs.20.31'>Da sagde hans Folk til ham: Vi har hørt, at Kongerne over Israels Hus er nådige Konger; lad os binde Sæk om Lænderne og Reb om Hovederne og gå ud til Israels Konge, måske han da vil skåne dit Liv!"</verse>
        <verse osisID='1Kgs.20.32'>Så bandt de Sæk om Lændeme og Reb om Hovederne og kom til Israels Konge og sagde: "Din Træl Benhadad siger: Lad mig leve!" Han svarede: "Er han endnu i Live? Han er min Broder!"</verse>
        <verse osisID='1Kgs.20.33'>Det tog Mændene for et godt Varsel. og de tog ham straks på Ordet, idet de sagde: "Benhadad er din Broder!" Da sagde han: "Gå hen og hent ham!" Så gik Benhadad ud til ham, og han tog ham op i Vognen til sig.</verse>
        <verse osisID='1Kgs.20.34'>Benhadad sagde nu til ham: "De Byer, min Fader fratog din Fader, vil jeg give tilbage, og du må bygge dig Gader i Damaskus, lige som min Fader gjorde i Samaria! På disse Vilkår give du mig fri!" Og han sluttede Pagt med ham og lod ham gå.</verse>
        <verse osisID='1Kgs.20.35'>Men en af Profetsønnerne sagde med HERRENs Ord til sin Fælle: "Slå mig!"  Men han vægrede sig derved.</verse>
        <verse osisID='1Kgs.20.36'>Da sagde han til ham: "Fordi du ikke har adlydt HERRENs Ord. skal en Løve dræbe dig, når du går bort fra mig!" Og da han gik bort fra ham, traf en Løve på ham og dræbte ham.</verse>
        <verse osisID='1Kgs.20.37'>Så traf Profetsønnen en anden og sagde til ham: "Slå mig!" Og den anden slog ham og sårede ham.</verse>
        <verse osisID='1Kgs.20.38'>Så gik Profeten hen og stillede sig på den Vej, Kongen kom, og gjorde sig ukendelig med et Bind for Øjnene.</verse>
        <verse osisID='1Kgs.20.39'>Da Kongen kom forbi, råbte han til ham: "Din Træl var draget med i Kampen; da kom en hen til mig med en Mand og sagde: Vogt den Mand vel! Slipper han bort, skal du svare for hans Liv med dit eget Liv eller bøde en Talent Sølv!</verse>
        <verse osisID='1Kgs.20.40'>Men din Træl var optaget snart her, snart der, og borte var han." Da sagde Israels Konge til ham: "Det er din Dom, du har selv fældet den!"</verse>
        <verse osisID='1Kgs.20.41'>Så tog han hurtig Bindet fra Øjnene, og Israels Konge genkendte ham som en af Ptofeterne.</verse>
        <verse osisID='1Kgs.20.42'>Og han sagde til ham: "Så siger HERREN: Fordi du gav Slip på den Mand, der var hjemfaldet til mit Band, skal du svare for hans Liv med dit eget Liv og for hans Folk med dit eget Folk!"</verse>
        <verse osisID='1Kgs.20.43'>Da drog Israels Konge hjem, misfornøjet og ilde til Mode, og han kom til Samaria.</verse>
      </chapter>
      <chapter osisID='1Kgs.21'>
        <verse osisID='1Kgs.21.1'>Derefter hændte følgende. Jizrae'eliten Nabot havde en Vingård i Jizre'el lige ved Kong Akab af Samarias Palads.</verse>
        <verse osisID='1Kgs.21.2'>Akab sagde til Nabot: "Overlad mig din Vingård, for at jeg kan få den til Køkkenhave; den ligger jo lige ved mit Palads; jeg vil give dig en bedre Vingård i Bytte eller betale dig, hvad den er værd, i rede Penge, om du foretrækker det."</verse>
        <verse osisID='1Kgs.21.3'>Men Nabot svarede Akab: "HERREN bevare mig fra at overlade dig mine Fædres Arvelod!"</verse>
        <verse osisID='1Kgs.21.4'>Så gik Akab hjem, misfornøjet og ilde til Mode over det Svar, Jizre'eliten Nabot havde givet ham: "Jeg vil ikke overlade dig mine Fædres Arvelod!" Og han lagde sig til Sengs, vendte sit Ansigt bort og spiste ikke.</verse>
        <verse osisID='1Kgs.21.5'>Da kom hans Hustru Jesabel ind og sagde til ham: "Hvorfor er du så misfornøjet, og hvorfor spiser du ikke?"</verse>
        <verse osisID='1Kgs.21.6'>Han svarede hende: "Jo, jeg sagde til Jizreeliten Nabot: Overlad mig din Vingård for rede Penge, eller mod at jeg giver dig en anden Vingård i Bytte, om du hellere vil det! Men han svarede: Jeg vil ikke overlade dig min Vingård!"</verse>
        <verse osisID='1Kgs.21.7'>Da sagde hans Hustru Jesabel til ham: "Er det dig, der for Tiden er Konge i Israel? Stå op, spis og vær ved godt Mod, jeg skal skaffe dig Jizre'eliten Nabots Vingård!"</verse>
        <verse osisID='1Kgs.21.8'>Derpå skrev hun et Brev i Akabs Navn, satte hans Segl under og sendte det til de Ældste og de fornemme i Nabots By, dem, han boede imellem.</verse>
        <verse osisID='1Kgs.21.9'>I Brevet havde hun skrevet: "Udråb en Fastedag og sæt Nabot øverst blandt Folket</verse>
        <verse osisID='1Kgs.21.10'>og lige over for ham to Niddinger, som kan vidne imod ham og sige: Du har forbandet Gud og Kongen! Og før ham så ud og sten ham til Døde!"</verse>
        <verse osisID='1Kgs.21.11'>Hans Bysbørn, de Ældste og de fornemme, som boede i hans By, gjorde nu, som Jesabel havde sendt Bud til dem om, således som der stod i Brevet, hun havde sendt dem;</verse>
        <verse osisID='1Kgs.21.12'>de udråbte en Fastedag og satte Nabot øverst blandt Folket;</verse>
        <verse osisID='1Kgs.21.13'>og de to Niddinger kom og satte sig lige over for ham og vidnede imod ham i Folkets Påhør og sagde: "Nabot har forbandet Gud og Kongen!" Og derpå førte de ham uden for Byen og stenede ham til Døde.</verse>
        <verse osisID='1Kgs.21.14'>Så sendte de Jesabel det Bud: "Nabot er stenet til Døde!"</verse>
        <verse osisID='1Kgs.21.15'>Og da Jesabel hørte, at Nabot var stenet til Døde, sagde hun til Akab: "Stå op og tag Jizre'eliten Nabots Vingård, som han vægrede sig ved at sælge dig, i Besiddelse, thi Nabot lever ikke mere, han er død!"</verse>
        <verse osisID='1Kgs.21.16'>Så snart Akab hørte, at Nabot var død, rejste han sig og gik ned til Jizre'eliten Nabots Vingård for at tage den i Besiddelse.</verse>
        <verse osisID='1Kgs.21.17'>Men HERRENs Ord kom til Tisjbiten Elias således:</verse>
        <verse osisID='1Kgs.21.18'>"Stå op, gå Akab, Israels Konge i Samaria, i Møde; han er just i Nabots Vingård, som han er gået ned at tage i Besiddelse.</verse>
        <verse osisID='1Kgs.21.19'>Og tal således til ham: Så siger HERREN: Har du myrdet og allerede tiltrådt Arven? Sig fremdeles til ham: Så siger HERREN: På samme Sted, Hundene slikkede Nabots Blod, skal de også slikke dit!"</verse>
        <verse osisID='1Kgs.21.20'>Da sagde Akab til Elias: "Har du fundet mig, min Fjende?" Og han svarede: "Ja, jeg har fundet dig! Fordi du har solgt dig selv til at gøre, hvad der er ondt i HERRENs Øjne,</verse>
        <verse osisID='1Kgs.21.21'>se, derfor vil jeg bringe Ulykke over dig og feje dig bort og udrydde hvert mandligt Væsen, store og små, af Akabs Slægt, i Israel;</verse>
        <verse osisID='1Kgs.21.22'>jeg vil handle med dit Hus som med Jeroboams, Nebats Søns, Hus og Basjas, Abijas Søns, Hus for den Krænkelse, du har øvet, og fordi du har forledt Israel til Synd.</verse>
        <verse osisID='1Kgs.21.23'>Men også om Jesabel har HERREN talet og sagt: Hundene skal æde Jesabel på Jizre'els Mark!</verse>
        <verse osisID='1Kgs.21.24'>Den af Akabs Slægt, der dør i Byen, skal Hundene æde, og den, der dør på Marken, skal Himmelens Fugle æde!"</verse>
        <verse osisID='1Kgs.21.25'>Aldrig har der været nogen der som Akab solgte sig selv til at gøre, hvad der er ondt i HERRENs Øjne, fordi hans Hustru Jesabel forledte ham dertil;</verse>
        <verse osisID='1Kgs.21.26'>han handlede såre vederstyggeligt, idet han boldt sig til Afgudsbillederne ganske som Amoriterne, dem, HERREN drev bort foran Israeliterne.</verse>
        <verse osisID='1Kgs.21.27'>Da Akab hørte de Ord, sønderrev han sine Klæder og bandt Sæk om sin bare Krop og fastede, og han sov i Sæk og gik sagtelig om.</verse>
        <verse osisID='1Kgs.21.28'>Da kom HERRENs Ord til Tisjbiten Elias således:.</verse>
        <verse osisID='1Kgs.21.29'>"Har du set, hvorledes Akab ydmyger sig for mig? Fordi han ydmyger sig for mig, vil jeg ikke lade Ulykken komme i hans Dage; i hans Søns Dage vil jeg lade Ulykken komme over hans Hus!"</verse>
      </chapter>
      <chapter osisID='1Kgs.22'>
        <verse osisID='1Kgs.22.1'>De holdt sig nu rolige i tre År, der var ikke Krig mellem Aram og Israel.</verse>
        <verse osisID='1Kgs.22.2'>Og i det tredje År drog Kong Josafat af Juda ned til Israels Konge.</verse>
        <verse osisID='1Kgs.22.3'>Da sagde Israels Konge til sine Folk: "I ved jo, at Ramot i Gilead hører os til, og dog rører vi os ikke for at tage det fra Arams Konge!"</verse>
        <verse osisID='1Kgs.22.4'>Og han sagde til Josafat: "Vil du drage med i Krig mod Ramot i Gilead?"  Josafat svarede Israels Konge: "Jeg som du, mit Folk som dit, mine Heste som dine!"</verse>
        <verse osisID='1Kgs.22.5'>Josafat sagde fremdeles til Israels Konge: "Spørg dog først om, hvad HERREN siger!"</verse>
        <verse osisID='1Kgs.22.6'>Da lod Israels Konge Profeterne kalde sammen, henved 400 Mand, og spurgte dem: "Skal jeg drage i Krig mod Ramot i Gilead, eller skal jeg lade være?" De svarede: "Drag derop, så skal HERREN give det i Kongens Hånd!"</verse>
        <verse osisID='1Kgs.22.7'>Men Josafat spurgte: "Er her ikke endnu een af HERRENs Profe ter, vi kan spørge?</verse>
        <verse osisID='1Kgs.22.8'>Israels Konge svarede: "Her er endnu en Mand, ved hvem vi kan rådspørge HERREN; men jeg hader ham, fordi han aldrig spår mig godt, kun ondt; det er Mika, Jimlas Søn." Men Josafat sagde: Således må Kongen ikke tale!"</verse>
        <verse osisID='1Kgs.22.9'>Da kaldte Israels Konge på en Hofmand og sagde: "Hent hurtig Mika, Jimlas Søn!"</verse>
        <verse osisID='1Kgs.22.10'>Imidlertid sad Israels Konge og Kong Josafat af Juda, iført deres Skrud, hver på sin Trone i Samarias Portåbning, og alle Profeterne spåede foran dem.</verse>
        <verse osisID='1Kgs.22.11'>Da lavede Zidkija, Kena'anas Søn, sig Horn af Jern og sagde: "Så siger HERREN: Med sådanne skal du støde Aramæerne ned, til de er tilintetgjort!</verse>
        <verse osisID='1Kgs.22.12'>Og alle Profeterne spåede det samme og sagde: "Drag op mod Ramot i Gilead, så skal Lykken følge dig, og HERREN vil give det i Kongens Hånd!"</verse>
        <verse osisID='1Kgs.22.13'>Men Budet, der var gået efter Mika, sagde til ham: Se, Profeterne har alle som een givet Kongen gunstigt Svar. Tal du nu som de og giv gunstigt Svar!</verse>
        <verse osisID='1Kgs.22.14'>Men Mika svarede: "Så sandt HERREN lever: Hvad HERREN siger mig, det vil jeg tale!</verse>
        <verse osisID='1Kgs.22.15'>Da han kom til Kongen, spurgte denne ham: "Mika, skal vi drage i Krig mod Ramot i Gilead, eller skal vi lade være?" Da svarede han: "Drag derop, så skal Lykken følge dig, og HERREN vil give det i Kongens Hånd!"</verse>
        <verse osisID='1Kgs.22.16'>Men Kongen sagde til ham: "Hvor mange Gange skal jeg besvære dig, at du ikke siger mig andet end Sandheden i HERRENs Navn?"</verse>
        <verse osisID='1Kgs.22.17'>Da sagde han: Jeg så hele Israel spredt på Bjergene som en Hjord uden Hyrd: og HERREN sagde: De Folk har ingen Herre, lad dem vende tilbage i Fred, hver til sit!</verse>
        <verse osisID='1Kgs.22.18'>Israels Konge sagde da til Josafat: "Sagde jeg dig ikke, at han aldrig spår mig godt, kun ondt!</verse>
        <verse osisID='1Kgs.22.19'>Da sagde Mika: "Så hør da HERRENs Ord! Jeg så HERREN sidde på sin Trone og hele Himmelens Hær stå til højre og venstre for ham;</verse>
        <verse osisID='1Kgs.22.20'>og HERREN sagde: Hvem vil dåre Akab, så han drager op og falder ved Ramot i Gilead? En sagde nu eet, en anden et andet;</verse>
        <verse osisID='1Kgs.22.21'>men så trådte en Ånd frem og stillede sig foran HERREN og sagde: Jeg vil dåre ham! HERREN spurgte ham: Hvorledes?</verse>
        <verse osisID='1Kgs.22.22'>Han svarede: Jeg vil gå hen og blive en Løgnens Ånd i alle hans Profefers Mund! Da sagde HERREN: Ja, du kan dåre ham; gå hen og gør det!</verse>
        <verse osisID='1Kgs.22.23'>Se, således har HERREN lagt en Løgnens Ånd i alle disse dine Profeters Mund, thi HERREN har ondt i Sinde imod dig!"</verse>
        <verse osisID='1Kgs.22.24'>Da trådte Zidkija, Kena'as Søn, frem og slog Mika på kinden og, sagde: "Ad hvilken Vej skulde HERRENs Ånd have forladt mig for at tale til dig?"</verse>
        <verse osisID='1Kgs.22.25'>Men Mika sagde: "Det skal du få at se, den Dag du flygter fra Kammer til Kammer for at skjule dig!"</verse>
        <verse osisID='1Kgs.22.26'>Så sagde Israels Konge: "Tag Mika og bring ham tilbage til Amon, Byens Øverste, og Kongesønnen Joasj</verse>
        <verse osisID='1Kgs.22.27'>og sig: Såleds siger Kongen: Kast denne Mand i Fængsel og sæt ham på Trængselsbrød og Trængselsvand, indtil jeg kommer uskadt tilbage!"</verse>
        <verse osisID='1Kgs.22.28'>Men Mika sagde: "Kommer du uskadt tilbage, så har HERREN ikke talet ved mig!" Og han sagde: "Hør, alle I Folkeslag!"</verse>
        <verse osisID='1Kgs.22.29'>Så drog Israels Konge og Kong Josafat af Juda op mod Ramot i Gilead.</verse>
        <verse osisID='1Kgs.22.30'>Og Israels Konge sagde til Josafat: "Jeg vil forklæde mig, før jeg drager i Kampen; men tag du dine egne Klæder på!" Og Israels Konge forklædte sig og drog så i Kampen.</verse>
        <verse osisID='1Kgs.22.31'>Men Arams Konge havde givet sine to og tredive Vognstyrere den Befaling: "I må ikke angribe nogen, være sig høj eller lav, uden Israels Konge alene!"</verse>
        <verse osisID='1Kgs.22.32'>Da nu Vognstyrerne fik Øje på Josafat, tænkte de: "Det er sikkert Israels Konge!" Og de rettede deres Angreb mod ham. Da gav Josafat sig til at råbe;</verse>
        <verse osisID='1Kgs.22.33'>og da Vognstyrene opdagede, at det ikke var Israels konge, trak de sig bort fra ham.</verse>
        <verse osisID='1Kgs.22.34'>Men en Mand, der skød en Pil af på Lykke og Fromme, ramte Israels Konge mellem Remmene og Brynjen. Da sagde han til sin Vognstyrer: "Vend og før mig ud af Slaget, thi jeg er såret!"</verse>
        <verse osisID='1Kgs.22.35'>Men Kampen blev hårdere og hårdere den Dag, og Kongen holdt sig oprejst i sin Vogn over for Aramæerne til Aften, skønt Blodet fra Såret flød ned i Bunden at Vognen; men om Aftenen døde han.</verse>
        <verse osisID='1Kgs.22.36'>Da Solen gik ned, gik det Råb gennem Lejren: "Enhver drage hjem til sin By og sit Land,</verse>
        <verse osisID='1Kgs.22.37'>thi Kongen er død!" Så kom de til Samaria, og de jordede Kongen der.</verse>
        <verse osisID='1Kgs.22.38'>Og da man skyllede Vognen ved Samarias Dam, slikkede Hundene hans Blod, og Skøgerne badede sig deri efter det Ord, HERREN havde talet.</verse>
        <verse osisID='1Kgs.22.39'>Hvad der ellers er at fortælle om Akab, alt, hvad han gjorde, Elfenbenshuset, han lod opføre, og alle de Byer, han befæstede, står jo optegnet i Israels Kongers Krønike.</verse>
        <verse osisID='1Kgs.22.40'>Så lagde Akab sig til Hvile hos sine Fædre; og hans Søn Ahazja blev Konge i hans Sted.</verse>
        <verse osisID='1Kgs.22.41'>Josafat, Asas Søn, blev Konge over Juda i Kong Akab af Israels fjerde Regeringsår.</verse>
        <verse osisID='1Kgs.22.42'>Josafat var fem og tredive År gammel, da han blev Konge, og han herskede fem og tyve År i Jerusalem. Hans Moder hed Azuba og var en Datter af Sjilhi.</verse>
        <verse osisID='1Kgs.22.43'>Han vandrede nøje i sin Fader Asas Spor og veg ikke derfra, idet han gjorde, hvad der var ret i HERRENs Øjne.</verse>
        <verse osisID='1Kgs.22.44'>Kun blev Offerhøjene ikke fjernet, og Folket blev ved at ofre og tænde Offerild på Højene.</verse>
        <verse osisID='1Kgs.22.45'>Og Josafat havde Fred med Israels Konge.</verse>
        <verse osisID='1Kgs.22.46'>Hvad der ellers er at fortælle om Josafat, de Heltegerninger, han udførte, og de Krige, han førte, står jo optegnet i Judas Kongers Krønike.</verse>
        <verse osisID='1Kgs.22.47'>De sidste af Mandsskøgerne, som var tilbage fra hans Fader Asas Tid, udryddede han af Landet.</verse>
        <verse osisID='1Kgs.22.48'>På den Tid var der ingen Konge i Edom.</verse>
        <verse osisID='1Kgs.22.49'>Kong Josafats Statholder byggede et Tarsisskib til Fart på Ofir efter Guld; men der kom intet ud af det, da Skibet gik under ved Ezjongeber.</verse>
        <verse osisID='1Kgs.22.50'>Da foreslog Ahazja, Akabs Søn, Josafat at lade sine Folk sejle med hans; men Josafat afslog det.</verse>
        <verse osisID='1Kgs.22.51'>Så lagde Josafat sig til Hvile hos sine Fædre og blev jordet hos sine Fædre i sin Fader Davids By og hans Søn Joram blev Konge i hans Sted.</verse>
        <verse osisID='1Kgs.22.52'>Ahazja, Akabs Søn, blev Konge over Israel i Samaria i Kong Josafat af Judas syttende Regeringsår, og han herskede to År over Israel.</verse>
        <verse osisID='1Kgs.22.53'>Han gjorde, hvad der var ondt i HERRENs Øjne, og vandrede i sin Faders og sin Moders Spor og i Jeroboams, Nebats Søns, Spor, han, som forledte Israel til at synde.</verse>
        <verse osisID='1Kgs.22.54'>Han dyrkede Ba'al og tilbad ham og krænkede HERREN, Israels Gud, nøjagtigt som hans Fader havde gjort.</verse>
      </chapter>
    </div></osisText>
</osis>