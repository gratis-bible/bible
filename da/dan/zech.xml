<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='dan' xml:lang='da'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='dan'>
        <title>Danish Version</title>
        <contributor>
        The Unbound Bible
        Biola University: Administrative Computing
        13800 Biola Ave.
        La Mirada, CA 90639
        United States of America
        562-903-4722 
    </contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>The electronic edition of this Bible comes from the Danish 1933 edition. The Old Testament is an update from the 1931 edition, and the New Testament is an update from the 1907 edition.</description>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>dan</identifier>
        <source>ftp://unboundftp.biola.edu/pub/danish1933_utf8.zip</source>
        <language type='IETF'>da</language>
        <relation/>
        <coverage>provide the bible to the world</coverage>
        <rights>I think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Zech'>
      <chapter osisID='Zech.1'>
        <verse osisID='Zech.1.1'>I den ottende Måned i Darius's andet Regeringsår kom HERRENs Ord til Profeten Zakarias, en Søn af Berekja, en Søn af Iddo, således:</verse>
        <verse osisID='Zech.1.2'>HERREN var fuld af Harme imod eders Fædre.</verse>
        <verse osisID='Zech.1.3'>Men sig til dem: Så siger Hærskarers HERRE: Vend om til mig, lyder det fra Hærskarers HERRE, så vil jeg vende om til eder, siger Hærskarers HERRE.</verse>
        <verse osisID='Zech.1.4'>Vær ikke som eders Fædre, til hvem de tidligere Profeter talte således: Så siger Hærskarers HERRE: Vend om fra eders onde Veje og onde Gerninger! Men de hørte ikke og ænsede mig ikke, lyder det fra HERREN.</verse>
        <verse osisID='Zech.1.5'>Eders Fædre, hvor er de? Og Profeterne, lever de evigt?</verse>
        <verse osisID='Zech.1.6'>Men mine Ord og Bud, som jeg overgav mine Tjenere Profeterne, nåede de ikke eders Fædre, så de måtte vende om og sige: "Som Hærskarers HERRE havde sat sig for at gøre imod os for vore Vejes og Gerningers Skyld, således gjorde han."</verse>
        <verse osisID='Zech.1.7'>På den fire og tyvende dag i den ellevte Måned, det er Sjebat Måned, i Darius's andet Regeringsår kom HERRENs Ord til Profeten Zakarias, en Søn af Berekja, en Søn af Iddo, således:</verse>
        <verse osisID='Zech.1.8'>Jeg skuede i Nat, og se, en Mand på en rød Hest holdt mellem Bjergene ved den dybe Kløft, og bag ham var der røde, mørke, hvide og brogede Heste.</verse>
        <verse osisID='Zech.1.9'>Jeg spurgte: "Hvad betyder de, Herre?" Og Engelen, som talte med mig, sagde: "Jeg vil vise dig, hvad de betyder."</verse>
        <verse osisID='Zech.1.10'>Så tog Manden, som holdt mellem Bjergene, til Orde og sagde: "Det er dem, HERREN udsender, for at de skal drage Jorden rundt."</verse>
        <verse osisID='Zech.1.11'>Og de tog til Orde og sagde til HERRENs Engel, som stod mellem Bjergene: "Vi drog Jorden rundt,og se, hele Jorden er rolig og stille.</verse>
        <verse osisID='Zech.1.12'>HERRENs Engel tog da til Orde og sagde: "Hærskarers HERRE!  Hvor længe varer det, før du forbarmer dig over Jerusalem og Judas Byer, som du nu har været vred på i halvfjerdsindstyve År?"</verse>
        <verse osisID='Zech.1.13'>Og til Svar gav HERREN Engelen, som talte med mig, gode og trøstende Ord.</verse>
        <verse osisID='Zech.1.14'>Engelen, som talte med mig, sagde så til mig: Tal og sig: Så siger Hærskarers HERRE: Jeg er fuld af Nidkærhed for Jerusalem og Zion</verse>
        <verse osisID='Zech.1.15'>og af Harme mod de trygge Hedninger, fordi de hjalp til at gøre Ulykken stor, da min Vrede kun var lille.</verse>
        <verse osisID='Zech.1.16'>Derfor, så siger HERREN: Jeg vender mig til Jerusalem og forbarmer mig over det; mit Hus skal opbygges der, lyder det fra Hærskarers HERRE, og der skal udspændes Målesnor over Jerusalem.</verse>
        <verse osisID='Zech.1.17'>Tal videre: Så siger Hærskarers HERRE: Mine Byer skal atter strømme med Velsignelse, og HERREN vil atter trøste Zion og udvælge Jerusalem.</verse>
      </chapter>
      <chapter osisID='Zech.2'>
        <verse osisID='Zech.2.1'>Derpå løftede jeg mine Øjne og skuede, og se, der var fire Horn.</verse>
        <verse osisID='Zech.2.2'>Jeg spurgte Engelen, som talte med mig: "Hvad betyder de?"  Han svarede: "Det er de Horn, som har spredt Juda, Israel og Jerusalem."</verse>
        <verse osisID='Zech.2.3'>Så lod HERREN mig se fire Smede.</verse>
        <verse osisID='Zech.2.4'>Jeg spurgte: "Hvad kommer de for?" Og han svarede: "Hine er de Horn, som spredte Juda, så det ikke kunde løfte sit Hoved; og nu kommer disse for at hvæsse Økser til at slå Hornene til Jorden på de Hedninger, som løftede deres Horn mod Judas Land for at sprede det."</verse>
        <verse osisID='Zech.2.5'>Derpå løftede jeg mine Øjne og skuede, og se, der var en Mand med en Målesnor i Hånden.</verse>
        <verse osisID='Zech.2.6'>Jeg spurgte: "Hvor skal du hen?" Han svarede: "Hen at måle Jerusalem og se, hvor bredt og langt det er."  Og se, Engelen, som talte med mig, trådte frem, og en anden Engel trådte frem over for ham,</verse>
        <verse osisID='Zech.2.8'>og han sagde til ham: "Løb ben og sig til den unge Mand der: Som åbent Land skal Jerusalem ligge, så mange Mennesker og Dyr skal der være i det.</verse>
        <verse osisID='Zech.2.9'>Jeg vil selv, lyder det fra HERREN, være en Ildmur omkring det og herliggøre mig i det.</verse>
        <verse osisID='Zech.2.10'>Op, op, fly bort fra Nordlandet, lyder det fra HERREN, thi fra Himmelens fire Vinde samler jeg eder, lyder det fra HERREN.</verse>
        <verse osisID='Zech.2.11'>Op, red jer til Zion, I, som bor hos Babels Datter!</verse>
        <verse osisID='Zech.2.12'>Thi så siger Hærskarers HERRE, hvis Herlighed sendte mig til Folkene, der hærger eder: Den, som rører eder, rører min Øjesten.</verse>
        <verse osisID='Zech.2.13'>Thi se, jeg svinger min Hånd imod dem, og de skal blive til Bytte for dem, som nu er deres Trælle; og I skal kende, at Hærskarers HERRE har sendt mig.</verse>
        <verse osisID='Zech.2.14'>Jubl og glæd dig, Zions Datter! Thi se, jeg kommer og fæster Bo i din Midte, lyder det fra HERREN."</verse>
        <verse osisID='Zech.2.15'>Og mange Folk skal på hin Dag slutte sig til HERREN og være hans Folk og bo i din Midte, og du skal kende, at Hærskarers HERRE har sendt mig til dig.</verse>
        <verse osisID='Zech.2.16'>Og HERREN tager Juda til Arvelod på den hellige Jord og udvælger atter Jerusalem.</verse>
        <verse osisID='Zech.2.17'>Stille, alt Kød, for HERREN, thi han har rejst sig fra sin hellige Bolig.</verse>
      </chapter>
      <chapter osisID='Zech.3'>
        <verse osisID='Zech.3.1'>Derpå lod han mig se Ypperstepræsten Josua, og han stod foran HERRENs Engel, medens Satan stod ved hans højre Side for at føre Klage imod ham.</verse>
        <verse osisID='Zech.3.2'>Men HERREN,sagde til Satan: "HERREN true dig, Satan, HERREN true dig, han, som udvalgte Jerusalem. Er denne ikke en Brand, som er reddet ud af Ilden?"</verse>
        <verse osisID='Zech.3.3'>Josua havde snavsede Klæder på og stod foran Engelen;</verse>
        <verse osisID='Zech.3.4'>men denne tog til Orde og sagde til dem, som stod ham til Tjeneste: "Tag de snavsede Klæder af ham!" Og til ham sagde han: "Se, jeg har taget din Skyld fra dig, og du skal have Højtidsklæder på."</verse>
        <verse osisID='Zech.3.5'>Og han sagde: "Sæt et rent Hovedbind på hans Hoved!" Og de satte et rent Hovedbind på hans Hoved og gav ham rene Klæder på. Så trådte HERRENs Engel frem,</verse>
        <verse osisID='Zech.3.6'>og HERRENs Engel vidnede for Josua og sagde:</verse>
        <verse osisID='Zech.3.7'>Så siger Hærskarers HERRE: Hvis du vandrer på mine Veje og holder mine Forskrifter, skal du både Råde i mit Hus og vogte mine Forgårde, og jeg giver dig Gang og Sæde blandt dem, som står her"</verse>
        <verse osisID='Zech.3.8'>Hør, du Ypperstepræst Josua, du og dine Embedsbrødre, som sidder for dit Ansigt: de er Varselmænd! Thi se, jeg lader min Tjener Zemak komme.</verse>
        <verse osisID='Zech.3.9'>Thi se, den Sten, jeg lægger hen for Josua - på den ene Sten er syv Øjne - se, jeg rister selv dens Indskrift, lyder det fra Hærskarers HERRE, og på een Dag udsletter jeg dette Lands Skyld.</verse>
        <verse osisID='Zech.3.10'>På hin Dag, lyder det fra Hærskarers HERRE, skal I byde hverandre til Gæst under Vinstok og Figenfræ.</verse>
      </chapter>
      <chapter osisID='Zech.4'>
        <verse osisID='Zech.4.1'>Engelen, som talte med mig, vakte mig så atter, som man vækker et Menneske af hans Søvn,</verse>
        <verse osisID='Zech.4.2'>og spurgte mig: "Hvad skuer du?" Jeg svarede: "Jeg, skuer, og se, der er en Lysestage, helt og holdent af Guld, og et Oliekar ovenpå og syv Lamper og syv Rør til Lamperne,</verse>
        <verse osisID='Zech.4.3'>desuden to Olietræer ved Siden af den, et til højre, et andet tilvenstre for Oliekarret."</verse>
        <verse osisID='Zech.4.4'>Og jeg spurgte Engelen, som talte med mig:"Hvad betyder disse Ting, Herre?"</verse>
        <verse osisID='Zech.4.5'>Han svarede: "Ved du ikke, hvad de betyder?" Jeg sagde: "Nej. Herre!"</verse>
        <verse osisID='Zech.4.6'>Da svarede han og sagde til mig: Dette er HERRENs Ord til Zerubbabel: Ikke ved Magt og ikke ved Styrke, men ved min Ånd, siger Hærskarers HERRE.</verse>
        <verse osisID='Zech.4.7'>Hvem er du, du store Bjerg? For Zerubbabel skal du blive Slette! Han skal hente Topstenen, medens der råbes: "Nåde, Nåde være med den!"</verse>
        <verse osisID='Zech.4.8'>Og HERRENs Ord kom til mig således:</verse>
        <verse osisID='Zech.4.9'>Zerubbabels Hænder har lagt Grunden til dette Hus, hans Hænder skal også fuldende det; og du skal kende, at Hærskarers HERRE har sendt mig til eder.</verse>
        <verse osisID='Zech.4.10'>Thi den, der lod hånt om de ringe Begyndelsers Dag, skal glæde sig, når han ser Blystenen i Zerubbabels Hånd. Hine syv er HERRENs Øjne, som søger ud over hele Jorden.</verse>
        <verse osisID='Zech.4.11'>Derpå spurgte jeg ham:"Hvad betyder de to Olietræer der til højre og venstre for Lysestagen?"</verse>
        <verse osisID='Zech.4.12'>Og videre spurgte jeg: "Hvad betyder de to Oliegrene ved Siden af de to Guldrør, som leder den gyldne Olie ned derfra?"</verse>
        <verse osisID='Zech.4.13'>Han svarede: "Ved du ikke, hvad de betyder?" Jeg sagde: "Nej, Herre!"</verse>
        <verse osisID='Zech.4.14'>Så sagde han: "Det er de to med Olie salvede, som står for al Jordens Herre."</verse>
      </chapter>
      <chapter osisID='Zech.5'>
        <verse osisID='Zech.5.1'>Derpå løftede jeg mine Øjne og skuede, og se, der var en flyvende Bogrulle.</verse>
        <verse osisID='Zech.5.2'>Og han spurgte mig: "Hvad ser du?" Jeg svarede: "Jeg ser en flyvende Bogrulle, som er tyve Alen lang og ti Alen bred."</verse>
        <verse osisID='Zech.5.3'>Da sagde han til mig: "Det er Forbandelsen, som udgår over hele Landet; thi alle, som stjæler, er nu længe nok gået fri, og alle, som sværger, er nu længe nok gået fri.</verse>
        <verse osisID='Zech.5.4'>Jeg lader den udgå, lyder det fra Hærskarers HERRE, for at den skal komme i Tyvens Hus og dens Hus, som sværger falsk ved mit Navn, og sætte sig fast i deres Huse og tilintetgøre dem med Tømmer og Sten."</verse>
        <verse osisID='Zech.5.5'>Derpå trådte Engelen, som talte med mig, frem og sagde til mig: "Løft dine Øjne og se, hvad det er, som kommer der!"</verse>
        <verse osisID='Zech.5.6'>Jeg spurgte: "Hvad er det?" Og han svarede: "Det er Efaen, som kommer." Og han vedblev: "Det er deres Brøde i hele Landet."</verse>
        <verse osisID='Zech.5.7'>Og se, et Blylåg løftedes, og se, i Efaen sad en Kvinde.</verse>
        <verse osisID='Zech.5.8'>Og han sagde: "Det er Gudløsheden!" Så stødte han hende ned i Efaen og slog Blylåget i over Åbningen.</verse>
        <verse osisID='Zech.5.9'>Og jeg løftede mine Øjne og skuede, og se, to Kvinder kom båret af Vinden, og deres Vinger var som Storkevinger; og de løftede Efaen op mellem Himmel og Jord.</verse>
        <verse osisID='Zech.5.10'>Så spurgte jeg Engelen, som talte med mig: "Hvor bærer de Efaen hen?"</verse>
        <verse osisID='Zech.5.11'>Han svarede: "Hen at bygge hende et Hus i Sinears Land, og når det er rejst, sætter de hende der, hvor hendes Sted er."</verse>
      </chapter>
      <chapter osisID='Zech.6'>
        <verse osisID='Zech.6.1'>Atter løftede jeg mine Øjne og skuede, og se, fire Vogne kom frem mellem de to Bjerge, og Bjergene var af Kobber.</verse>
        <verse osisID='Zech.6.2'>For den første Vogn var der røde Heste, for den anden sorte,</verse>
        <verse osisID='Zech.6.3'>for den tredje hvide og for den fjerde brogede.</verse>
        <verse osisID='Zech.6.4'>Jeg spurgte Engelen, som talte med mig: "Hvad betyder disse Herre?"</verse>
        <verse osisID='Zech.6.5'>Og Engelen svarede: "Det er Himmelens fire Vinde, som drager ud efter at have fremstillet sig for al Jordens Herre.</verse>
        <verse osisID='Zech.6.6'>Vognen med de sorte Heste for drager ud til Nordlandet, de hvide til Østlandet og de brogede til Sydlandet;</verse>
        <verse osisID='Zech.6.7'>de røde drager mod Vest. Og de var ivrige efter at komme af Sted for at drage ud over Jorden. Da sagde han: "Af Sted; drag ud over Jorden!" Og de drog ud over Jorden.</verse>
        <verse osisID='Zech.6.8'>Så kaldte han på mig og talte således til mig: "Se, de, som drager ud til Nordlandet, lader min Ånd dale ned over Nordens Land."</verse>
        <verse osisID='Zech.6.9'>HERRENs Ord kom til mig således:</verse>
        <verse osisID='Zech.6.10'>Tag imod Gaver fra de landflygtige, fra Heldaj, Tobija og Jedaja; endnu i Dag skal du gå indtil Josjija, Zefanjas Søn, som er kommet fra Babel,</verse>
        <verse osisID='Zech.6.11'>og modtage Sølv og Guld. Lad så lave en Krone og sæt den på Josuas Hoved</verse>
        <verse osisID='Zech.6.12'>med de Ord: "Så siger Hærskarers HERRE: Se, der kommer en Mand, hvis Navn er Zemak under ham skal det spire, og han skal bygge HERRENs Helligdom.</verse>
        <verse osisID='Zech.6.13'>Han skal bygge HERRENs Helligdom, og han skal vinde Højhed og sidde som Hersker på sin Trone: og han skal være Præst ved hans højre Side, og der skal være fuld Enighed mellem de to.</verse>
        <verse osisID='Zech.6.14'>Men Kronen skal blive i HERRENs Helligdom til Minde om Heldaj, Tobija, Jedaja og Hen, Zefanjas Søn.</verse>
        <verse osisID='Zech.6.15'>Langvejs fra skal man komme og bygge på HERRENs Helligdom; og I skal kende, at Hærskarers HERRE har sendt mig til eder. Og dersom I adlyder HERREN eders Gud - - -</verse>
      </chapter>
      <chapter osisID='Zech.7'>
        <verse osisID='Zech.7.1'>I Kong Darius's fjerde Regeringsår kom HERRENs Ord til Zakarias på den fjerde Dag i den niende Måned, Kislev.</verse>
        <verse osisID='Zech.7.2'>Da sendte Betel-Sar'ezer og Regem-Melek og hans Mænd Bud for at bede HERREN om Nåde</verse>
        <verse osisID='Zech.7.3'>og spørge Præsterne ved Hærskarers HERREs Hus og Profeterne: "Skal jeg græde og spæge mig i den femte Måned, som jeg nu har gjort i så mange År?"</verse>
        <verse osisID='Zech.7.4'>Da kom Hærskarers HERREs Ord til mig således:</verse>
        <verse osisID='Zech.7.5'>Sig til alt Folket i Landet og til Præsterne: Når l har fastet og klaget i den femte og syvende Måned i halvfjerdsindstyve År, var det da mig, I fastede for?</verse>
        <verse osisID='Zech.7.6'>Og når l spiser og drikker, er det da ikke eder, som spiser og drikker?</verse>
        <verse osisID='Zech.7.7'>Kender I ikke de Ord, HERREN forkyndte ved de tidligere Profeter, dengang Jerusalem og dets Byer trindt om var beboet og havde Fred, og Sydlandet og Lavlandetvar beboet?</verse>
        <verse osisID='Zech.7.8'>Og HERRENs Ord kom til Zaka rias således:</verse>
        <verse osisID='Zech.7.9'>Så siger Hærskarers HERRE: Fæld redelig Dom, vis Miskundhed og Barmhjertighed mod hverandre,</verse>
        <verse osisID='Zech.7.10'>undertryk ikke Enker og faderløse, fremmede og nødlidende og tænk ikke i eders Hjerter ondt mod hverandre!</verse>
        <verse osisID='Zech.7.11'>Men de vilde ikke høre; de var stivnakkede og gjorde deres Ører døve</verse>
        <verse osisID='Zech.7.12'>og deres Hjerter hårde som Diamant for ikke at høre Loven og de Ord, Hærskarers HERRE sendte gennem sin Ånd ved de tidligere Profeter. Derfor kom der stor Vrede fra Hærskarers HERRE.</verse>
        <verse osisID='Zech.7.13'>Ligesom de ikke hørte, når han kaldte, således vil jeg, sagde Hærskarers HERRE, ikke høre, når de kalder;</verse>
        <verse osisID='Zech.7.14'>og jeg blæste dem bort blandt alle de Folk, de ikke kendte, og Landet blev øde efter dem, så ingen drog ud eller hjem; og de gjorde det yndige Land til en Ørk.</verse>
      </chapter>
      <chapter osisID='Zech.8'>
        <verse osisID='Zech.8.1'>Hærskarers HERREs Ord kom således:</verse>
        <verse osisID='Zech.8.2'>Så siger Hærskarers HERRE: Jeg er fuld af Nidkærhed for Zion, ja i stor Vrede er jeg nidkær for det.</verse>
        <verse osisID='Zech.8.3'>Så siger HERREN: Jeg vender tilbage til Zion og fæster Bo i Jerusalem; Jerusalem skal kaldes den trofaste By, og Hærskarers HERREs Bjerg det hellige Bjerg.</verse>
        <verse osisID='Zech.8.4'>Så siger Hærskarers HERRE: Atter skal gamle Mænd og Kvinder sidde på Jerusalems Torve, alle med Stav i Hånd for deres Ældes Skyld,</verse>
        <verse osisID='Zech.8.5'>og Byens Torve skal vrimle af legende Drenge og Piger.</verse>
        <verse osisID='Zech.8.6'>Så siger Hærskarers HERRE: Fordi det i disse Dage synes det tiloversblevne af dette Folk umuligt, skulde det så også synes mig umuligt, lyder det fra Hærskarers HERRE.</verse>
        <verse osisID='Zech.8.7'>Så siger Hærskarers HERRE: Se, jeg frelser mit Folk fra Østerleden og Vesterleden</verse>
        <verse osisID='Zech.8.8'>og fører dem hjem, og de skal bo i Jerusalem og være mit Folk, og jeg vil være deres Gud i Trofasthed og Retfærd.</verse>
        <verse osisID='Zech.8.9'>Så siger Hærskarers HERRE: Fat Mod, I, som i denne Tid hører disse Ord af Profeternes Mund, fra den dag Grunden lagdes til Hærskarers HERREs Hus, Helligdommen, som skulde bygges.</verse>
        <verse osisID='Zech.8.10'>Thi før disse Dage gav hverken Menneskers eller Kvægs Arbejde Udbytte; de, som drog ud og ind, havde ikke Fred for Fjenden, og jeg slap alle Mennesker løs påhverandre.</verse>
        <verse osisID='Zech.8.11'>Men nu er jeg ikke mod det tiloversblevne af dette Folk som i fordums Dage, lyder det fra Hærskarers HERRE;</verse>
        <verse osisID='Zech.8.12'>jeg udsår Fred, Vinstokken skal give sin Frugt, Jorden sin Afgrøde og Himmelen sin Dug, og jeg giver det tiloversblevne af dette Folk det alt sammen i Eje.</verse>
        <verse osisID='Zech.8.13'>Og som I, både Judas og Israels Hus, har været et Forbandelsens Tegn blandt Folkene, således skal I, når jeg har frelst eder,blive et Velsignelsens. Frygt ikke, fat Mod!</verse>
        <verse osisID='Zech.8.14'>Thi så siger Hærskarers HERRE: Som jeg, da eders Fædre vakte min Vrede, satte mig for at handle ilde med eder og ikke angrede det, siger Hærskarers HERRE,</verse>
        <verse osisID='Zech.8.15'>således har jeg nu i disse Dage omvendt sat mig for at gøre vel mod Jerusalem og Judas Hus. Frygt ikke!</verse>
        <verse osisID='Zech.8.16'>Men hvad I skal gøre, er dette; Tal Sandhed hver med sin Næste, fæld i eders Porte Domme, der hvier på Sandhed og fører til Fred,</verse>
        <verse osisID='Zech.8.17'>tænk ikke i eders Hjerter ondt mod hverandre og elsk ikke falske Eder! Thi alt sligt hader jeg, lyder det fra HERREN.</verse>
        <verse osisID='Zech.8.18'>Og Hærskarers HERREs Ord kom til mig således:</verse>
        <verse osisID='Zech.8.19'>Så siger Hærskarers HERRE: Fasten i den fjerde, femte, syvende og tiende Måned skal blive Judas Hus til Fryd og Glæde og gode Højtidsdage. Elsk Sandhed og Fred!</verse>
        <verse osisID='Zech.8.20'>Så siger Hærskarers HERRE: Endnu skal det ske, at Folkeslag og mange Byers Indbyggere skal komme,</verse>
        <verse osisID='Zech.8.21'>og den ene Bys Indbyggere skal gå til den andens og sige: "Lad os vandre hen og bede HERREN om Nåde og søge Hærskarers HERRE; også jeg vil med."</verse>
        <verse osisID='Zech.8.22'>Og mange Folkeslag og talrige Folk skal komme og søge Hærskarers HERRE i Jerusalem for at bede HERREN om Nåde.</verse>
        <verse osisID='Zech.8.23'>Så siger Hærskarers HERRE: I hine Dage skal ti Mænd af alle Folks Tungemål gribe fat i en Jødes Kappeflig og sige: "Vi vil gå med eder; thi vi har hørt, at Gud er med eder."</verse>
      </chapter>
      <chapter osisID='Zech.9'>
        <verse osisID='Zech.9.1'>Et Udsagn: HERRENs Ord er over Hadraks Land, i Damaskus slår det sig ned - thi Aram forbrød sig mod HERREN - det er over alle, som hader Israel,</verse>
        <verse osisID='Zech.9.2'>også over Hamat, som grænser dertil, Tyrus og Zidon, thi det er såre viist.</verse>
        <verse osisID='Zech.9.3'>Tyrus bygged sig en Fæstning og ophobed Sølv som Støv og Guld som Gadeskarn.</verse>
        <verse osisID='Zech.9.4'>Se, Herren vil tage det i Eje og styrte dets Bolværk i Havet. det selv skal fortæres af Ild.</verse>
        <verse osisID='Zech.9.5'>Askalon ser det og frygter, Gaza og Ekron skælver voldsomt, thi Håbet brast. Gaza mister sin Konge, i Askalon skal ingen bo,</verse>
        <verse osisID='Zech.9.6'>i Asdod skal Udskud bo, Jeg gør Ende på Filisterens Hovmod,</verse>
        <verse osisID='Zech.9.7'>tager Blodet ud af hans Mund og Væmmelsen bort fra hans Tænder. Også han bliver reddet for vor Gud, han bliver som en Slægt i Juda, Ekron som, en, Jebusit.</verse>
        <verse osisID='Zech.9.8'>Som en Vagt lejrer jeg mig formit Hus mod dem, som kommer og går; aldrig mer skal en Voldsmand gå igennem deres Land, thi nu har jeg set det med mine egne Øjne.</verse>
        <verse osisID='Zech.9.9'>Fryd dig såre, Zions Datter, råb med Glæde, Jerusalems Datter! Se, din Konge kommer til dig. Retfærdig og sejrrig er han, ydmyg, ridende på et Æsel, på en Asenindes Føl.</verse>
        <verse osisID='Zech.9.10'>Han udrydder Vognene af Efraim, Hestene af Jerusalem, Stridsbuerne ryddes til Side. Hans Ord stifter Fred mellem Folkene, han hersker fra Hav til Hav, fra Floden til Jordens Ende.</verse>
        <verse osisID='Zech.9.11'>For Pagtblodets Skyld vil jeg også slippe dine Fanger ud, ja ud af den vandløse Brønd.</verse>
        <verse osisID='Zech.9.12'>Hjem til Borgen, I Fanger med Håb! Også i Dag forkyndes: Jeg giver dig tvefold Bod!</verse>
        <verse osisID='Zech.9.13'>Thi jeg spænder mig Juda som Bue, lægger Efraim på som Pil og vækker dine Sønner, Zion, imod dine Sønner, Javan. Jeg gør dig som Heltens Sværd.</verse>
        <verse osisID='Zech.9.14'>0ver dem viser sig Herren, hans Pil farer ud som et Lyn. Den Herre HERREN støder i Horn, skrider frem i Søndenstorm;</verse>
        <verse osisID='Zech.9.15'>dem værner Hærskarers HERRE. De opæder, nedtramper Slyngekasterne, drikker deres Blod som Vin og fyldes som Offerskålen, som Alterets Hjørner.</verse>
        <verse osisID='Zech.9.16'>HERREN deres Gud skal på denne Dag frelse dem som sit Folks Hjord; thi de er Kronesten, der funkler over hans Land.</verse>
        <verse osisID='Zech.9.17'>Hvor det er dejligt, hvor skønt! Thi Korn giver blomstrende Ungersvende, Most giver blomstrende Møer.</verse>
      </chapter>
      <chapter osisID='Zech.10'>
        <verse osisID='Zech.10.1'>HERREN skal I bede om Regn ved Tidlig- og Sildigregnstide; HERREN skaber Uvejr; Regnskyl giver han dem, hver Mand Urter på Marken.</verse>
        <verse osisID='Zech.10.2'>Men Husgudens Tale er Svig, Sandsigeres Syner er Blændværk: de kommer med tomme Drømme, hul er Trøsten, de giver; derfor vandrer de om som en Hjord, lider Nød, thi de har ingen Hyrde.</verse>
        <verse osisID='Zech.10.3'>Mod Hyrdeme blusser min Vrede, Bukkene vil jeg bjemsøge; thi Hærskarers HERRE ser til sin Hjord. Han ser til Judas Hus; han gør dem til en Ganger, sin stolte Ganger i Strid.</verse>
        <verse osisID='Zech.10.4'>Fra ham kommer Hjørne og Teltpæl, fra ham kommer Krigens Bue, fra ham kommer hver en Hersker.  De bliver til Hobe som Helte, der i Striden tramper i Gadens Dynd; de kæmper, thi HERREN er med dem. Rytterne bliver til Skamme;</verse>
        <verse osisID='Zech.10.6'>jeg styrker Judas Hus og frelser Josefs Hus. Jeg ynkes og fører dem hjem, som havde jeg aldrig forstødt dem: thi jeg er HERREN deres Gud og bønhører dem.</verse>
        <verse osisID='Zech.10.7'>Efraim bliver som en Helt, deres Hjerte glædes som af Vin, deres Sønner glædes ved Synet. Deres Hjerte frydes i HERREN;</verse>
        <verse osisID='Zech.10.8'>jeg fløjter ad dem og samler dem; thi jeg udløser dem, og de bliver mange som fordum.</verse>
        <verse osisID='Zech.10.9'>Blandt Folkeslag strøede jeg dem ud, men de kommer mig i Hu i det fjerne og opfostrer Børn til Hjemfærd.</verse>
        <verse osisID='Zech.10.10'>Jeg fører dem hjem fra Ægypten, fra Assur samler jeg dem og bringer dem til Gilead og Libanon, som ikke skal være dem nok.</verse>
        <verse osisID='Zech.10.11'>De går gennem Trængselshavet, han slår dets Bølger ned. Alle Nilstrømme tørkner, Assurs Stolthed styrtes, Ægyptens Herskerspir viger.</verse>
        <verse osisID='Zech.10.12'>Jeg gør dem stærke i HERREN, de vandrer i hans Navn, så lyder det fra HERREN.</verse>
      </chapter>
      <chapter osisID='Zech.11'>
        <verse osisID='Zech.11.1'>Libanon, luk Dørerne op, så Ild kan fortære dine Cedre!</verse>
        <verse osisID='Zech.11.2'>Klag, Cypres, thi Cedren er faldet. de ædle Træer lagt øde! Klag, I Basans Ege, thi Fredskoven ligger fældet!</verse>
        <verse osisID='Zech.11.3'>Hør, hvor Hyrderne klager, thi deres Græsgang er hærget; hør, hvor Løverne brøler, thi Jordans Tykning er hærget.</verse>
        <verse osisID='Zech.11.4'>Således sagde HERREN min Gud: Røgt Slagtefårene,</verse>
        <verse osisID='Zech.11.5'>hvis Køber slagter dem uden at føle Skyld, og hvis Sælger siger: "HERREN være lovet, jeg blev rig." Og deres Hyrder sparer dem ikke.  (6 Thi jeg vil ikke længer spare Landets Indbyggere, lyder det fra HERREN; men se, jeg lader hvert Menneske falde i sin Hyrdes og sin Konges Hånd; og de skal ødelægge Landet, og jeg vil ingen redde af deres Hånd).</verse>
        <verse osisID='Zech.11.7'>Så røgtede jeg Slagtefårene for Fåreprangerne og tog mig to Stave; den ene kaldte jeg "Liflighed", den anden "Bånd"; og jeg røgtede Fårene.</verse>
        <verse osisID='Zech.11.8'>(Og jeg ryddede de tre Hyrder af Vejen i een Måned). Så tabte jeg Tålmodigheden med dem, og de blev også kede af mig.</verse>
        <verse osisID='Zech.11.9'>Og jeg sagde: "Jeg vil ikke røgte eder; lad dø, hvad dø skal, lad bortkomme, hvad bortkomme skal, og lad de andre æde hverandres Kød!"</verse>
        <verse osisID='Zech.11.10'>Så tog jeg Staven, som hed "Liflighed". og sønderbrød den for at bryde den Overenskomst, jeg havde sluttet (med alle Folkeslag;</verse>
        <verse osisID='Zech.11.11'>og den blev brudt samme Dag, og Fåreprangerne, som holdt Øje med mig, kendte, at det var HERRENs Ord).</verse>
        <verse osisID='Zech.11.12'>Og jeg sagde til dem: "Om I synes, så giv mig min Løn; hvis ikke, så lad være!" Så afvejede de min Løn, tredive Sekel Sølv.</verse>
        <verse osisID='Zech.11.13'>Men HERREN sagde til mig: "Kast den til Pottemageren", den dejlige Pris, de har vurderet mig til!" Og jeg tog de tredive Sekel Sølv og kastede dem til Pottemageren i HERRENs Hus.</verse>
        <verse osisID='Zech.11.14'>Så sønderbrød jeg den anden Hyrdestav "Bånd" for at bryde Broderskabet imellem Juda og Jerusalem.</verse>
        <verse osisID='Zech.11.15'>Siden sagde HERREN til mig: Udstyr dig atter som en Hyrde, en Dåre af en Hyrde!</verse>
        <verse osisID='Zech.11.16'>(Thi se, jeg lader en Hyrde fremstå i Landet). Han tager sig ikke af det bortkomne, leder ikke efter det vildfarne, læger ikke det brudte og har ikke Omhu for det sunde, men spiser Kødef af de fede Dyr og river Klovene af dem.</verse>
        <verse osisID='Zech.11.17'>Ve, min Dåre af en Hyrde, som svigter Fårene! Et Sværd imod hans Arm og hans højre Øje! Hans Arm skal vorde vissen, hans højre Øje blindes.</verse>
      </chapter>
      <chapter osisID='Zech.12'>
        <verse osisID='Zech.12.1'>Et Udsagn; HERRENs Ord om Israel. Det lyder fra HERREN; som udspændte Himmelen, grundfæstede Jorden og dannede Menneskets Ånd i dets Indre:</verse>
        <verse osisID='Zech.12.2'>Se, jeg gør Jerusalem til et berusende Bæger for alle Folkeslag trindt om; også Juda skal være med til at belejre Jerusalem.</verse>
        <verse osisID='Zech.12.3'>På hin Dag gør jeg Jerusalem til Løftesten for alle Folkeslag - enhver, som løfter den, skal rive sig på den! Og alle Jordens Folk skal samle sig imod det.</verse>
        <verse osisID='Zech.12.4'>På hin Dag, lyder det fra HERREN, slår jeg alle Heste med Angst og Rytterne med Vanvid; Judas Hus åbner jeg Øjnene på, men alle Folkeslagene slår jeg med Blindhed.</verse>
        <verse osisID='Zech.12.5'>Og Judas Stammer skal tænke: "Jerusalems Indbyggere er stærke i Hærskarers HERRE, deres Gud."</verse>
        <verse osisID='Zech.12.6'>På hin Dag gør jeg Judas Stammer til en Ildgryde mellem Brændestykker, et brændende Blus mellem Neg, og de skal æde til højre og venstre alle Folkeslag trindt om, og Jerusalem bliver roligt på sit Sted, i Jerusalem.</verse>
        <verse osisID='Zech.12.7'>Så giver HERREN først Judas Telte Sejr, for at Davids Hus og Jerusalems Indbyggere ikke skal vinde større Ry end Juda.</verse>
        <verse osisID='Zech.12.8'>På hin Dag værner HERREN om Jerusalems Indbyggere, og den skrøbeligste iblandt dem skal på hin Dag blive som David, men Davids Hus som Gud, som HERRENs Engel foran dem.</verse>
        <verse osisID='Zech.12.9'>På hin Dag vil jeg søge at tilintetgøre alle de Folk, som kommer imod Jerusalem.</verse>
        <verse osisID='Zech.12.10'>Og så udgyder jeg over Davids Hus og Jerusalems Indbyg- gere Nådens og Bønnens Ånd, så de ser hen til ham, de har gennemstunget, og sørger over ham, som man sørger over en enbåren Søn, og holder Klage over ham, son1 man holder Klage over den førstefødte.</verse>
        <verse osisID='Zech.12.11'>På hin Dag skal Sorgen blive stor i Jerusalem som Sorgen over Hadadrimmon i Megiddos Dal.</verse>
        <verse osisID='Zech.12.12'>Landet skal sørge, hver Slægt for sig, Davids Hus's Slægt for sig og deres Kvinder for sig, Natans Hus's Slægt for sig og deres Kvinder for sig,</verse>
        <verse osisID='Zech.12.13'>Levis Hus's Slægt for sig og deres Kvinder for sig, Sjim'iternes Slægt for sig og deres Kvinder for sig,</verse>
        <verse osisID='Zech.12.14'>alle de tiloversblevne Slægter hver for sig og deres Kvinder for sig.</verse>
      </chapter>
      <chapter osisID='Zech.13'>
        <verse osisID='Zech.13.1'>På hin Dag skal en Kilde vælde frem for Davids Hus og Jerusalems Indbyggere mod Synd og Urenhed.</verse>
        <verse osisID='Zech.13.2'>Og på hin bag, lyder det fra Hærskarers HERRE, udrydder jeg Afgudernes Navne af Landet, så de ikke mer skal ihukommes; også Profeterne og Urenhedens Ånd driver jeg ud af Landet.</verse>
        <verse osisID='Zech.13.3'>Når nogen da atter profeterer, skal hans egne Forældre, hans Fader og Moder, sige til ham: Du har forbrudt dit Liv, thi du har talt Løgn i HERRENs Navn." Og hans egne Forældre, hans Fader og Moder, skal gennembore ham, når han profeterer.</verse>
        <verse osisID='Zech.13.4'>På hin Dag skal hver en Profet skamme sig over sine Syner, når han profeterer, og han skal ikke klæde sig i lådden Kappe for at føre Folk bag Lyset,</verse>
        <verse osisID='Zech.13.5'>men sige: "Jeg er ingen Profet; jeg er Bonde og har dyrket Jord fra min Ungdom."</verse>
        <verse osisID='Zech.13.6'>Og spørger man ham: "Hvad er det for Sår på dit Bryst?" skal han sige: "Dem fik jeg i mine Boleres Hus."</verse>
        <verse osisID='Zech.13.7'>Frem, Sværd, imod min Hyrde, mod Manden, som står mig nær, så lyder det fra Hærskarers HERRE. Hyrden vil jeg slå, så Fårehjorden spredes; mod Drengene løfter jeg Hånden.</verse>
        <verse osisID='Zech.13.8'>Og i hele Landet lyder det fra HERREN, skal to Tredjedele udryddes og udånde, men een Tredjedel skal levnes.</verse>
        <verse osisID='Zech.13.9'>Og denne Tredjedel fører jeg i Ild og renser den, som man renser Sølv, prøver den, som man prøver Guld. Den skal påkalde mit Navn,og jeg svarer; jeg siger: "Den er mit Folk." Og den skal sige: "HERREN er min Gud."</verse>
      </chapter>
      <chapter osisID='Zech.14'>
        <verse osisID='Zech.14.1'>Se, en Dag kommer, HERRENs Dag, da dit Bytte skal deles i dig.</verse>
        <verse osisID='Zech.14.2'>Da samler jeg alle Folkene til Angreb på Jerusalem; Byen indtages, Husene plyndres, Kvinderne skændes, og Halvdelen af Byens Indbyggere vandrer i Landflygtighed; men Resten af Folket skal ikke udryddes af Byen.</verse>
        <verse osisID='Zech.14.3'>Og HERREN drager ud og strider mod disse Folk, som han fordum stred på Kampens bag.</verse>
        <verse osisID='Zech.14.4'>På hin Dag står hans Fødder på Oliebjerget østen for Jerusalem, og Oliebjerget skal revne midt over fra Øst til Vest og danne en vældig Dal, idet Bjergets ene Halvdel viger mod Nord, den anden mod Syd.</verse>
        <verse osisID='Zech.14.5'>I skal flygte til mine Bjerges Dal, thi Bjergdalen når til Azal. I skal fly, som l flyede for Jordskælvet i Kong Uzzija af Judas Dage. Og HERREN min Gud kommer og alle de Hellige med ham.</verse>
        <verse osisID='Zech.14.6'>På hin Dag skal der ikke være Hede eller Kulde og Frost.</verse>
        <verse osisID='Zech.14.7'>Det skal være een eneste Dag - HERREN kender den - ikke Dag og Nat; det skal være lyst ved Aftentide.</verse>
        <verse osisID='Zech.14.8'>På hin Dag skal rindende Vand vælde frem fra Jerusalem; det halve løber ud i Havet mod Øst, det halve i Havet mod Vest, og det både Sommer og Vinter.</verse>
        <verse osisID='Zech.14.9'>Og HERREN skal være Konge over hele Jorden. På hin Dag skal HERREN være een og hans Navn eet.</verse>
        <verse osisID='Zech.14.10'>Og hele Landet bliver en Slette fra Geba til Rimmon i Sydlandet; men Jerusalem skal ligge højt på sit gamle Sted. Fra Benjaminsporten til den gamle Ports Sted, til Hjørneporten, og fra Hanan'eltårnet til de kongelige Vinperser skal det være beboet.</verse>
        <verse osisID='Zech.14.11'>Der skal ikke mere lægges Band derpå, og Jerusalem skal ligge trygt.</verse>
        <verse osisID='Zech.14.12'>Men dette skal være den Plage, HERREN lader ramme alle de Folkeslag, som drager i Leding mod Jerusalem: han lader Kødet rådne på dem i levende Live, Øjnene rådner i deres Øjenhuler og Tungen i deres Mund.</verse>
        <verse osisID='Zech.14.13'>På hin Dag skal en vældig HERRENs Rædsel opstå iblandt dem, så de griber fat i og løfter Hånd mod hverandre.</verse>
        <verse osisID='Zech.14.14'>Også Juda skal stride i Jerusalem. Og alle Folkenes Rigdom skal samles trindt om fra, Guld, Sølv og Klæder i såre store Måder.</verse>
        <verse osisID='Zech.14.15'>Og samme Plage skal ramme Heste, Muldyr, Kameler, Æsler og alt Kvæg i Lejrene der.</verse>
        <verse osisID='Zech.14.16'>Men alle de, der bliver tilbage af alle Folkene, som kommer imod Jerusalem, skal År efter År drage derop for at tilbede Kongen, Hærskarers HERRE, og fejre Løvhyttefest.</verse>
        <verse osisID='Zech.14.17'>Og dersom nogen af Jordens Slægter ikke drager op til Jerusalem for at tilbede Kongen, Hærskarers HERRE, skal der ikke falde Regn hos dem.</verse>
        <verse osisID='Zech.14.18'>Og dersom Ægyptens Slægt ikke drager derop og kommer derhen, så skal de rammes af den Plage, HERREN lader ramme Folkene.</verse>
        <verse osisID='Zech.14.19'>Det er Straffen over Ægypterne og alle de Folk, som ikke drager op for at fejre Løvhyttefest.</verse>
        <verse osisID='Zech.14.20'>På hin Dag skal der stå på Hestenes Bjælder "Helliget HERREN". Og Gryderne i HERRENs Hus skal være som Offerskålene for Alteret;</verse>
        <verse osisID='Zech.14.21'>hver Gryde i Jerusalem og Juda skal være helliget Hærskarers HERRE, så alle de ofrende kan komme og tage af dem og koge deri. Og på hin Dag skal der ikke mere være nogen Kana'anæer i Hærskarers HERREs Hus.</verse>
      </chapter>
    </div></osisText>
</osis>