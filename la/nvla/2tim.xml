<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='nvla' xml:lang='la'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='nvla'>
        <title>Nova Vulgata</title>
        <contributor>EDUARDUS SCHICK eps. Praeses Pontificiae Commissionis pro Nova Vulgata editione</contributor>
        <creator/>
        <creator role='encoder'>ZefToOsis 1.0.0</creator>
        <subject>SACRED SCRIPTURE</subject>
        <date>2009-01-23</date>
        <description>Nova Vulgata, the official Latin version of the Bible, and delineation of biblical texts for use in the Roman Liturgy</description>
        <publisher>FREE BIBLE SOFTWARE GROUP</publisher>
        <type type='OSIS'>Bible</type>
        <identifier type='OSIS'>nvla</identifier>
        <source>http://www.vatican.va/archive/bible/nova_vulgata/documents/nova-vulgata_index_lt.html</source>
        <language type='IETF'>la</language>
        <relation/>
        <coverage>It was meant to be the translation for what was foreseen as a reformed Latin liturgy</coverage>
        <rights>Johannes Paul II</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='2Tim'>
      <chapter osisID='2Tim.1'>
        <verse osisID='2Tim.1.1'>Paulus, apostolus Christi Iesu per voluntatem Dei secundum promissionem vitae, quae est in Christo Iesu,</verse>
        <verse osisID='2Tim.1.2'>Timotheo carissimo filio: gratia, misericordia, pax a Deo Patre et Christo Iesu Domino nostro.</verse>
        <verse osisID='2Tim.1.3'>Gratias ago Deo, cui servio a progenitoribus in conscientia pura, quod sine intermissione habeo tui memoriam in orationibus meis nocte ac die</verse>
        <verse osisID='2Tim.1.4'>desiderans te videre, memor lacrimarum tuarum, ut gaudio implear,</verse>
        <verse osisID='2Tim.1.5'>recordationem accipiens eius fidei, quae est in te non ficta, quae et habitavit primum in avia tua Loide et matre tua Eunice, certus sum autem quod et in te.</verse>
        <verse osisID='2Tim.1.6'>Propter quam causam admoneo te, ut resuscites donationem Dei, quae est in te per impositionem manuum mearum;</verse>
        <verse osisID='2Tim.1.7'>non enim dedit nobis Deus Spiritum timoris sed virtutis et dilectionis et sobrietatis.</verse>
        <verse osisID='2Tim.1.8'>Noli itaque erubescere testimonium Domini nostri neque me vinctum eius, sed collabora evangelio secundum virtutem Dei,</verse>
        <verse osisID='2Tim.1.9'>qui nos salvos fecit et vocavit vocatione sancta, non secundum opera nostra sed secundum propositum suum et gratiam, quae data est nobis in Christo Iesu ante tempora saecularia;</verse>
        <verse osisID='2Tim.1.10'>manifestata autem nunc per illustrationem salvatoris nostri Iesu Christi, qui destruxit quidem mortem, illuminavit autem vitam et incorruptionem per evangelium,</verse>
        <verse osisID='2Tim.1.11'>in quo positus sum ego praedicator et apostolus et doctor.</verse>
        <verse osisID='2Tim.1.12'>Ob quam causam etiam haec patior, sed non confundor; scio enim, cui credidi, et certus sum quia potens est depositum meum servare in illum diem.</verse>
        <verse osisID='2Tim.1.13'>Formam habe sanorum verborum, quae a me audisti, in fide et dilectione, quae sunt in Christo Iesu;</verse>
        <verse osisID='2Tim.1.14'>bonum depositum custodi per Spiritum Sanctum, qui habitat in nobis.</verse>
        <verse osisID='2Tim.1.15'>Scis hoc, quod aversi sunt a me omnes, qui in Asia sunt, ex quibus est Phygelus et Hermogenes.</verse>
        <verse osisID='2Tim.1.16'>Det misericordiam Dominus Onesiphori domui, quia saepe me refrigeravit et catenam meam non erubuit;</verse>
        <verse osisID='2Tim.1.17'>sed cum Romam venisset, sollicite me quaesivit et invenit</verse>
        <verse osisID='2Tim.1.18'>det illi Dominus invenire misericordiam a Domino in illa die  et quanta Ephesi ministravit, melius tu nosti.</verse>
      </chapter>
      <chapter osisID='2Tim.2'>
        <verse osisID='2Tim.2.1'>Tu ergo, fili mi, confortare in gratia, quae est in Christo Iesu;</verse>
        <verse osisID='2Tim.2.2'>et quae audisti a me per multos testes, haec commenda fidelibus hominibus, qui idonei erunt et alios docere.</verse>
        <verse osisID='2Tim.2.3'>Collabora sicut bonus miles Christi Iesu.</verse>
        <verse osisID='2Tim.2.4'>Nemo militans implicat se saeculi negotiis, ut ei placeat, qui eum elegit;</verse>
        <verse osisID='2Tim.2.5'>si autem certat quis agone, non coronatur nisi legitime certaverit.</verse>
        <verse osisID='2Tim.2.6'>Laborantem agricolam oportet primum de fructibus accipere.</verse>
        <verse osisID='2Tim.2.7'>Intellege, quae dico; dabit enim tibi Dominus in omnibus intellectum.</verse>
        <verse osisID='2Tim.2.8'>Memor esto Iesum Christum resuscitatum esse a mortuis, ex semine David, secundum evangelium meum,</verse>
        <verse osisID='2Tim.2.9'>in quo laboro usque ad vincula quasi male operans; sed verbum Dei non est alligatum!</verse>
        <verse osisID='2Tim.2.10'>Ideo omnia sustineo propter electos, ut et ipsi salutem consequantur, quae est in Christo Iesu cum gloria aeterna.</verse>
        <verse osisID='2Tim.2.11'>Fidelis sermo, Nam, si commortui sumus, et convivemus;</verse>
        <verse osisID='2Tim.2.12'>si sustinemus, et conregnabimus; si negabimus, et ille negabit nos;</verse>
        <verse osisID='2Tim.2.13'>si non credimus, ille fidelis manet, negare enim seipsum non potest.</verse>
        <verse osisID='2Tim.2.14'>Haec commone testificans coram Deo verbis non contendere: in nihil utile est, nisi ad subversionem audientium.</verse>
        <verse osisID='2Tim.2.15'>Sollicite cura teipsum probabilem exhibere Deo, operarium inconfusibilem, recte tractantem verbum veritatis.</verse>
        <verse osisID='2Tim.2.16'>Profana autem inaniloquia devita, magis enim proficient ad impietatem,</verse>
        <verse osisID='2Tim.2.17'>et sermo eorum ut cancer serpit; ex quibus est Hymenaeus et Philetus,</verse>
        <verse osisID='2Tim.2.18'>qui circa veritatem aberraverunt dicentes resurrectionem iam factam, et subvertunt quorundam fidem.</verse>
        <verse osisID='2Tim.2.19'>Sed firmum fundamentum Dei stat habens signaculum hoc: Cognovit Dominus, qui sunt eius, et: Discedat ab iniquitate omnis, qui nominat nomen Domini.</verse>
        <verse osisID='2Tim.2.20'>In magna autem domo non solum sunt vasa aurea et argentea sed et lignea et fictilia, et quaedam quidem in honorem, quaedam autem in ignominiam;</verse>
        <verse osisID='2Tim.2.21'>si quis ergo emundaverit se ab istis, erit vas in honorem, sanctificatum, utile Domino, ad omne opus bonum paratum.</verse>
        <verse osisID='2Tim.2.22'>Iuvenilia autem desideria fuge, sectare vero iustitiam, fidem, caritatem, pacem cum his, qui invocant Dominum de corde puro.</verse>
        <verse osisID='2Tim.2.23'>Stultas autem et sine disciplina quaestiones devita, sciens quia generant lites;</verse>
        <verse osisID='2Tim.2.24'>servum autem Domini non oportet litigare, sed mansuetum esse ad omnes, aptum ad docendum, patientem,</verse>
        <verse osisID='2Tim.2.25'>cum mansuetudine corripientem eos, qui resistunt, si quando det illis Deus paenitentiam ad cognoscendam veritatem,</verse>
        <verse osisID='2Tim.2.26'>et resipiscant a Diaboli laqueo, a quo capti tenentur ad ipsius voluntatem.</verse>
      </chapter>
      <chapter osisID='2Tim.3'>
        <verse osisID='2Tim.3.1'>Hoc autem scito, quod in no vissimis diebus instabunt tem pora periculosa.</verse>
        <verse osisID='2Tim.3.2'>Erunt enim homines seipsos amantes, cupidi, elati, superbi, blasphemi, parentibus inoboedientes, ingrati, scelesti,</verse>
        <verse osisID='2Tim.3.3'>sine affectione, sine foedere, criminatores, incontinentes, immites, sine benignitate,</verse>
        <verse osisID='2Tim.3.4'>proditores, protervi, tumidi, voluptatum amatores magis quam Dei,</verse>
        <verse osisID='2Tim.3.5'>habentes speciem quidem pietatis, virtutem autem eius abnegantes; et hos devita.</verse>
        <verse osisID='2Tim.3.6'>Ex his enim sunt, qui penetrant domos et captivas ducunt mulierculas oneratas peccatis, quae ducuntur variis concupiscentiis,</verse>
        <verse osisID='2Tim.3.7'>semper discentes et numquam ad scientiam veritatis pervenire valentes.</verse>
        <verse osisID='2Tim.3.8'>Quemadmodum autem Iannes et Iambres restiterunt Moysi, ita et hi resistunt veritati, homines corrupti mente, reprobi circa fidem;</verse>
        <verse osisID='2Tim.3.9'>sed ultra non proficient, insipientia enim eorum manifesta erit omnibus, sicut et illorum fuit.</verse>
        <verse osisID='2Tim.3.10'>Tu autem assecutus es meam doctrinam, institutionem, propositum, fidem, longanimitatem, dilectionem, patientiam,</verse>
        <verse osisID='2Tim.3.11'>persecutiones, passiones, qualia mihi facta sunt Antiochiae, Iconii, Lystris, quales persecutiones sustinui; et ex omnibus me eripuit Dominus.</verse>
        <verse osisID='2Tim.3.12'>Et omnes, qui volunt pie vivere in Christo Iesu, persecutionem patientur;</verse>
        <verse osisID='2Tim.3.13'>mali autem homines et seductores proficient in peius, in errorem mittentes et errantes.</verse>
        <verse osisID='2Tim.3.14'>Tu vero permane in his, quae didicisti et credita sunt tibi, sciens a quibus didiceris,</verse>
        <verse osisID='2Tim.3.15'>et quia ab infantia Sacras Litteras nosti, quae te possunt instruere ad salutem per fidem, quae est in Christo Iesu.</verse>
        <verse osisID='2Tim.3.16'>Omnis Scriptura divinitus inspirata est et utilis ad docendum, ad arguendum, ad corrigendum, ad erudiendum in iustitia,</verse>
        <verse osisID='2Tim.3.17'>ut perfectus sit homo Dei, ad omne opus bonum instructus.</verse>
      </chapter>
      <chapter osisID='2Tim.4'>
        <verse osisID='2Tim.4.1'>Testificor coram Deo et Christo Iesu, qui iudicaturus est vivos ac mortuos, per adventum ipsius et regnum eius:</verse>
        <verse osisID='2Tim.4.2'>praedica verbum, insta opportune, importune, argue, increpa, obsecra in omni longanimitate et doctrina.</verse>
        <verse osisID='2Tim.4.3'>Erit enim tempus, cum sanam doctrinam non sustinebunt, sed ad sua desideria coacervabunt sibi magistros prurientes auribus,</verse>
        <verse osisID='2Tim.4.4'>et a veritate quidem auditum avertent, ad fabulas autem convertentur.</verse>
        <verse osisID='2Tim.4.5'>Tu vero vigila in omnibus, labora, opus fac evangelistae, ministerium tuum imple.</verse>
        <verse osisID='2Tim.4.6'>Ego enim iam delibor, et tempus meae resolutionis instat.</verse>
        <verse osisID='2Tim.4.7'>Bonum certamen certavi, cursum consummavi, fidem servavi;</verse>
        <verse osisID='2Tim.4.8'>in reliquo reposita est mihi iustitiae corona, quam reddet mihi Dominus in illa die, iustus iudex, non solum autem mihi sed et omnibus, qui diligunt adventum eius.</verse>
        <verse osisID='2Tim.4.9'>Festina venire ad me cito.</verse>
        <verse osisID='2Tim.4.10'>Demas enim me dereliquit diligens hoc saeculum et abiit Thessalonicam, Crescens in Galatiam, Titus in Dalmatiam;</verse>
        <verse osisID='2Tim.4.11'>Lucas est mecum solus. Marcum assumens adduc tecum, est enim mihi utilis in ministerium.</verse>
        <verse osisID='2Tim.4.12'>Tychicum autem misi Ephesum.</verse>
        <verse osisID='2Tim.4.13'>Paenulam, quam reliqui Troade apud Carpum, veniens affer, et libros, maxime autem membranas.</verse>
        <verse osisID='2Tim.4.14'>Alexander aerarius multa mala mihi ostendit. Reddet ei Dominus secundum opera eius;</verse>
        <verse osisID='2Tim.4.15'>quem et tu devita, valde enim restitit verbis nostris.</verse>
        <verse osisID='2Tim.4.16'>In prima mea defensione nemo mihi affuit, sed omnes me dereliquerunt. Non illis reputetur;</verse>
        <verse osisID='2Tim.4.17'>Dominus autem mihi astitit et confortavit me, ut per me praedicatio impleatur, et audiant omnes gentes; et liberatus sum de ore leonis.</verse>
        <verse osisID='2Tim.4.18'>Liberabit me Dominus ab omni opere malo et salvum faciet in regnum suum caeleste; cui gloria in saecula saeculorum. Amen.</verse>
        <verse osisID='2Tim.4.19'>Saluta Priscam et Aquilam et Onesiphori domum.</verse>
        <verse osisID='2Tim.4.20'>Erastus remansit Corinthi, Trophimum autem reliqui infirmum Mileti.</verse>
        <verse osisID='2Tim.4.21'>Festina ante hiemem venire.Salutat te Eubulus et Pudens et Linus et Claudia et fratres omnes.</verse>
        <verse osisID='2Tim.4.22'>Dominus cum spiritu tuo. Gratia vobiscum.</verse>
      </chapter>
    </div></osisText>
</osis>