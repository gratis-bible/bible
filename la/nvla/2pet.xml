<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='nvla' xml:lang='la'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='nvla'>
        <title>Nova Vulgata</title>
        <contributor>EDUARDUS SCHICK eps. Praeses Pontificiae Commissionis pro Nova Vulgata editione</contributor>
        <creator/>
        <creator role='encoder'>ZefToOsis 1.0.0</creator>
        <subject>SACRED SCRIPTURE</subject>
        <date>2009-01-23</date>
        <description>Nova Vulgata, the official Latin version of the Bible, and delineation of biblical texts for use in the Roman Liturgy</description>
        <publisher>FREE BIBLE SOFTWARE GROUP</publisher>
        <type type='OSIS'>Bible</type>
        <identifier type='OSIS'>nvla</identifier>
        <source>http://www.vatican.va/archive/bible/nova_vulgata/documents/nova-vulgata_index_lt.html</source>
        <language type='IETF'>la</language>
        <relation/>
        <coverage>It was meant to be the translation for what was foreseen as a reformed Latin liturgy</coverage>
        <rights>Johannes Paul II</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='2Pet'>
      <chapter osisID='2Pet.1'>
        <verse osisID='2Pet.1.1'>Simon Petrus servus et apo stolus Iesu Christi his, qui coae qualem nobis sortiti sunt fidem in iustitia Dei nostri et salvatoris Iesu Christi:</verse>
        <verse osisID='2Pet.1.2'>gratia vobis et pax multiplicetur in cognitione Dei et Iesu Domini nostri.</verse>
        <verse osisID='2Pet.1.3'>Quomodo omnia nobis divinae virtutis suae ad vitam et pietatem donatae per cognitionem eius, qui vocavit nos propria gloria et virtute,</verse>
        <verse osisID='2Pet.1.4'>per quae pretiosa et maxima nobis promissa donata sunt, ut per haec efficiamini divinae consortes naturae, fugientes eam, quae in mundo est in concupiscentia, corruptionem;</verse>
        <verse osisID='2Pet.1.5'>et propter hoc ipsum curam omnem subinferentes ministrate in fide vestra virtutem, in virtute autem scientiam,</verse>
        <verse osisID='2Pet.1.6'>in scientia autem continentiam, in continentia autem patientiam, in patientia autem pietatem,</verse>
        <verse osisID='2Pet.1.7'>in pietate autem amorem fraternitatis, in amore autem fraternitatis caritatem.</verse>
        <verse osisID='2Pet.1.8'>Haec enim vobis, cum adsint et abundent, non vacuos nec sine fructu vos constituunt in Domini nostri Iesu Christi cognitionem;</verse>
        <verse osisID='2Pet.1.9'>cui enim non praesto sunt haec, caecus est et nihil procul cernens, oblivionem accipiens purgationis veterum suorum delictorum.</verse>
        <verse osisID='2Pet.1.10'>Quapropter, fratres, magis satagite, ut firmam vestram vocationem et electionem faciatis. Haec enim facientes non offendetis aliquando;</verse>
        <verse osisID='2Pet.1.11'>sic enim abundanter ministrabitur vobis introitus in aeternum regnum Domini nostri et salvatoris Iesu Christi.</verse>
        <verse osisID='2Pet.1.12'>Propter quod incipiam vos semper commonere de his, et quidem scientes et confirmatos in praesenti veritate.</verse>
        <verse osisID='2Pet.1.13'>Iustum autem arbitror, quamdiu sum in hoc tabernaculo, suscitare vos in commonitione,</verse>
        <verse osisID='2Pet.1.14'>certus quod velox est depositio tabernaculi mei, secundum quod et Dominus noster Iesus Christus significavit mihi;</verse>
        <verse osisID='2Pet.1.15'>dabo autem operam et frequenter habere vos post obitum meum, ut horum memoriam faciatis.</verse>
        <verse osisID='2Pet.1.16'>Non enim captiosas fabulas secuti notam fecimus vobis Domini nostri Iesu Christi virtutem et adventum, sed speculatores facti illius magnitudinis.</verse>
        <verse osisID='2Pet.1.17'>Accipiens enim a Deo Patre honorem et gloriam, voce prolata ad eum huiuscemodi a magnifica gloria: " Filius meus, dilectus meus hic est, in quo ego mihi complacui ";</verse>
        <verse osisID='2Pet.1.18'>et hanc vocem nos audivimus de caelo prolatam, cum essemus cum ipso in monte sancto.</verse>
        <verse osisID='2Pet.1.19'>Et habemus firmiorem propheticum sermonem, cui bene facitis attendentes quasi lucernae lucenti in caliginoso loco, donec dies illucescat, et lucifer oriatur in cordibus vestris,</verse>
        <verse osisID='2Pet.1.20'>hoc primum intellegentes quod omnis prophetia Scripturae propria interpretatione non fit;</verse>
        <verse osisID='2Pet.1.21'>non enim voluntate humana prolata est prophetia aliquando, sed a Spiritu Sancto ducti locuti sunt a Deo homines.</verse>
      </chapter>
      <chapter osisID='2Pet.2'>
        <verse osisID='2Pet.2.1'>Fuerunt vero et pseudopro phetae in populo, sicut et in vo bis erunt magistri mendaces, qui introducent sectas perditionis et eum, qui emit eos, Dominatorem negantes superducent sibi celerem perditionem.</verse>
        <verse osisID='2Pet.2.2'>Et multi sequentur eorum luxurias, propter quos via veritatis blasphemabitur;</verse>
        <verse osisID='2Pet.2.3'>et in avaritia fictis verbis de vobis negotiabuntur. Quibus iudicium iam olim non cessat, et perditio eorum non dormitat.</verse>
        <verse osisID='2Pet.2.4'>Si enim Deus angelis peccantibus non pepercit, sed rudentibus inferni detractos in tartarum tradidit in iudicium reservatos:</verse>
        <verse osisID='2Pet.2.5'>et originali mundo non pepercit, sed octavum Noe iustitiae praeconem custodivit diluvium mundo impiorum inducens;</verse>
        <verse osisID='2Pet.2.6'>et civitates Sodomae et Gomorrae in cinerem redigens eversione damnavit, exemplum ponens eorum, quae sunt impiis futura:</verse>
        <verse osisID='2Pet.2.7'>et iustum Lot oppressum a nefandorum luxuria conversationis eruit:</verse>
        <verse osisID='2Pet.2.8'>aspectu enim et auditu iustus habitans apud eos, de die in diem animam iustam iniquis operibus cruciabat.</verse>
        <verse osisID='2Pet.2.9'>Novit Dominus pios de tentatione eripere, iniquos vero in diem iudicii puniendos reservare,</verse>
        <verse osisID='2Pet.2.10'>maxime autem eos, qui post carnem in concupiscentia immunditiae ambulant dominationemque contemnunt.Audaces, superbi, glorias non metuunt blasphemantes,</verse>
        <verse osisID='2Pet.2.11'>ubi angeli fortitudine et virtute cum sint maiores, non portant adversum illas coram Domino iudicium blasphemiae.</verse>
        <verse osisID='2Pet.2.12'>Hi vero, velut irrationabilia animalia naturaliter genita in captionem et in corruptionem, in his, quae ignorant, blasphemantes, in corruptione sua et corrumpentur</verse>
        <verse osisID='2Pet.2.13'>inviti percipientes mercedem iniustitiae; voluptatem existimantes diei delicias, coinquinationes et maculae deliciis affluentes, in voluptatibus suis luxuriantes vobiscum,</verse>
        <verse osisID='2Pet.2.14'>oculos habentes plenos adulterae et incessabiles delicti, pellicientes animas instabiles, cor exercitatum avaritiae habentes, maledictionis filii;</verse>
        <verse osisID='2Pet.2.15'>derelinquentes rectam viam erraverunt, secuti viam Balaam ex Bosor, qui mercedem iniquitatis amavit,</verse>
        <verse osisID='2Pet.2.16'>correptionem vero habuit suae praevaricationis; subiugale mutum in hominis voce loquens prohibuit prophetae insipientiam.</verse>
        <verse osisID='2Pet.2.17'>Hi sunt fontes sine aqua, et nebulae turbine exagitatae, quibus caligo tenebrarum reservatur.</verse>
        <verse osisID='2Pet.2.18'>Superba enim vanitatis loquentes pelliciunt in concupiscentiis carnis luxuriis illos, qui paululum effugiunt eos, qui in errore conversantur,</verse>
        <verse osisID='2Pet.2.19'>libertatem illis promittentes, cum ipsi servi sint corruptionis; a quo enim quis superatus est, huius servus est.</verse>
        <verse osisID='2Pet.2.20'>Si enim refugientes coinquinationes mundi in cognitione Domini nostri et Salvatoris Iesu Christi his rursus implicati superantur, facta sunt eis posteriora deteriora prioribus.</verse>
        <verse osisID='2Pet.2.21'>Melius enim erat illis non cognoscere viam iustitiae, quam post agnitionem retrorsum converti ab eo, quod illis traditum est, sancto mandato.</verse>
        <verse osisID='2Pet.2.22'>Contigit enim eis illud veri proverbii: Canis reversus ad suum vomitum ",et " Sus lota in volutabro luti ".</verse>
      </chapter>
      <chapter osisID='2Pet.3'>
        <verse osisID='2Pet.3.1'>Hanc vobis, carissimi, iam se cundam scribo epistulam, in quibus excito vestram in commonitione sinceram mentem,</verse>
        <verse osisID='2Pet.3.2'>ut memores sitis eorum, quae praedicta sunt verborum a sanctis prophetis, et ab apostolis traditi vobis praecepti Domini et Salvatoris;</verse>
        <verse osisID='2Pet.3.3'>hoc primum scientes, quod venient in novissimis diebus in illusione illudentes, iuxta proprias concupiscentias suas ambulantes,</verse>
        <verse osisID='2Pet.3.4'>dicentes: " Ubi est promissio adventus eius? Ex quo enim patres dormierunt, omnia sic perseverant ab initio creaturae ".</verse>
        <verse osisID='2Pet.3.5'>Latet enim eos hoc volentes, quod caeli erant prius, et terra de aqua et per aquam consistens Dei verbo,</verse>
        <verse osisID='2Pet.3.6'>per quae ille tunc mundus aqua inundatus periit;</verse>
        <verse osisID='2Pet.3.7'>caeli autem, qui nunc sunt, et terra eodem verbo repositi sunt igni, servati in diem iudicii et perditionis impiorum hominum.</verse>
        <verse osisID='2Pet.3.8'>Unum vero hoc non lateat vos, carissimi, quia unus dies apud Dominum sicut mille anni, et mille anni sicut dies unus.</verse>
        <verse osisID='2Pet.3.9'>Non tardat Dominus promissionem, sicut quidam tarditatem existimant, sed patienter agit in vos nolens aliquos perire, sed omnes ad paenitentiam reverti.</verse>
        <verse osisID='2Pet.3.10'>Adveniet autem dies Domini ut fur, in qua caeli magno impetu transient, elementa vero calore solventur, et terra et opera, quae in ea invenientur.</verse>
        <verse osisID='2Pet.3.11'>Cum haec omnia ita dissolvenda sint, quales oportet esse vos in sanctis conversationibus et pietatibus,</verse>
        <verse osisID='2Pet.3.12'>exspectantes et properantes adventum diei Dei, propter quam caeli ardentes solventur, et elementa ignis ardore tabescent!</verse>
        <verse osisID='2Pet.3.13'>Novos vero caelos et terram novam secundum promissum ipsius exspectamus, in quibus iustitia habitat.</verse>
        <verse osisID='2Pet.3.14'>Propter quod, carissimi, haec exspectantes satagite immaculati et inviolati ei inveniri in pace;</verse>
        <verse osisID='2Pet.3.15'>et Domini nostri longanimitatem, salutem arbitramini, sicut et carissimus frater noster Paulus secundum datam sibi sapientiam scripsit vobis,</verse>
        <verse osisID='2Pet.3.16'>sicut et in omnibus epistulis loquens in eis de his; in quibus sunt quaedam difficilia intellectu, quae indocti et instabiles depravant, sicut et ceteras Scripturas, ad suam ipsorum perditionem.</verse>
        <verse osisID='2Pet.3.17'>Vos igitur, dilecti, praescientes custodite, ne iniquorum errore simul abducti excidatis a propria firmitate;</verse>
        <verse osisID='2Pet.3.18'>crescite vero in gratia et in cognitione Domini nostri et Salvatoris Iesu Christi. Ipsi gloria et nunc et in diem aeternitatis. Amen.</verse>
      </chapter>
    </div></osisText>
</osis>