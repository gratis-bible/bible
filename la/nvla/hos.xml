<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='nvla' xml:lang='la'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='nvla'>
        <title>Nova Vulgata</title>
        <contributor>EDUARDUS SCHICK eps. Praeses Pontificiae Commissionis pro Nova Vulgata editione</contributor>
        <creator/>
        <creator role='encoder'>ZefToOsis 1.0.0</creator>
        <subject>SACRED SCRIPTURE</subject>
        <date>2009-01-23</date>
        <description>Nova Vulgata, the official Latin version of the Bible, and delineation of biblical texts for use in the Roman Liturgy</description>
        <publisher>FREE BIBLE SOFTWARE GROUP</publisher>
        <type type='OSIS'>Bible</type>
        <identifier type='OSIS'>nvla</identifier>
        <source>http://www.vatican.va/archive/bible/nova_vulgata/documents/nova-vulgata_index_lt.html</source>
        <language type='IETF'>la</language>
        <relation/>
        <coverage>It was meant to be the translation for what was foreseen as a reformed Latin liturgy</coverage>
        <rights>Johannes Paul II</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Hos'>
      <chapter osisID='Hos.1'>
        <verse osisID='Hos.1.1'>Verbum Domini, quod factum est ad Osee filium Beeri in die bus Oziae, Ioatham, Achaz, Ezechiae regum Iudae, et in diebus Ieroboam filii Ioas regis Israel.</verse>
        <verse osisID='Hos.1.2'>Principium verbi Domini per Osee. Dixit Dominus ad Osee: Vade, sume tibi mulierem fornicationumet filios fornicationum,quia fornicans fornicatur terra a Domino ".</verse>
        <verse osisID='Hos.1.3'>Et abiit et accepit Gomer filiam Debelaim, quae concepit et peperit ei filium.</verse>
        <verse osisID='Hos.1.4'>Et dixit Dominus ad eum: " Voca nomen eius 'Iezrahel', quoniam adhuc modicum et visitabo sanguinem Iezrahel super domum Iehu et cessare faciam regnum domus Israel;</verse>
        <verse osisID='Hos.1.5'>et in illa die conteram arcum Israel in valle Iezrahel ".</verse>
        <verse osisID='Hos.1.6'>Et concepit adhuc et peperit filiam; et dixit ei: " Voca nomen eius Absque misericordia", quia non addam ultra misereri domui Israel, ut ignoscam eis.</verse>
        <verse osisID='Hos.1.7'>Et domui Iudae miserebor et salvabo eos in Domino Deo suo et non salvabo eos in arcu et gladio et in bello et in equis et in equitibus ".</verse>
        <verse osisID='Hos.1.8'>Et ablactavit eam, quae erat 'Absque misericordia', et concepit et peperit filium.</verse>
        <verse osisID='Hos.1.9'>Et dixit: " Voca nomen eius 'Non populus meus', quia vos non populus meus, et ego 'Non sum' vobis.</verse>
      </chapter>
      <chapter osisID='Hos.2'>
        <verse osisID='Hos.2.1'>Et erit numerus filiorum Israelquasi arena maris,quae sine mensura est et non numerabitur.Et erit: in loco, ubi dicebatur eis:Non populus meus vos",dicetur eis: "Filii Dei viventis".</verse>
        <verse osisID='Hos.2.2'>Et congregabuntur filii Iudaeet filii Israel pariteret ponent sibimet caput unumet ascendent de terra,quia magnus dies Iezrahel.</verse>
        <verse osisID='Hos.2.3'>Dicite fratribus vestris: "Populus meus"et sororibus vestris: "Misericordiam consecuta".</verse>
        <verse osisID='Hos.2.4'>Contendite adversum matrem vestram; contendite,quoniam ipsa non uxor mea,et ego non vir eius;auferat fornicationes suas a facie suaet adulteria sua de medio uberum suorum,</verse>
        <verse osisID='Hos.2.5'>ne forte exspoliem eam nudamet statuam eam secundum diem nativitatis suaeet ponam eam quasi solitudinemet statuam eam velut terram aridamet interficiam eam siti.</verse>
        <verse osisID='Hos.2.6'>Et filiorum illius non miserebor,quoniam filii fornicationum sunt,</verse>
        <verse osisID='Hos.2.7'>quia fornicata est mater eorum,turpiter egit, quae concepit eos;quia dixit: "Vadam post amatores meos,qui dant panes mihi et aquas meas,lanam meam et linum meum,oleum meum et potum meum".</verse>
        <verse osisID='Hos.2.8'>Propter hoc ecce ego saepiamviam tuam spiniset saepiam eam maceria,et semitas suas non inveniet;</verse>
        <verse osisID='Hos.2.9'>et sequetur amatores suoset non apprehendet eos;et quaeret eos et non invenietet dicet: "Vadam et revertarad virum meum priorem,quia bene mihi erat tunc magis quam nunc".</verse>
        <verse osisID='Hos.2.10'>Et haec nescivit quia egodedi ei frumentum et vinum et oleumet argentum multiplicavi eiet aurum, quae fecerunt Baal.</verse>
        <verse osisID='Hos.2.11'>Idcirco convertar et sumamfrumentum meum in tempore suoet vinum meum in tempore suo;et auferam lanam meam et linum meum,quae operiebant pudenda eius,</verse>
        <verse osisID='Hos.2.12'>et nunc revelabo ignominiam eiusin oculis amatorum eius,et nullus est qui eruat eam de manu mea.</verse>
        <verse osisID='Hos.2.13'>Et cessare faciam omne gaudium eius,sollemnitatem eius, neomeniam eius,sabbatum eius et omnia festa tempora eius;</verse>
        <verse osisID='Hos.2.14'>et corrumpam vineam eius et ficum eius,de quibus dixit: "Mercedes hae meae sunt,quas dederunt mihi amatores mei".Et ponam eas in saltum,et comedet illas bestia agri.</verse>
        <verse osisID='Hos.2.15'>Et visitabo super eam dies Baalim,quibus accendebat incensumet ornabatur inaure sua et monili suoet ibat post amatores suos,sed mei obliviscebatur,dicit Dominus.</verse>
        <verse osisID='Hos.2.16'>Propter hoc ecce ego lactabo eamet ducam eam in solitudinemet loquar ad cor eius;</verse>
        <verse osisID='Hos.2.17'>et dabo ei vineas eius ex eodem locoet vallem Achor, portam spei,et respondebit ibiiuxta dies iuventutis suaeet iuxta dies ascensionis suae de terra Aegypti.</verse>
        <verse osisID='Hos.2.18'>Et erit: in die illa,ait Dominus,vocabis me: "Vir meus"et non vocabis me ultra: "Baal meus".</verse>
        <verse osisID='Hos.2.19'>Et auferam nomina Baalim de ore eius,et non recordabitur ultra nominis eorum.</verse>
        <verse osisID='Hos.2.20'>Et percutiam eis foedus in die illacum bestia agri et cum volucre caeli et cum reptili terrae;et arcum et gladium et bellumconteram de terraet cubare eos faciam confidenter.</verse>
        <verse osisID='Hos.2.21'>Et sponsabo te mihi in sempiternum;et sponsabo te mihi in iustitia et iudicioet in misericordia et miserationibus.</verse>
        <verse osisID='Hos.2.22'>Et sponsabo te mihi in fide,et cognosces Dominum.</verse>
        <verse osisID='Hos.2.23'>Et erit: in illa die exaudiam,dicit Dominus,exaudiam caelos,et illi exaudient terram;</verse>
        <verse osisID='Hos.2.24'>et terra exaudiettriticum et vinum et oleum,et haec exaudient Iezrahel.</verse>
        <verse osisID='Hos.2.25'>Et seminabo eam mihi in terramet miserebor eius, quae fuit "Absque misericordia";</verse>
        <verse osisID='Hos.2.26'>et dicam "Non populo meo": "Populus meus tu";et ipse dicet: "Deus meus es tu" ".</verse>
      </chapter>
      <chapter osisID='Hos.3'>
        <verse osisID='Hos.3.1'>Et dixit Dominus ad me: " Adhuc vade, dilige mulierem dilectam amico et adulteram, sicut diligit Dominus filios Israel, et ipsi respectant ad deos alienos et diligunt placentas uvarum ".</verse>
        <verse osisID='Hos.3.2'>Et emi eam mihi quindecim argenteis et choro hordei et dimidio choro hordei.</verse>
        <verse osisID='Hos.3.3'>Et dixi ad eam: " Dies multos exspectabis me; non fornicaberis et non eris viro, neque ibo ego ad te ".</verse>
        <verse osisID='Hos.3.4'>Quia dies multos sedebunt filii Israel sine rege et sine principe et sine sacrificio et sine lapide et sine ephod et sine theraphim.</verse>
        <verse osisID='Hos.3.5'>Et post haec revertentur filii Israel et quaerent Dominum Deum suum et David regem suum et pavebunt ad Dominum et ad bonum eius in fine dierum.</verse>
      </chapter>
      <chapter osisID='Hos.4'>
        <verse osisID='Hos.4.1'>" Audite verbum Domini,filii Israel,quia iudicium Dominocum habitatoribus terrae:non est enim veritas, et non est benignitas,et non est scientia Dei in terra;</verse>
        <verse osisID='Hos.4.2'>maledictum et mendaciumet homicidium et furtum et adulterium inundaverunt,et sanguis sanguinem tetigit.</verse>
        <verse osisID='Hos.4.3'>Propter hoc lugebit terra,et infirmabitur omnis, qui habitat in ea,cum bestia agri et volucre caeli,sed et pisces maris auferentur.</verse>
        <verse osisID='Hos.4.4'>Verumtamen non sit qui contendatnec qui arguat,sed tecum iudicium meum, sacerdos.</verse>
        <verse osisID='Hos.4.5'>Et corrues plena die,et corruet etiam propheta tecum nocte;et perdam matrem tuam.</verse>
        <verse osisID='Hos.4.6'>Perit populus meus,eo quod non habuerit scientiam.Quia tu scientiam reppulisti,repellam te, ne sacerdotio fungaris mihi;et quia oblitus es legis Dei tui,obliviscar filiorum tuorum et ego.</verse>
        <verse osisID='Hos.4.7'>Secundum multitudinem eorum, sic peccaverunt mihi;gloriam eorum in ignominiam commutabo.</verse>
        <verse osisID='Hos.4.8'>Peccatum populi mei comeduntet ad iniquitatem eorum sublevabunt animas eorum.</verse>
        <verse osisID='Hos.4.9'>Et erit sicut populus sic sacerdos;et visitabo super eum vias eiuset opera eius reddam ei.</verse>
        <verse osisID='Hos.4.10'>Et comedent et non saturabuntur;fornicabuntur et non multiplicabuntur,quoniam Dominum reliqueruntin non custodiendo.</verse>
        <verse osisID='Hos.4.11'>Fornicatio et vinum et ebrietas auferunt cor.</verse>
        <verse osisID='Hos.4.12'>Populus meus in ligno suo interrogat,et baculus eius annuntiat ei;spiritus enim fornicationum decepit eos,et fornicantur a Deo suo.</verse>
        <verse osisID='Hos.4.13'>Super capita montium sacrificantet super colles accendunt thymiama,subtus quercum et populum et terebinthum,quia bona est umbra eius;ideo fornicantur filiae vestrae,et sponsae vestrae adulterae sunt.</verse>
        <verse osisID='Hos.4.14'>Non visitabo super filias vestras,cum fuerint fornicatae,et super sponsas vestras,cum adulteraverint,quoniam hi ipsi cum meretricibus seceduntet cum prostibulis delubrorum sacrificant,et populus non intellegens corruet.</verse>
        <verse osisID='Hos.4.15'>Si fornicaris tu, Israel,non delinquat saltem Iuda;et nolite ingredi in Galgalaet ne ascenderitis in Bethavenneque iuraveritis: "Vivit Dominus".</verse>
        <verse osisID='Hos.4.16'>Quoniam sicut vacca lasciviensIsrael contumax est;nunc pascet eos Dominusquasi agnum in latitudine?</verse>
        <verse osisID='Hos.4.17'>Particeps idolorum Ephraim,dimitte eum.</verse>
        <verse osisID='Hos.4.18'>Transiit convivium eorum,fornicatione fornicati sunt,diligunt vehementerignominiam impudicitiae.</verse>
        <verse osisID='Hos.4.19'>Ligabit spiritus eos in alis suis,et confundentur a sacrificiis suis.</verse>
      </chapter>
      <chapter osisID='Hos.5'>
        <verse osisID='Hos.5.1'>Audite hoc, sacerdotes,et attendite, domus Israel;et domus regis, auscultate,quia vobis iudicium est;quoniam laqueus facti estis pro Masphaet rete expansum super Thabor.</verse>
        <verse osisID='Hos.5.2'>Et foveam Settim profundam fecerunt;ego autem castigabo vos omnes.</verse>
        <verse osisID='Hos.5.3'>Ego scio Ephraim,et Israel non est absconditus a me;quia nunc fornicatus es, Ephraim,contaminatus est Israel.</verse>
        <verse osisID='Hos.5.4'>Non dabunt opera sua,ut revertantur ad Deum suum,quia spiritus fornicationis in medio eorum,et Dominum non cognoverunt.</verse>
        <verse osisID='Hos.5.5'>Et testatur arrogantia Israel in faciem suam,et Israel et Ephraim ruent in iniquitate sua:ruet etiam Iudas cum eis.</verse>
        <verse osisID='Hos.5.6'>In gregibus suis et in armentis suisvadent ad quaerendum Dominumet non invenient;subtraxit se ab eis.</verse>
        <verse osisID='Hos.5.7'>In Dominum praevaricati sunt,quia filios alienos genuerunt;nunc devorabit eos uno mense cum partibus suis.</verse>
        <verse osisID='Hos.5.8'>Clangite bucina in Gabaa,tuba in Rama,conclamate in Bethaven,exterrete Beniamin.</verse>
        <verse osisID='Hos.5.9'>Ephraim vastabitur in die correptionis;in tribubus Israel annuntio rem certam.</verse>
        <verse osisID='Hos.5.10'>Facti sunt principes Iudaequasi transferentes terminos;super eos effundamquasi aquam iram meam.</verse>
        <verse osisID='Hos.5.11'>Oppressus est Ephraim,fractum est ius,quoniam voluit abire post sordem.</verse>
        <verse osisID='Hos.5.12'>Et ego quasi sanies Ephraim,et quasi putredo domui Iudae.</verse>
        <verse osisID='Hos.5.13'>Et vidit Ephraim languorem suum,et Iuda ulcus suum;et abiit Ephraim ad Assyriamet misit ad regem magnum;sed et ipse non poterit sanare vosnec solvere poterit vos ab ulcere.</verse>
        <verse osisID='Hos.5.14'>Quoniam ego quasi leaena Ephraimet quasi catulus leonis domui Iudae;ego, ego capiam et vadam,tollam, et non est qui eruat.</verse>
        <verse osisID='Hos.5.15'>Vadens revertar ad locum meum,donec poenas solvantet quaerant faciem meam,in tribulatione sua me desiderent.</verse>
      </chapter>
      <chapter osisID='Hos.6'>
        <verse osisID='Hos.6.1'>"Venite, et revertamur ad Do minum,quia ipse laceravit et sanabit nos,percussit et curabit nos.</verse>
        <verse osisID='Hos.6.2'>Vivificabit nos post duos dies,in die tertia suscitabit nos,et vivemus in conspectu eius.</verse>
        <verse osisID='Hos.6.3'>Sciamus sequamurque,ut cognoscamus Dominum.Quasi diluculum praeparatus est egressus eius,et veniet quasi imber nobis temporaneus,quasi imber serotinus irrigans terram".</verse>
        <verse osisID='Hos.6.4'>Quid faciam tibi, Ephraim?Quid faciam tibi, Iuda?Caritas vestra quasi nubes matutinaet quasi ros mane pertransiens.</verse>
        <verse osisID='Hos.6.5'>Propter hoc dolavi per prophetas,occidi eos in verbis oris mei,sed ius meum quasi lux egredietur;</verse>
        <verse osisID='Hos.6.6'>quia caritatem volo et non sacrificium,et scientiam Dei plus quam holocausta.</verse>
        <verse osisID='Hos.6.7'>Ipsi autem in Adam transgressi sunt pactum;ibi praevaricati sunt in me.</verse>
        <verse osisID='Hos.6.8'>Galaad civitas operantium iniquitatemmaculata sanguine.</verse>
        <verse osisID='Hos.6.9'>Et quasi insidiantes virum latronescaterva sacerdotum;in via interficiunt pergentes Sichem,vere scelus operantur.</verse>
        <verse osisID='Hos.6.10'>In domo Israel vidi horrendum:ibi fornicationes Ephraim,contaminatus est Israel.</verse>
        <verse osisID='Hos.6.11'>Sed et tibi, Iuda, parata est messis,cum convertero sortem populi mei.</verse>
      </chapter>
      <chapter osisID='Hos.7'>
        <verse osisID='Hos.7.1'>Cum sanare vellem Israel,revelata est iniquitas Ephraimet malitia Samariae,quia operati sunt mendacium;et fur ingressus est,foris autem spoliat turma latronum.</verse>
        <verse osisID='Hos.7.2'>Et non dicunt in cordibus suisomnem malitiam eorum me recordari.Nunc circumdederunt eos opera sua,coram facie mea facta sunt.</verse>
        <verse osisID='Hos.7.3'>In malitia sua laetificaverunt regem et in mendaciis suis principes.</verse>
        <verse osisID='Hos.7.4'>Omnes adulterantes;quasi clibanus succensus illi,pistor cessat excitare ignema commixtione fermenti, donec fermentetur totum.</verse>
        <verse osisID='Hos.7.5'>Die regis nostriinfirmi facti sunt principes ardore vini,quod apprehendit protervos.</verse>
        <verse osisID='Hos.7.6'>Quia applicuerunt quasi clibanum cor suumin insidiando;tota nocte dormivit ira eorum,mane ipsa ardet quasi ignis flammae.</verse>
        <verse osisID='Hos.7.7'>Omnes calefacti sunt quasi clibanuset devorant iudices suos.Omnes reges eorum ceciderunt;non est qui clamet in eis ad me.</verse>
        <verse osisID='Hos.7.8'>Ephraim in populis ipse commiscebatur;Ephraim factus est subcinericius panis, qui non reversatur.</verse>
        <verse osisID='Hos.7.9'>Comederunt alieni robur eius,et ipse nescit;sed et cani effusi sunt in eo,et ipse ignorat.</verse>
        <verse osisID='Hos.7.10'>Et testatur superbia Israel in faciem suam,nec reversi sunt ad Dominum Deum suumet non quaesierunt eum in omnibus his.</verse>
        <verse osisID='Hos.7.11'>Et factus est Ephraim quasi columbainsipiens non habens sensum:Aegyptum invocabant,ad Assyrios abierunt.</verse>
        <verse osisID='Hos.7.12'>Et cum profecti fuerint,expandam super eos rete meum;quasi volucrem caeli detraham eos, corripiam eos secundum auditionem coetus eorum.</verse>
        <verse osisID='Hos.7.13'>Vae eis, quoniam recesserunt a me!Vastabuntur, quia praevaricati sunt in me.Et ego redimam eos,cum ipsi locuti sint contra me mendacia?</verse>
        <verse osisID='Hos.7.14'>Et non clamaverunt ad me in corde suo,sed ululabant in cubilibus suis;super triticum et vinum se incidebant,contumaces sunt adversum me.</verse>
        <verse osisID='Hos.7.15'>Et ego erudivi eos et confortavi brachia eorum,et in me cogitaverunt malitiam.</verse>
        <verse osisID='Hos.7.16'>Convertuntur ad eum, qui non prodest,facti sunt quasi arcus dolosus;cadent in gladio principes eorumpropter execrationem linguae suae: ista subsannatio eorum in terra Aegypti.</verse>
      </chapter>
      <chapter osisID='Hos.8'>
        <verse osisID='Hos.8.1'>In gutture tuo sit tuba!Quasi aquila super domum Do minipro eo quod transgressi sunt foedus meumet legem meam praevaricati sunt.</verse>
        <verse osisID='Hos.8.2'>Me invocant: "Deus meus";cognovimus te, Israel.</verse>
        <verse osisID='Hos.8.3'>Proiecit Israel bonum;inimicus persequetur eum.</verse>
        <verse osisID='Hos.8.4'>Ipsi constituerunt reges, et non ex me;principes constituerunt, et non cognovi:argentum suum et aurum suumfecerunt sibi idola,ut interirent.</verse>
        <verse osisID='Hos.8.5'>Proiectus est vitulus tuus, Samaria;iratus est furor meus in eos.Usquequo non poterunt emundari?</verse>
        <verse osisID='Hos.8.6'>Quia ex Israel et ipse est:artifex fecit illum,et non est Deus;quoniam in scintillas eritvitulus Samariae.</verse>
        <verse osisID='Hos.8.7'>Quia ventum seminabuntet turbinem metent;cum culmus non sit in eo,germen non faciet farinam:quod et si fecerit,alieni comedent eam.</verse>
        <verse osisID='Hos.8.8'>Devoratus est Israel,nunc factus est in nationibusquasi vas immundum.</verse>
        <verse osisID='Hos.8.9'>Quia ipsi ascenderunt ad Assyriam, onager est solitarius sibi;Ephraim autem munera dederunt amatoribus.</verse>
        <verse osisID='Hos.8.10'>Sed et cum mercede conduxerint nationes,nunc compellam eos,et trement paulisper sub onere regis principum.</verse>
        <verse osisID='Hos.8.11'>Cum multiplicaret Ephraim altaria pro peccato,factae sunt ei arae in peccatum.</verse>
        <verse osisID='Hos.8.12'>Scribebam ei multiplices leges meas;velut alienae computatae sunt.</verse>
        <verse osisID='Hos.8.13'>Hostias amant,immolant carnes et comedunt;sed Dominus non suscipiet eas.Nunc recordabitur iniquitatis eorumet visitabit peccata eorum:ipsi in Aegyptum convertentur.</verse>
        <verse osisID='Hos.8.14'>Et oblitus est Israel factoris suiet aedificavit delubra;et Iudas multiplicavit urbes munitas.Et mittam ignem in civitates eius,et devorabit aedes illius.</verse>
      </chapter>
      <chapter osisID='Hos.9'>
        <verse osisID='Hos.9.1'>Noli laetari, Israel;noli exsultare sicut populi,quia fornicatus es a Deo tuo,dilexisti mercedem super omnes areas tritici.</verse>
        <verse osisID='Hos.9.2'>Area et torcular non pascet eos,et vinum mentietur eis.</verse>
        <verse osisID='Hos.9.3'>Non manebunt in terra Domini:revertetur Ephraim in Aegyptum,et in Assyria pollutum comedent.</verse>
        <verse osisID='Hos.9.4'>Non libabunt Domino vinum,et non placebunt ei sacrificia eorum;quasi panis lugentium erunt eis:omnes, qui comedent eum, contaminabuntur,quia panis eorum erit tantummodo pro vita ipsorum;non intrabit in domum Domini.</verse>
        <verse osisID='Hos.9.5'>Quid facietis in die sollemni,in die festivitatis Domini?</verse>
        <verse osisID='Hos.9.6'>Ecce enim profecti sunt a vastitate;Aegyptus congregabit eos,Memphis sepeliet eos:desiderabile argentum eorumurtica hereditabit,spina in tabernaculis eorum.</verse>
        <verse osisID='Hos.9.7'>Venerunt dies visitationis,venerunt dies retributionis:sciat Israel!Stultus - clamet - est propheta;insanus vir spiritalis".Secundum multitudinem iniquitatis tuaemultae sunt inimicitiae tuae.</verse>
        <verse osisID='Hos.9.8'>Speculatur Ephraim, populus Dei mei, prophetam;laqueus aucupis super omnes vias eius,inimicitiae in ipsa domo Dei eius.</verse>
        <verse osisID='Hos.9.9'>Profunde peccaveruntsicut in diebus Gabaa;recordabitur iniquitatis eorumet visitabit peccata eorum.</verse>
        <verse osisID='Hos.9.10'>Quasi uvas in desertoinveni Israel,quasi prima poma ficulneae in initio eiusvidi patres vestros;ipsi autem intraverunt ad Baalphegoret se consecraverunt Confusioniet facti sunt abominabilessicut id, quod dilexerunt.</verse>
        <verse osisID='Hos.9.11'>Ephraim quasi avis avolabit gloria eorum,a partu et ab utero et a conceptu.</verse>
        <verse osisID='Hos.9.12'>Quod si et enutrierint filios suos,absque liberis eos faciam, absque hominibus;sed et vae eis,cum recessero ab eis!</verse>
        <verse osisID='Hos.9.13'>Ephraim, ut vidi, in venationem posuit sibi filios suos,et Ephraim educit ad interfectorem filios suos.</verse>
        <verse osisID='Hos.9.14'>"Da eis, Domine! Quid dabis eis?Da eis vulvam sine liberis et ubera arentia!".</verse>
        <verse osisID='Hos.9.15'>Omnes nequitiae eorum in Galgala,profecto ibi exosos habui eos.Propter malitiam operum eorumde domo mea eiciam eos.Non addam ut diligam eos;omnes principes eorum rebelles.</verse>
        <verse osisID='Hos.9.16'>Percussus est Ephraim,radix eorum exsiccata est,fructum nequaquam facient;quod si et genuerint,interficiam amantissima uteri eorum ".</verse>
        <verse osisID='Hos.9.17'>Abiciet eos Deus meus,quia non audierunt eum;et erunt vagi in nationibus.</verse>
      </chapter>
      <chapter osisID='Hos.10'>
        <verse osisID='Hos.10.1'>Vitis frondosa Israel,fructum producens sibi;secundum multitudinem fructus sui multiplicavit altaria,iuxta ubertatem terrae suaedecoravit simulacra.</verse>
        <verse osisID='Hos.10.2'>Divisum est cor eorum,nunc poenas solvent;ipse confringet aras eorum,depopulabitur simulacra eorum.</verse>
        <verse osisID='Hos.10.3'>Profecto nunc dicent: Non est rex nobis;non enim timemus Dominum,et rex quid faciet nobis? ".</verse>
        <verse osisID='Hos.10.4'>Loqui verba, iurare in vanum,ferire foedus;et germinabit quasi venenum iussuper sulcos agri.</verse>
        <verse osisID='Hos.10.5'>De vitulo Bethaventrement habitatores Samariae;quia luget super eum populus eius;dum sacerdotes eius super eumexsultant in gloria eius;vere migrabit ab eo.</verse>
        <verse osisID='Hos.10.6'>Siquidem et ipse in Assyriam delatus est,munus regi magno;confusio Ephraim capiet,et confundetur Israel in consilio suo.</verse>
        <verse osisID='Hos.10.7'>Perit Samaria,rex eius quasi festuca super faciem aquae.</verse>
        <verse osisID='Hos.10.8'>Et disperdentur excelsa impietatis,peccatum Israel;spina et tribulus ascendetsuper aras eorum,et dicent montibus: " Operite nos! "et collibus: " Cadite super nos! ".</verse>
        <verse osisID='Hos.10.9'>Ex diebus Gabaa peccavit Israel;ibi perstiterunt.Non comprehendet eos in Gabaaproelium super filios iniquitatis?</verse>
        <verse osisID='Hos.10.10'>" Iuxta desiderium meum corripiam eos;congregabuntur super eos populi,cum corripientur propter duas iniquitates suas.</verse>
        <verse osisID='Hos.10.11'>Ephraim vitula docta,diligens trituram.Et ego transivi super pulchritudinem colli eius;iunxi Ephraim aratro,arabit Iudas,sarriet sibi Iacob.</verse>
        <verse osisID='Hos.10.12'>Seminate vobis in iustitia,metite secundum caritatem;innovate vobis novale.Tempus est requirendi Dominum,donec veniat, ut pluat vobis iustitiam.</verse>
        <verse osisID='Hos.10.13'>Arastis impietatem,iniquitatem messuistis,comedistis frugem mendacii,quia confisus es in curribus tuis,in multitudine fortium tuorum.</verse>
        <verse osisID='Hos.10.14'>Consurget tumultus in populo tuo,et omnes munitiones tuae vastabuntur,sicut vastavit Salman Betharbeelin die proelii,matre super filios allisa.</verse>
        <verse osisID='Hos.10.15'>Sic faciet vobis Bethelpropter maximam nequitiam vestram.Mane interibit rex Israel.</verse>
      </chapter>
      <chapter osisID='Hos.11'>
        <verse osisID='Hos.11.1'>Cum puer esset Israel, dilexi eumet ex Aegypto vocavi filium meum.</verse>
        <verse osisID='Hos.11.2'>Quanto magis vocabam eos,tanto recesserunt a facie mea;ipsi Baalim immolabantet simulacris sacrificabant.</verse>
        <verse osisID='Hos.11.3'>Et ego dirigebam gressus Ephraim,portabam eos in brachiis meis,et nescierunt quod curarem eos.</verse>
        <verse osisID='Hos.11.4'>In funiculis humanitatis trahebam eos,in vinculis caritatis;et fui eis, quasi qui elevant infantem ad maxillas suas,et declinavi ad eum, ut vesceretur.</verse>
        <verse osisID='Hos.11.5'>Revertetur in terram Aegypti,et Assur ipse rex eius,quoniam noluerunt converti.</verse>
        <verse osisID='Hos.11.6'>Saeviet gladius in civitatibus eiuset consumet garrulos eiuset comedet eos propter consilia eorum.</verse>
        <verse osisID='Hos.11.7'>Populus meus pendet ad praevaricandum contra me;vocant eum ad altum, sed simul non erigunt eum.</verse>
        <verse osisID='Hos.11.8'>Quomodo dabo te, Ephraim,tradam te, Israel?Quomodo dabo te sicut Adama,ponam te ut Seboim?Convertitur in me cor meum,simul exardescit miseratio mea.</verse>
        <verse osisID='Hos.11.9'>Non faciam furorem irae meae,non convertar, ut disperdam Ephraim,quoniam Deus egoet non homo,in medio tui Sanctuset non veniam in terrore.</verse>
        <verse osisID='Hos.11.10'>Post Dominum ambulabunt;quasi leo rugiet,quia ipse rugiet,et in tremore accurrent filii ab occidente.</verse>
        <verse osisID='Hos.11.11'>Et avolabunt quasi avis ex Aegyptoet quasi columba de terra Assyriae;et collocabo eos in domibus suis,dicit Dominus.</verse>
      </chapter>
      <chapter osisID='Hos.12'>
        <verse osisID='Hos.12.1'>Circumdedit me in fraude Ephraim,et in dolo domus Israel;C Iudas autem, dum adhuc vagatur, est cum Deoet cum Sancto fidelis " C.</verse>
        <verse osisID='Hos.12.2'>Ephraim pascit ventumet sequitur aestum;tota die mendacium et violentiam multiplicatet foedus cum Assyriis initet oleum in Aegyptum fert.</verse>
        <verse osisID='Hos.12.3'>Iudicium ergo Domini cum Iuda,et visitatio super Iacob;iuxta vias eius et iuxta opera eius reddet ei.</verse>
        <verse osisID='Hos.12.4'>In utero supplantavit fratrem suumet in robore suo luctatus est cum Deo.</verse>
        <verse osisID='Hos.12.5'>Et luctatus est cum angelo et praevaluit;flevit et deprecatus est eum.In Bethel invenit eumet ibi locutus est nobiscum</verse>
        <verse osisID='Hos.12.6'>Dominus, Deus exercituum:Dominus memoriale eius.</verse>
        <verse osisID='Hos.12.7'>" Et tu ad Deum tuum converteris;caritatem et iudicium custodiet spera in Deo tuo semper ".</verse>
        <verse osisID='Hos.12.8'>Chanaan, in manu eius statera dolosa,fraudem diligit.</verse>
        <verse osisID='Hos.12.9'>Et dixit Ephraim: " Verumtamen dives effectus sum,inveni opes mihi,omnes labores mei non invenient mihiiniquitatem, quam peccavi ".</verse>
        <verse osisID='Hos.12.10'>" Ego autem Dominus, Deus tuusex terra Aegypti;adhuc sedere te faciam in tabernaculis,sicut in diebus conventus.</verse>
        <verse osisID='Hos.12.11'>Et loquar ad prophetaset ego visionem multiplicaboet in manu prophetarum proponam similitudines ".</verse>
        <verse osisID='Hos.12.12'>Si Galaad iniquitas fuerat,prorsus inanes facti sunt;in Galgala bobus immolantes,etiam altaria eorum erunt quasi acervisuper sulcos agri.</verse>
        <verse osisID='Hos.12.13'>Fugit Iacob in regionem Aram;et servivit Israel pro uxoreet pro uxore custos fuit.</verse>
        <verse osisID='Hos.12.14'>Per prophetam autem eduxit DominusIsrael de Aegypto,et per prophetam custoditus est.</verse>
        <verse osisID='Hos.12.15'>Ad iracundiam provocavit Ephraim amarissime,sed sanguinem eius super eum relinquetet opprobrium eius retribuet ei Dominus suus.</verse>
      </chapter>
      <chapter osisID='Hos.13'>
        <verse osisID='Hos.13.1'>Loquente Ephraim, horror factus est;dux erat in Israel.Et deliquit in Baalet mortuus est.</verse>
        <verse osisID='Hos.13.2'>Et nunc addunt ad peccandumfaciuntque sibi conflatile de argento suo,secundum intellegentiam suam simulacra;factura artificum totum est. His - ipsi dicunt - immolate! ".Homines vitulos osculantur.</verse>
        <verse osisID='Hos.13.3'>Idcirco erunt quasi nubes matutinaet sicut ros matutinus praeteriens,sicut palea turbine rapta ex areaet sicut fumus de fumario.</verse>
        <verse osisID='Hos.13.4'>" Ego autem Dominus, Deus tuusex terra Aegypti;et Deum absque me nescies,et salvator non est praeter me.</verse>
        <verse osisID='Hos.13.5'>Ego pavi te in deserto,in terra ardenti solitudinis.</verse>
        <verse osisID='Hos.13.6'>Iuxta pascua sua saturati suntet saturati elevaverunt cor suum,propterea obliti sunt mei.</verse>
        <verse osisID='Hos.13.7'>Et ego ero eis quasi leaena,sicut pardus iuxta viam insidiabor.</verse>
        <verse osisID='Hos.13.8'>Occurram eis quasi ursa, raptis catulis,et dirumpam claustrum cordis eorum:et consumam eos ibi quasi leo;bestia agri scindet eos.</verse>
        <verse osisID='Hos.13.9'>Perdo te, Israel;quis est auxiliator tuus?</verse>
        <verse osisID='Hos.13.10'>Ubinam est rex tuus,ut salvet te in omnibus urbibus tuis,et iudices tui, de quibus dixisti:Da mihi regem et principes"?</verse>
        <verse osisID='Hos.13.11'>Do tibi regem in furore meoet aufero in indignatione mea.</verse>
        <verse osisID='Hos.13.12'>Colligata est iniquitas Ephraim,absconditum peccatum eius.</verse>
        <verse osisID='Hos.13.13'>Dolores parturientis venient ei;erit filius non sapiens:suo enim tempore non stabitin ore vulvae.</verse>
        <verse osisID='Hos.13.14'>De manu inferni liberabo eos,de morte redimam eos?Ubi pestilentiae tuae, o mors?Ubi pestis tua, inferne?Consolatio abscondita est ab oculis meis ".</verse>
        <verse osisID='Hos.13.15'>Dum ipse inter fratres fructificat,veniet ventus urens, ventus Dominide deserto ascendens,et siccabit venas eiuset desolabit fontem eius.Ipse diripiet thesaurum,omne vas desiderabile.</verse>
      </chapter>
      <chapter osisID='Hos.14'>
        <verse osisID='Hos.14.1'>Poenas solvet Samaria,quoniam rebellavit contra Deum suum:in gladio peribunt,parvuli eorum elidentur,et praegnantes discindentur.</verse>
        <verse osisID='Hos.14.2'>Convertere, Israel, ad Dominum Deum tuum,quoniam corruisti in iniquitate tua.</verse>
        <verse osisID='Hos.14.3'>Tollite vobiscum verbaet convertimini ad Dominum;dicite ei: " Omnem aufer iniquitatemet accipe bonum,et reddemus fructum labiorum nostrorum.</verse>
        <verse osisID='Hos.14.4'>Assyria non salvabit nos;super equum non ascendemusnec vocabimus ultra: "Deos nostros!"opera manuum nostrarum,quia in te misericordiam consequetur pupillus ".</verse>
        <verse osisID='Hos.14.5'>" Sanabo praevaricationem eorum,diligam eos spontanee,quia aversus est furor meus ab eis.</verse>
        <verse osisID='Hos.14.6'>Ero quasi ros pro Israel;germinabit quasi liliumet mittet radices suas ut Libanus.</verse>
        <verse osisID='Hos.14.7'>Expandentur rami eius;et erit quasi oliva gloria eius,et odor eius ut Libani.</verse>
        <verse osisID='Hos.14.8'>Convertentur sedentes in umbra mea,colent triticumet germinabunt quasi vinea;memoriale eius sicut vinum Libani.</verse>
        <verse osisID='Hos.14.9'>Ephraim, quid ei ultra idola?Ego exaudio et respicio in eum.Ego ut abies virens:ex me fructus tuus invenitur ".</verse>
        <verse osisID='Hos.14.10'>Qui sapiens est, intellegat ista;intellegens sciat haec!Quia rectae viae Domini,et iusti ambulabunt in eis;praevaricatores vero corruent in eis.</verse>
      </chapter>
    </div></osisText>
</osis>