<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='nvla' xml:lang='la'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='nvla'>
        <title>Nova Vulgata</title>
        <contributor>EDUARDUS SCHICK eps. Praeses Pontificiae Commissionis pro Nova Vulgata editione</contributor>
        <creator/>
        <creator role='encoder'>ZefToOsis 1.0.0</creator>
        <subject>SACRED SCRIPTURE</subject>
        <date>2009-01-23</date>
        <description>Nova Vulgata, the official Latin version of the Bible, and delineation of biblical texts for use in the Roman Liturgy</description>
        <publisher>FREE BIBLE SOFTWARE GROUP</publisher>
        <type type='OSIS'>Bible</type>
        <identifier type='OSIS'>nvla</identifier>
        <source>http://www.vatican.va/archive/bible/nova_vulgata/documents/nova-vulgata_index_lt.html</source>
        <language type='IETF'>la</language>
        <relation/>
        <coverage>It was meant to be the translation for what was foreseen as a reformed Latin liturgy</coverage>
        <rights>Johannes Paul II</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Gal'>
      <chapter osisID='Gal.1'>
        <verse osisID='Gal.1.1'>Paulus apostolus, non ab ho minibus neque per hominem, sed per Iesum Christum et Deum Patrem, qui suscitavit eum a mortuis,</verse>
        <verse osisID='Gal.1.2'>et, qui mecum sunt, omnes fratres ecclesiis Galatiae:</verse>
        <verse osisID='Gal.1.3'>gratia vobis et pax a Deo Patre nostro et Domino Iesu Christo,</verse>
        <verse osisID='Gal.1.4'>qui dedit semetipsum pro peccatis nostris, ut eriperet nos de praesenti saeculo nequam secundum voluntatem Dei et Patris nostri,</verse>
        <verse osisID='Gal.1.5'>cui gloria in saecula saeculorum. Amen.</verse>
        <verse osisID='Gal.1.6'>Miror quod tam cito transferimini ab eo, qui vos vocavit in gratia Christi, in aliud evangelium;</verse>
        <verse osisID='Gal.1.7'>quod non est aliud, nisi sunt aliqui, qui vos conturbant et volunt convertere evangelium Christi.</verse>
        <verse osisID='Gal.1.8'>Sed licet nos aut angelus de caelo evangelizet vobis praeterquam quod evangelizavimus vobis, anathema sit!</verse>
        <verse osisID='Gal.1.9'>Sicut praediximus, et nunc iterum dico: Si quis vobis evangelizaverit praeter id, quod accepistis, anathema sit!</verse>
        <verse osisID='Gal.1.10'>Modo enim hominibus suadeo aut Deo? Aut quaero hominibus placere? Si adhuc hominibus placerem, Christi servus non essem!</verse>
        <verse osisID='Gal.1.11'>Notum enim vobis facio, fratres, evangelium, quod evangelizatum est a me, quia non est secundum hominem;</verse>
        <verse osisID='Gal.1.12'>neque enim ego ab homine accepi illud neque didici sed per revelationem Iesu Christi.</verse>
        <verse osisID='Gal.1.13'>Audistis enim conversationem meam aliquando in Iudaismo, quoniam supra modum persequebar ecclesiam Dei et expugnabam illam;</verse>
        <verse osisID='Gal.1.14'>et proficiebam in Iudaismo supra multos coaetaneos in genere meo, abundantius aemulator exsistens paternarum mearum traditionum.</verse>
        <verse osisID='Gal.1.15'>Cum autem placuit Deo, qui me segregavit de utero matris meae et vocavit per gratiam suam,</verse>
        <verse osisID='Gal.1.16'>ut revelaret Filium suum in me, ut evangelizarem illum in gentibus, continuo non contuli cum carne et sanguine</verse>
        <verse osisID='Gal.1.17'>neque ascendi Hierosolymam ad antecessores meos apostolos; sed abii in Arabiam et iterum reversus sum Damascum.</verse>
        <verse osisID='Gal.1.18'>Deinde post annos tres, ascendi Hierosolymam videre Cepham et mansi apud eum diebus quindecim;</verse>
        <verse osisID='Gal.1.19'>alium autem apostolorum non vidi, nisi Iacobum fratrem Domini.</verse>
        <verse osisID='Gal.1.20'>Quae autem scribo vobis, ecce coram Deo quia non mentior.</verse>
        <verse osisID='Gal.1.21'>Deinde veni in partes Syriae et Ciliciae.</verse>
        <verse osisID='Gal.1.22'>Eram autem ignotus facie ecclesiis Iudaeae, quae sunt in Christo;</verse>
        <verse osisID='Gal.1.23'>tantum autem auditum habebant: " Qui persequebatur nos aliquando, nunc evangelizat fidem, quam aliquando expugnabat ",</verse>
        <verse osisID='Gal.1.24'>et in me glorificabant Deum.</verse>
      </chapter>
      <chapter osisID='Gal.2'>
        <verse osisID='Gal.2.1'>Deinde post annos quattuor decim, iterum ascendi Hieroso lymam cum Barnaba, assumpto et Tito;</verse>
        <verse osisID='Gal.2.2'>ascendi autem secundum revelationem; et contuli cum illis evangelium, quod praedico in gentibus, seorsum autem his, qui observabantur, ne forte in vacuum currerem aut cucurrissem.</verse>
        <verse osisID='Gal.2.3'>Sed neque Titus, qui mecum erat, cum esset Graecus, compulsus est circumcidi.</verse>
        <verse osisID='Gal.2.4'>Sed propter subintroductos falsos fratres, qui subintroierunt explorare libertatem nostram, quam habemus in Christo Iesu, ut nos in servitutem redigerent;</verse>
        <verse osisID='Gal.2.5'>quibus neque ad horam cessimus subicientes nos, ut veritas evangelii permaneat apud vos.</verse>
        <verse osisID='Gal.2.6'>Ab his autem, qui videbantur esse aliquid - quales aliquando fuerint, nihil mea interest; Deus personam hominis non accipit - mihi enim, qui observabantur, nihil contulerunt,</verse>
        <verse osisID='Gal.2.7'>sed e contra, cum vidissent quod creditum est mihi evangelium praeputii, sicut Petro circumcisionis</verse>
        <verse osisID='Gal.2.8'>- qui enim operatus est Petro in apostolatum circumcisionis, operatus est et mihi inter gentes -</verse>
        <verse osisID='Gal.2.9'>et cum cognovissent gratiam, quae data est mihi, Iacobus et Cephas et Ioannes, qui videbantur columnae esse, dexteras dederunt mihi et Barnabae communionis, ut nos in gentes, ipsi autem in circumcisionem;</verse>
        <verse osisID='Gal.2.10'>tantum ut pauperum memores essemus, quod etiam sollicitus fui hoc ipsum facere.</verse>
        <verse osisID='Gal.2.11'>Cum autem venisset Cephas Antiochiam, in faciem ei restiti, quia reprehensibilis erat.</verse>
        <verse osisID='Gal.2.12'>Prius enim quam venirent quidam ab Iacobo, cum gentibus comedebat; cum autem venissent, subtrahebat et segregabat se, timens eos, qui ex circumcisione erant.</verse>
        <verse osisID='Gal.2.13'>Et simulationi eius consenserunt ceteri Iudaei, ita ut et Barnabas simul abduceretur illorum simulatione.</verse>
        <verse osisID='Gal.2.14'>Sed cum vidissem quod non recte ambularent ad veritatem evangelii, dixi Cephae coram omnibus: " Si tu, cum Iudaeus sis, gentiliter et non Iudaice vivis, quomodo gentes cogis iudaizare? ".</verse>
        <verse osisID='Gal.2.15'>Nos natura Iudaei et non ex gentibus peccatores,</verse>
        <verse osisID='Gal.2.16'>scientes autem quod non iustificatur homo ex operibus legis, nisi per fidem Iesu Christi, et nos in Christum Iesum credidimus, ut iustificemur ex fide Christi et non ex operibus legis, quoniam ex operibus legis non iustificabitur omnis caro.</verse>
        <verse osisID='Gal.2.17'>Quodsi quaerentes iustificari in Christo, inventi sumus et ipsi peccatores, numquid Christus peccati minister est? Absit!</verse>
        <verse osisID='Gal.2.18'>Si enim, quae destruxi, haec iterum aedifico, praevaricatorem me constituo.</verse>
        <verse osisID='Gal.2.19'>Ego enim per legem legi mortuus sum, ut Deo vivam. Christo confixus sum cruci;</verse>
        <verse osisID='Gal.2.20'>vivo autem iam non ego, vivit vero in me Christus; quod autem nunc vivo in carne, in fide vivo Filii Dei, qui dilexit me et tradidit seipsum pro me.</verse>
        <verse osisID='Gal.2.21'>Non irritam facio gratiam Dei; si enim per legem iustitia, ergo Christus gratis mortuus est.</verse>
      </chapter>
      <chapter osisID='Gal.3'>
        <verse osisID='Gal.3.1'>O insensati Galatae, quis vos fascinavit, ante quorum oculos Iesus Christus descriptus est crucifixus?</verse>
        <verse osisID='Gal.3.2'>Hoc solum volo a vobis discere: Ex operibus legis Spiritum accepistis an ex auditu fidei?</verse>
        <verse osisID='Gal.3.3'>Sic stulti estis? Cum Spiritu coeperitis, nunc carne consummamini?</verse>
        <verse osisID='Gal.3.4'>Tanta passi estis sine causa? Si tamen et sine causa!</verse>
        <verse osisID='Gal.3.5'>Qui ergo tribuit vobis Spiritum et operatur virtutes in vobis, ex operibus legis an ex auditu fidei?</verse>
        <verse osisID='Gal.3.6'>Sicut Abraham credidit Deo, et reputatum est ei ad iustitiam.</verse>
        <verse osisID='Gal.3.7'>Cognoscitis ergo quia qui ex fide sunt, hi sunt filii Abrahae.</verse>
        <verse osisID='Gal.3.8'>Providens autem Scriptura, quia ex fide iustificat gentes Deus, praenuntiavit Abrahae: "Benedicentur in te omnes gentes".</verse>
        <verse osisID='Gal.3.9'>Igitur, qui ex fide sunt, benedi cuntur cum fideli Abraham.</verse>
        <verse osisID='Gal.3.10'>Quicumque enim ex operibus legis sunt, sub maledicto sunt; scriptum est enim: " Maledictus omnis, qui non permanserit in omnibus, quae scripta sunt in libro legis, ut faciat ea ".</verse>
        <verse osisID='Gal.3.11'>Quoniam autem in lege nemo iustificatur apud Deum manifestum est, quia iustus ex fide vivet;</verse>
        <verse osisID='Gal.3.12'>lex autem non est ex fide; sed, qui fecerit ea, vivet in illis.</verse>
        <verse osisID='Gal.3.13'>Christus nos redemit de maledicto legis factus pro nobis maledictum, quia scriptum est: " Maledictus omnis, qui pendet in ligno ",</verse>
        <verse osisID='Gal.3.14'>ut in gentes benedictio Abrahae fieret in Christo Iesu, ut promissionem Spiritus accipiamus per fidem.</verse>
        <verse osisID='Gal.3.15'>Fratres, secundum hominem dico, tamen hominis confirmatum testamentum nemo irritum facit aut superordinat.</verse>
        <verse osisID='Gal.3.16'>Abrahae autem dictae sunt promissiones et semini eius. Non dicit: " Et seminibus ", quasi in multis, sed quasi in uno: "Et semini tuo", qui est Christus.</verse>
        <verse osisID='Gal.3.17'>Hoc autem dico: Testamentum confirmatum a Deo, quae post quadringentos et triginta annos facta est lex, non irritum facit ad evacuandam promissionem.</verse>
        <verse osisID='Gal.3.18'>Nam si ex lege hereditas, iam non ex promissione; Abrahae autem per promissionem donavit Deus.</verse>
        <verse osisID='Gal.3.19'>Quid igitur lex? Propter transgressiones apposita est, donec veniret semen, cui promissum est, ordinata per angelos in manu mediatoris.</verse>
        <verse osisID='Gal.3.20'>Mediator autem unius non est, Deus autem unus est.</verse>
        <verse osisID='Gal.3.21'>Lex ergo adversus promissa Dei? Absit. Si enim data esset lex, quae posset vivificare, vere ex lege esset iustitia.</verse>
        <verse osisID='Gal.3.22'>Sed conclusit Scriptura omnia sub peccato, ut promissio ex fide Iesu Christi daretur credentibus.</verse>
        <verse osisID='Gal.3.23'>Prius autem quam veniret fides, sub lege custodiebamur conclusi in eam fidem, quae revelanda erat.</verse>
        <verse osisID='Gal.3.24'>Itaque lex paedagogus noster fuit in Christum, ut ex fide iustificemur;</verse>
        <verse osisID='Gal.3.25'>at ubi venit fides, iam non sumus sub paedagogo.</verse>
        <verse osisID='Gal.3.26'>Omnes enim filii Dei estis per fidem in Christo Iesu.</verse>
        <verse osisID='Gal.3.27'>Quicumque enim in Christum baptizati estis, Christum induistis:</verse>
        <verse osisID='Gal.3.28'>non est Iudaeus neque Graecus, non est servus neque liber, non est masculus et femina; omnes enim vos unus estis in Christo Iesu.</verse>
        <verse osisID='Gal.3.29'>Si autem vos Christi, ergo Abrahae semen estis, secundum promissionem heredes.</verse>
      </chapter>
      <chapter osisID='Gal.4'>
        <verse osisID='Gal.4.1'>Dico autem: Quanto tempore heres parvulus est, nihil differt a servo, cum sit dominus omnium,</verse>
        <verse osisID='Gal.4.2'>sed sub tutoribus est et actoribus usque ad praefinitum tempus a patre.</verse>
        <verse osisID='Gal.4.3'>Ita et nos, cum essemus parvuli, sub elementis mundi eramus servientes;</verse>
        <verse osisID='Gal.4.4'>at ubi venit plenitudo temporis, misit Deus Filium suum, factum ex muliere, factum sub lege,</verse>
        <verse osisID='Gal.4.5'>ut eos, qui sub lege erant, redimeret, ut adoptionem filiorum reciperemus.</verse>
        <verse osisID='Gal.4.6'>Quoniam autem estis filii, misit Deus Spiritum Filii sui in corda nostra clamantem: " Abba, Pater! ".</verse>
        <verse osisID='Gal.4.7'>Itaque iam non es servus sed filius; quod si filius, et heres per Deum.</verse>
        <verse osisID='Gal.4.8'>Sed tunc quidem ignorantes Deum, his, qui natura non sunt dii, servistis;</verse>
        <verse osisID='Gal.4.9'>nunc autem, cum cognoveritis Deum, immo cogniti sitis a Deo, quomodo convertimini iterum ad infirma et egena elementa, quibus rursus ut antea servire vultis?</verse>
        <verse osisID='Gal.4.10'>Dies observatis et menses et tempora et annos!</verse>
        <verse osisID='Gal.4.11'>Timeo vos, ne forte sine causa laboraverim in vobis.</verse>
        <verse osisID='Gal.4.12'>Estote sicut ego, quia et ego sicut vos; fratres, obsecro vos. Nihil me laesistis;</verse>
        <verse osisID='Gal.4.13'>scitis autem quia per infirmitatem carnis pridem vobis evangelizavi,</verse>
        <verse osisID='Gal.4.14'>et tentationem vestram in carne mea non sprevistis neque respuistis, sed sicut angelum Dei excepistis me, sicut Christum Iesum.</verse>
        <verse osisID='Gal.4.15'>Ubi est ergo beatitudo vestra? Testimonium enim perhibeo vobis, quia, si fieri posset, oculos vestros eruissetis et dedissetis mihi.</verse>
        <verse osisID='Gal.4.16'>Ergo inimicus vobis factus sum, verum dicens vobis?</verse>
        <verse osisID='Gal.4.17'>Aemulantur vos non bene, sed excludere vos volunt, ut illos aemulemini.</verse>
        <verse osisID='Gal.4.18'>Bonum est autem aemulari in bono semper, et non tantum cum praesens sum apud vos,</verse>
        <verse osisID='Gal.4.19'>filioli mei, quos iterum parturio, donec formetur Christus in vobis!</verse>
        <verse osisID='Gal.4.20'>Vellem autem esse apud vos modo et mutare vocem meam, quoniam incertus sum in vobis.</verse>
        <verse osisID='Gal.4.21'>Dicite mihi, qui sub lege vultis esse: Legem non auditis?</verse>
        <verse osisID='Gal.4.22'>Scriptum est enim quoniam Abraham duos filios habuit, unum de ancilla et unum de libera.</verse>
        <verse osisID='Gal.4.23'>Sed qui de ancilla, secundum carnem natus est; qui autem de libera, per promissionem.</verse>
        <verse osisID='Gal.4.24'>Quae sunt per allegoriam dicta; ipsae enim sunt duo Testamenta, unum quidem a monte Sinai, in servitutem generans, quod est Agar.</verse>
        <verse osisID='Gal.4.25'>Illud vero Agar mons est Sinai in Arabia, respondet autem Ierusalem, quae nunc est; servit enim cum filiis suis.</verse>
        <verse osisID='Gal.4.26'>Illa autem, quae sursum est Ierusalem, libera est, quae est mater nostra;</verse>
        <verse osisID='Gal.4.27'>scriptum est enim: Laetare, sterilis, quae non paris,erumpe et exclama, quae non parturis,quia multi filii desertaemagis quam eius, quae habet virum ".</verse>
        <verse osisID='Gal.4.28'>Vos autem, fratres, secundum Isaac promissionis filii estis.</verse>
        <verse osisID='Gal.4.29'>Sed quomodo tunc, qui secundum carnem natus fuerat, persequebatur eum, qui secundum spiritum, ita et nunc.</verse>
        <verse osisID='Gal.4.30'>Sed quid dicit Scriptura? " Eice ancillam et filium eius; non enim heres erit filius ancillae cum filio liberae ".</verse>
        <verse osisID='Gal.4.31'>Itaque, fratres, non sumus ancillae filii sed liberae.</verse>
      </chapter>
      <chapter osisID='Gal.5'>
        <verse osisID='Gal.5.1'>Hac libertate nos Christus liberavit; state igitur et nolite iterum iugo servitutis detineri.</verse>
        <verse osisID='Gal.5.2'>Ecce ego Paulus dico vobis quoniam, si circumcidamini, Christus vobis nihil proderit.</verse>
        <verse osisID='Gal.5.3'>Testificor autem rursum omni homini circumcidenti se quoniam debitor est universae legis faciendae.</verse>
        <verse osisID='Gal.5.4'>Evacuati estis a Christo, qui in lege iustificamini, a gratia excidistis.</verse>
        <verse osisID='Gal.5.5'>Nos enim Spiritu ex fide spem iustitiae exspectamus.</verse>
        <verse osisID='Gal.5.6'>Nam in Christo Iesu neque circumcisio aliquid valet neque praeputium, sed fides, quae per caritatem operatur.</verse>
        <verse osisID='Gal.5.7'>Currebatis bene; quis vos impedivit veritati non oboedire?</verse>
        <verse osisID='Gal.5.8'>Haec persuasio non est ex eo, qui vocat vos.</verse>
        <verse osisID='Gal.5.9'>Modicum fermentum totam massam corrumpit.</verse>
        <verse osisID='Gal.5.10'>Ego confido in vobis in Domino, quod nihil aliud sapietis; qui autem conturbat vos, portabit iudicium, quicumque est ille.</verse>
        <verse osisID='Gal.5.11'>Ego autem, fratres, si circumcisionem adhuc praedico, quid adhuc persecutionem patior? Ergo evacuatum est scandalum crucis.</verse>
        <verse osisID='Gal.5.12'>Utinam et abscidantur, qui vos conturbant!</verse>
        <verse osisID='Gal.5.13'>Vos enim in libertatem vocati estis, fratres; tantum ne libertatem in occasionem detis carni, sed per caritatem servite invicem.</verse>
        <verse osisID='Gal.5.14'>Omnis enim lex in uno sermone impletur, in hoc: Diliges proximum tuum sicut teipsum.</verse>
        <verse osisID='Gal.5.15'>Quod si invicem mordetis et devoratis, videte, ne ab invicem consumamini!</verse>
        <verse osisID='Gal.5.16'>Dico autem: Spiritu ambulate et concupiscentiam carnis ne perfeceritis.</verse>
        <verse osisID='Gal.5.17'>Caro enim concupiscit adversus Spiritum, Spiritus autem adversus carnem; haec enim invicem adversantur, ut non, quaecumque vultis, illa faciatis.</verse>
        <verse osisID='Gal.5.18'>Quod si Spiritu ducimini, non estis sub lege.</verse>
        <verse osisID='Gal.5.19'>Manifesta autem sunt opera carnis, quae sunt fornicatio, immunditia, luxuria,</verse>
        <verse osisID='Gal.5.20'>idolorum servitus, veneficia, inimicitiae, contentiones, aemulationes, irae, rixae, dissensiones, sectae,</verse>
        <verse osisID='Gal.5.21'>invidiae, ebrietates, comissationes et his similia; quae praedico vobis, sicut praedixi, quoniam, qui talia agunt, regnum Dei non consequentur.</verse>
        <verse osisID='Gal.5.22'>Fructus autem Spiritus est caritas, gaudium, pax, longanimitas, benignitas, bonitas, fides,</verse>
        <verse osisID='Gal.5.23'>mansuetudo, continentia; adversus huiusmodi non est lex.</verse>
        <verse osisID='Gal.5.24'>Qui autem sunt Christi Iesu, carnem crucifixerunt cum vitiis et concupiscentiis.</verse>
        <verse osisID='Gal.5.25'>Si vivimus Spiritu, Spiritu et ambulemus.</verse>
        <verse osisID='Gal.5.26'>Non efficiamur inanis gloriae cupidi, invicem provocantes, invicem invidentes.</verse>
      </chapter>
      <chapter osisID='Gal.6'>
        <verse osisID='Gal.6.1'>Fratres, et si praeoccupatus fuerit homo in aliquo delicto, vos, qui spiritales estis, huiusmodi instruite in spiritu lenitatis, considerans teipsum, ne et tu tenteris.</verse>
        <verse osisID='Gal.6.2'>Alter alterius onera portate et sic adimplebitis legem Christi.</verse>
        <verse osisID='Gal.6.3'>Nam si quis existimat se aliquid esse, cum sit nihil, ipse se seducit;</verse>
        <verse osisID='Gal.6.4'>opus autem suum probet unusquisque et sic in semetipso tantum gloriationem habebit et non in altero.</verse>
        <verse osisID='Gal.6.5'>Unusquisque enim onus suum portabit.</verse>
        <verse osisID='Gal.6.6'>Communicet autem is, qui catechizatur verbum, ei qui se catechizat, in omnibus bonis.</verse>
        <verse osisID='Gal.6.7'>Nolite errare: Deus non irridetur. Quae enim seminaverit homo, haec et metet;</verse>
        <verse osisID='Gal.6.8'>quoniam, qui seminat in carne sua, de carne metet corruptionem; qui autem seminat in Spiritu, de Spiritu metet vitam aeternam.</verse>
        <verse osisID='Gal.6.9'>Bonum autem facientes infatigabiles, tempore enim suo metemus non deficientes.</verse>
        <verse osisID='Gal.6.10'>Ergo dum tempus habemus, operemur bonum ad omnes, maxime autem ad domesticos fidei.</verse>
        <verse osisID='Gal.6.11'>Videte qualibus litteris scripsi vobis mea manu.</verse>
        <verse osisID='Gal.6.12'>Quicumque volunt placere in carne, hi cogunt vos circumcidi, tantum ut crucis Christi persecutionem non patiantur;</verse>
        <verse osisID='Gal.6.13'>neque enim, qui circumciduntur, legem custodiunt, sed volunt vos circumcidi, ut in carne vestra glorientur.</verse>
        <verse osisID='Gal.6.14'>Mihi autem absit gloriari, nisi in cruce Domini nostri Iesu Christi, per quem mihi mundus crucifixus est, et ego mundo.</verse>
        <verse osisID='Gal.6.15'>Neque enim circumcisio aliquid est neque praeputium sed nova creatura.</verse>
        <verse osisID='Gal.6.16'>Et quicumque hanc regulam secuti fuerint, pax super illos et misericordia et super Israel Dei.</verse>
        <verse osisID='Gal.6.17'>De cetero nemo mihi molestus sit; ego enim stigmata Iesu in super corpore meo porto.</verse>
        <verse osisID='Gal.6.18'>Gratia Domini nostri Iesu Christi cum spiritu vestro, fratres. Amen.</verse>
      </chapter>
    </div></osisText>
</osis>