<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='nvla' xml:lang='la'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='nvla'>
        <title>Nova Vulgata</title>
        <contributor>EDUARDUS SCHICK eps. Praeses Pontificiae Commissionis pro Nova Vulgata editione</contributor>
        <creator/>
        <creator role='encoder'>ZefToOsis 1.0.0</creator>
        <subject>SACRED SCRIPTURE</subject>
        <date>2009-01-23</date>
        <description>Nova Vulgata, the official Latin version of the Bible, and delineation of biblical texts for use in the Roman Liturgy</description>
        <publisher>FREE BIBLE SOFTWARE GROUP</publisher>
        <type type='OSIS'>Bible</type>
        <identifier type='OSIS'>nvla</identifier>
        <source>http://www.vatican.va/archive/bible/nova_vulgata/documents/nova-vulgata_index_lt.html</source>
        <language type='IETF'>la</language>
        <relation/>
        <coverage>It was meant to be the translation for what was foreseen as a reformed Latin liturgy</coverage>
        <rights>Johannes Paul II</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Phil'>
      <chapter osisID='Phil.1'>
        <verse osisID='Phil.1.1'>Paulus et Timotheus servi Christi Iesu omnibus sanctis in Christo Iesu, qui sunt Philippis, cum episcopis et diaconis:</verse>
        <verse osisID='Phil.1.2'>gratia vobis et pax a Deo Patre nostro et Domino Iesu Christo.</verse>
        <verse osisID='Phil.1.3'>Gratias ago Deo meo in omni memoria vestri,</verse>
        <verse osisID='Phil.1.4'>semper in omni oratione mea pro omnibus vobis cum gaudio deprecationem faciens</verse>
        <verse osisID='Phil.1.5'>super communione vestra in evangelio a prima die usque nunc;</verse>
        <verse osisID='Phil.1.6'>confidens hoc ipsum, quia, qui coepit in vobis opus bonum, perficiet usque in diem Christi Iesu;</verse>
        <verse osisID='Phil.1.7'>sicut est mihi iustum hoc sentire pro omnibus vobis, eo quod habeam in corde vos et in vinculis meis et in defensione et confirmatione evangelii socios gratiae meae omnes vos esse.</verse>
        <verse osisID='Phil.1.8'>Testis enim mihi Deus, quomodo cupiam omnes vos in visceribus Christi Iesu.</verse>
        <verse osisID='Phil.1.9'>Et hoc oro, ut caritas vestra magis ac magis abundet in scientia et omni sensu,</verse>
        <verse osisID='Phil.1.10'>ut probetis potiora, ut sitis sinceri et sine offensa in diem Christi,</verse>
        <verse osisID='Phil.1.11'>repleti fructu iustitiae, qui est per Iesum Christum, in gloriam et laudem Dei.</verse>
        <verse osisID='Phil.1.12'>Scire autem vos volo, fratres, quia, quae circa me sunt, magis ad profectum venerunt evangelii,</verse>
        <verse osisID='Phil.1.13'>ita ut vincula mea manifesta fierent in Christo in omni praetorio et in ceteris omnibus;</verse>
        <verse osisID='Phil.1.14'>et plures e fratribus in Domino confidentes vinculis meis, abundantius audere sine timore verbum loqui.</verse>
        <verse osisID='Phil.1.15'>Quidam quidem et propter invidiam et contentionem, quidam autem et propter bonam voluntatem Christum praedicant;</verse>
        <verse osisID='Phil.1.16'>hi quidem ex caritate scientes quoniam in defensionem evangelii positus sum,</verse>
        <verse osisID='Phil.1.17'>illi autem ex contentione Christum annuntiant, non sincere, existimantes pressuram se suscitare vinculis meis.</verse>
        <verse osisID='Phil.1.18'>Quid enim? Dum omni modo, sive sub obtentu sive in veritate, Christus annuntietur, et in hoc gaudeo; sed et gaudebo,</verse>
        <verse osisID='Phil.1.19'>scio enim quia hoc mihi proveniet in salutem per vestram orationem et subministrationem Spiritus Iesu Christi,</verse>
        <verse osisID='Phil.1.20'>secundum exspectationem et spem meam quia in nullo confundar, sed in omni fiducia, sicut semper et nunc, magnificabitur Christus in corpore meo, sive per vitam sive per mortem.</verse>
        <verse osisID='Phil.1.21'>Mihi enim vivere Christus est et mori lucrum.</verse>
        <verse osisID='Phil.1.22'>Quod si vivere in carne, hic mihi fructus operis est, et quid eligam ignoro.</verse>
        <verse osisID='Phil.1.23'>Coartor autem ex his duobus: desiderium habens dissolvi et cum Christo esse, multo magis melius;</verse>
        <verse osisID='Phil.1.24'>permanere autem in carne, magis necessarium est propter vos.</verse>
        <verse osisID='Phil.1.25'>Et hoc confidens, scio quia manebo et permanebo omnibus vobis ad profectum vestrum et gaudium fidei,</verse>
        <verse osisID='Phil.1.26'>ut gloriatio vestra abundet in Christo Iesu in me, per meum adventum iterum ad vos.</verse>
        <verse osisID='Phil.1.27'>Tantum digne evangelio Christi conversamini, ut sive cum venero et videro vos, sive absens audiam de vobis quia statis in uno Spiritu unanimes, concertantes fide evangelii;</verse>
        <verse osisID='Phil.1.28'>et in nullo perterriti ab adversariis, quod est illis indicium perditionis, vobis autem salutis, et hoc a Deo;</verse>
        <verse osisID='Phil.1.29'>quia vobis hoc donatum est pro Christo, non solum ut in eum credatis, sed ut etiam pro illo patiamini</verse>
        <verse osisID='Phil.1.30'>idem certamen habentes, quale vidistis in me et nunc auditis in me.</verse>
      </chapter>
      <chapter osisID='Phil.2'>
        <verse osisID='Phil.2.1'>Si qua ergo consolatio in Christo, si quod solacium cari tatis, si qua communio spiritus, si quae viscera et miserationes,</verse>
        <verse osisID='Phil.2.2'>implete gaudium meum, ut idem sapiatis, eandem caritatem habentes, unanimes, id ipsum sapientes;</verse>
        <verse osisID='Phil.2.3'>nihil per contentionem neque per inanem gloriam, sed in humilitate superiores sibi invicem arbitrantes;</verse>
        <verse osisID='Phil.2.4'>non, quae sua sunt, singuli considerantes, sed et ea, quae aliorum.</verse>
        <verse osisID='Phil.2.5'>Hoc sentite in vobis, quod et in Christo Iesu:</verse>
        <verse osisID='Phil.2.6'>qui cum in forma Dei esset,non rapinam arbitratus est esse se aequalem Deo,</verse>
        <verse osisID='Phil.2.7'>sed semetipsum exinanivit formam servi accipiens,in similitudinem hominum factus;et habitu inventus ut homo,</verse>
        <verse osisID='Phil.2.8'>humiliavit semetipsum factus oboediens usque ad mortem,mortem autem crucis.</verse>
        <verse osisID='Phil.2.9'>Propter quod et Deus illum exaltavitet donavit illi nomen,quod est super omne nomen,</verse>
        <verse osisID='Phil.2.10'>ut in nomine Iesu omne genu flectaturcaelestium et terrestrium et infernorum,</verse>
        <verse osisID='Phil.2.11'>et omnis lingua confiteatur Dominus Iesus Christus! ",in gloriam Dei Patris.</verse>
        <verse osisID='Phil.2.12'>Itaque, carissimi mei, sicut semper oboedistis, non ut in praesentia mei tantum sed multo magis nunc in absentia mea, cum metu et tremore vestram salutem operamini;</verse>
        <verse osisID='Phil.2.13'>Deus est enim, qui operatur in vobis et velle et perficere pro suo beneplacito.</verse>
        <verse osisID='Phil.2.14'>Omnia facite sine murmurationibus et haesitationibus,</verse>
        <verse osisID='Phil.2.15'>ut efficiamini sine querela et simplices, filii Dei sine reprehensione in medio generationis pravae et perversae, inter quos lucetis sicut luminaria in mundo,</verse>
        <verse osisID='Phil.2.16'>verbum vitae firmiter tenentes ad gloriam meam in die Christi, quia non in vacuum cucurri neque in vacuum laboravi.</verse>
        <verse osisID='Phil.2.17'>Sed et si delibor supra sacrificium et obsequium fidei vestrae, gaudeo et congaudeo omnibus vobis;</verse>
        <verse osisID='Phil.2.18'>idipsum autem et vos gaudete et congaudete mihi.</verse>
        <verse osisID='Phil.2.19'>Spero autem in Domino Iesu Timotheum cito me mittere ad vos, ut et ego bono animo sim, cognitis, quae circa vos sunt.</verse>
        <verse osisID='Phil.2.20'>Neminem enim habeo tam unanimem, qui sincere pro vobis sollicitus sit;</verse>
        <verse osisID='Phil.2.21'>omnes enim sua quaerunt, non quae sunt Iesu Christi.</verse>
        <verse osisID='Phil.2.22'>Probationem autem eius cognoscitis, quoniam sicut patri filius mecum servivit in evangelium.</verse>
        <verse osisID='Phil.2.23'>Hunc igitur spero me mittere, mox ut videro, quae circa me sunt;</verse>
        <verse osisID='Phil.2.24'>confido autem in Domino, quoniam et ipse cito veniam.</verse>
        <verse osisID='Phil.2.25'>Necessarium autem existimavi Epaphroditum fratrem et cooperatorem et commilitonem meum, vestrum autem apostolum et ministrum necessitatis meae, mittere ad vos,</verse>
        <verse osisID='Phil.2.26'>quoniam omnes vos desiderabat et maestus erat, propterea quod audieratis illum infirmatum.</verse>
        <verse osisID='Phil.2.27'>Nam et infirmatus est usque ad mortem, sed Deus misertus est eius; non solum autem eius, verum et mei, ne tristitiam super tristitiam haberem.</verse>
        <verse osisID='Phil.2.28'>Festinantius ergo misi illum, ut, viso eo, iterum gaudeatis, et ego sine tristitia sim.</verse>
        <verse osisID='Phil.2.29'>Excipite itaque illum in Domino cum omni gaudio et eiusmodi cum honore habetote,</verse>
        <verse osisID='Phil.2.30'>quoniam propter opus Christi usque ad mortem accessit in interitum tradens animam suam, ut suppleret id, quod vobis deerat ministerii erga me.</verse>
      </chapter>
      <chapter osisID='Phil.3'>
        <verse osisID='Phil.3.1'>De cetero, fratres mei, gaudete in Domino. Eadem vobis scribe re mihi quidem non pigrum, vobis autem securum.</verse>
        <verse osisID='Phil.3.2'>Videte canes, videte malos operarios, videte concisionem!</verse>
        <verse osisID='Phil.3.3'>Nos enim sumus circumcisio, qui Spiritu Dei servimus et gloriamur in Christo Iesu et non in carne fiduciam habentes,</verse>
        <verse osisID='Phil.3.4'>quamquam ego habeam confidentiam et in carne. Si quis alius videtur confidere in carne, ego magis:</verse>
        <verse osisID='Phil.3.5'>circumcisus octava die, ex genere Israel, de tribu Beniamin, Hebraeus ex Hebraeis, secundum legem pharisaeus,</verse>
        <verse osisID='Phil.3.6'>secundum aemulationem persequens ecclesiam, secundum iustitiam, quae in lege est, conversatus sine querela.</verse>
        <verse osisID='Phil.3.7'>Sed, quae mihi erant lucra, haec arbitratus sum propter Christum detrimentum.</verse>
        <verse osisID='Phil.3.8'>Verumtamen existimo omnia detrimentum esse propter eminentiam scientiae Christi Iesu Domini mei, propter quem omnia detrimentum feci et arbitror ut stercora, ut Christum lucrifaciam</verse>
        <verse osisID='Phil.3.9'>et inveniar in illo non habens meam iustitiam, quae ex lege est, sed illam, quae per fidem est Christi, quae ex Deo est iustitia in fide;</verse>
        <verse osisID='Phil.3.10'>ad cognoscendum illum et virtutem resurrectionis eius et communionem passionum illius, conformans me morti eius,</verse>
        <verse osisID='Phil.3.11'>si quo modo occurram ad resurrectionem, quae est ex mortuis.</verse>
        <verse osisID='Phil.3.12'>Non quod iam acceperim aut iam perfectus sim; persequor autem si umquam comprehendam, sicut et comprehensus sum a Christo Iesu.</verse>
        <verse osisID='Phil.3.13'>Fratres, ego me non arbitror comprehendisse; unum autem: quae quidem retro sunt, obliviscens, ad ea vero, quae ante sunt, extendens me</verse>
        <verse osisID='Phil.3.14'>ad destinatum persequor, ad bravium supernae vocationis Dei in Christo Iesu.</verse>
        <verse osisID='Phil.3.15'>Quicumque ergo perfecti, hoc sentiamus; et si quid aliter sapitis, et hoc vobis Deus revelabit;</verse>
        <verse osisID='Phil.3.16'>verumtamen, ad quod pervenimus, in eodem ambulemus.</verse>
        <verse osisID='Phil.3.17'>Coimitatores mei estote, fratres, et observate eos, qui ita ambulant, sicut habetis formam nos.</verse>
        <verse osisID='Phil.3.18'>Multi enim ambulant, quos saepe dicebam vobis, nunc autem et flens dico, inimicos crucis Christi,</verse>
        <verse osisID='Phil.3.19'>quorum finis interitus, quorum deus venter et gloria in confusione ipsorum, qui terrena sapiunt.</verse>
        <verse osisID='Phil.3.20'>Noster enim municipatus in caelis est, unde etiam salvatorem exspectamus Dominum Iesum Christum,</verse>
        <verse osisID='Phil.3.21'>qui transfigurabit corpus humilitatis nostrae, ut illud conforme faciat corpori gloriae suae secundum operationem, qua possit etiam subicere sibi omnia.</verse>
      </chapter>
      <chapter osisID='Phil.4'>
        <verse osisID='Phil.4.1'>Itaque, fratres mei carissimi et desideratissimi, gaudium et co rona mea, sic state in Domino, carissimi!</verse>
        <verse osisID='Phil.4.2'>Evodiam rogo et Syntychen deprecor idipsum sapere in Domino.</verse>
        <verse osisID='Phil.4.3'>Etiam rogo et te, germane compar, adiuva illas, quae mecum concertaverunt in evangelio cum Clemente et ceteris adiutoribus meis, quorum nomina sunt in libro vitae.</verse>
        <verse osisID='Phil.4.4'>Gaudete in Domino semper. Iterum dico: Gaudete!</verse>
        <verse osisID='Phil.4.5'>Modestia vestra nota sit omnibus hominibus. Dominus prope.</verse>
        <verse osisID='Phil.4.6'>Nihil solliciti sitis, sed in omnibus oratione et obsecratione cum gratiarum actione petitiones vestrae innotescant apud Deum.</verse>
        <verse osisID='Phil.4.7'>Et pax Dei, quae exsuperat omnem sensum, custodiet corda vestra et intellegentias vestras in Christo Iesu.</verse>
        <verse osisID='Phil.4.8'>De cetero, fratres, quaecumque sunt vera, quaecumque pudica, quaecumque iusta, quaecumque casta, quaecumque amabilia, quaecumque bonae famae, si qua virtus et si qua laus, haec cogitate;</verse>
        <verse osisID='Phil.4.9'>quae et didicistis et accepistis et audistis et vidistis in me, haec agite; et Deus pacis erit vobiscum.</verse>
        <verse osisID='Phil.4.10'>Gavisus sum autem in Domino vehementer, quoniam tandem aliquando refloruistis pro me sentire, sicut et sentiebatis, opportunitate autem carebatis.</verse>
        <verse osisID='Phil.4.11'>Non quasi propter penuriam dico, ego enim didici, in quibus sum, sufficiens esse.</verse>
        <verse osisID='Phil.4.12'>Scio et humiliari, scio et abundare; ubique et in omnibus institutus sum et satiari et esurire et abundare et penuriam pati.</verse>
        <verse osisID='Phil.4.13'>Omnia possum in eo, qui me confortat.</verse>
        <verse osisID='Phil.4.14'>Verumtamen bene fecistis communicantes tribulationi meae.</verse>
        <verse osisID='Phil.4.15'>Scitis autem et vos, Philippenses, quod in principio evangelii, quando profectus sum a Macedonia, nulla mihi ecclesia communicavit in ratione dati et accepti, nisi vos soli;</verse>
        <verse osisID='Phil.4.16'>quia et Thessalonicam et semel et bis in usum mihi misistis.</verse>
        <verse osisID='Phil.4.17'>Non quia quaero datum, sed requiro fructum, qui abundet in rationem vestram.</verse>
        <verse osisID='Phil.4.18'>Accepi autem omnia et abundo; repletus sum acceptis ab Epaphrodito, quae misistis odorem suavitatis, hostiam acceptam, placentem Deo.</verse>
        <verse osisID='Phil.4.19'>Deus autem meus implebit omne desiderium vestrum secundum divitias suas in gloria in Christo Iesu.</verse>
        <verse osisID='Phil.4.20'>Deo autem et Patri nostro gloria in saecula saeculorum. Amen.</verse>
        <verse osisID='Phil.4.21'>Salutate omnem sanctum in Christo Iesu. Salutant vos, qui mecum sunt, fratres.</verse>
        <verse osisID='Phil.4.22'>Salutant vos omnes sancti, maxime autem, qui de Caesaris domo sunt.</verse>
        <verse osisID='Phil.4.23'>Gratia Domini Iesu Christi cum spiritu vestro. Amen.</verse>
      </chapter>
    </div></osisText>
</osis>