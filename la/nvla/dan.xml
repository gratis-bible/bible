<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='nvla' xml:lang='la'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='nvla'>
        <title>Nova Vulgata</title>
        <contributor>EDUARDUS SCHICK eps. Praeses Pontificiae Commissionis pro Nova Vulgata editione</contributor>
        <creator/>
        <creator role='encoder'>ZefToOsis 1.0.0</creator>
        <subject>SACRED SCRIPTURE</subject>
        <date>2009-01-23</date>
        <description>Nova Vulgata, the official Latin version of the Bible, and delineation of biblical texts for use in the Roman Liturgy</description>
        <publisher>FREE BIBLE SOFTWARE GROUP</publisher>
        <type type='OSIS'>Bible</type>
        <identifier type='OSIS'>nvla</identifier>
        <source>http://www.vatican.va/archive/bible/nova_vulgata/documents/nova-vulgata_index_lt.html</source>
        <language type='IETF'>la</language>
        <relation/>
        <coverage>It was meant to be the translation for what was foreseen as a reformed Latin liturgy</coverage>
        <rights>Johannes Paul II</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Dan'>
      <chapter osisID='Dan.1'>
        <verse osisID='Dan.1.1'>Anno tertio regni Ioachim regis Iudae venit Nabuchodonosor rex Babylonis Ierusalem et obsedit eam;</verse>
        <verse osisID='Dan.1.2'>et tradidit Dominus in manu eius Ioachim regem Iudae et partem vasorum domus Dei, et asportavit ea in terram Sennaar in domum deorum suorum et vasa intulit in domum thesauri deorum suorum.</verse>
        <verse osisID='Dan.1.3'>Et ait rex Asfanaz praeposito eunuchorum suorum, ut introduceret de filiis Israel et de semine regio et tyrannorum</verse>
        <verse osisID='Dan.1.4'>pueros, in quibus nulla esset macula, decoros forma et eruditos omni sapientia, cautos scientia et doctos disciplina, et qui possent stare in palatio regis, et ut docerent eos litteras et linguam Chaldaeorum.</verse>
        <verse osisID='Dan.1.5'>Et constituit eis rex annonam per singulos dies de cibis suis et de vino, unde bibebat ipse, ut enutriti tribus annis postea starent in conspectu regis.</verse>
        <verse osisID='Dan.1.6'>Fuerunt ergo inter eos de filiis Iudae Daniel, Ananias, Misael et Azarias.</verse>
        <verse osisID='Dan.1.7'>Et imposuit eis praepositus eunuchorum nomina: Danieli Baltassar et Ananiae Sedrac, Misaeli Misac et Azariae Abdenago.</verse>
        <verse osisID='Dan.1.8'>Proposuit autem Daniel in corde suo, ne pollueretur de mensa regis neque de vino potus eius, et rogavit eunuchorum praepositum, ne contaminaretur.</verse>
        <verse osisID='Dan.1.9'>Dedit autem Deus Danieli gratiam et misericordiam in conspectu principis eunuchorum;</verse>
        <verse osisID='Dan.1.10'>et ait princeps eunuchorum ad Daniel: " Timeo ego dominum meum regem, qui constituit vobis cibum et potum; qui si viderit vultus vestros macilentiores prae ceteris adulescentibus coaevis vestris, condemnabitis caput meum regi ".</verse>
        <verse osisID='Dan.1.11'>Et dixit Daniel ad custodem, quem constituerat princeps eunuchorum super Daniel, Ananiam, Misael et Azariam:</verse>
        <verse osisID='Dan.1.12'>" Tenta nos, obsecro, servos tuos diebus decem, et dentur nobis legumina ad vescendum et aqua ad bibendum;</verse>
        <verse osisID='Dan.1.13'>et videantur in conspectu tuo vultus nostri et vultus puerorum, qui vescuntur cibo regio, et, sicut videris, facies cum servis tuis ".</verse>
        <verse osisID='Dan.1.14'>Qui, audito sermone huiuscemodi, tentavit eos diebus decem.</verse>
        <verse osisID='Dan.1.15'>Post dies autem decem apparuerunt vultus eorum meliores et corpulentiores prae omnibus pueris, qui vescebantur cibo regio.</verse>
        <verse osisID='Dan.1.16'>Porro custos tollebat cibaria et vinum potus eorum dabatque eis legumina.</verse>
        <verse osisID='Dan.1.17'>Quattuor autem pueris his dedit Deus scientiam et disciplinam in omni scriptura et sapientia, Danieli autem intellegentiam omnium visionum et somniorum.</verse>
        <verse osisID='Dan.1.18'>Completis itaque diebus, post quos dixerat rex, ut introducerentur, introduxit eos praepositus eunuchorum in conspectu Nabuchodonosor.</verse>
        <verse osisID='Dan.1.19'>Cumque locutus eis fuisset rex, non sunt inventi de universis tales ut Daniel, Ananias, Misael et Azarias; et steterunt in conspectu regis.</verse>
        <verse osisID='Dan.1.20'>Et omne verbum sapientiae et intellectus, quod sciscitatus est ab eis, rex invenit in eis decuplum super cunctos hariolos et magos, qui erant in universo regno eius.</verse>
        <verse osisID='Dan.1.21'>Fuit autem Daniel usque ad annum primum Cyri regis.</verse>
      </chapter>
      <chapter osisID='Dan.2'>
        <verse osisID='Dan.2.1'>In anno secundo regni Nabu chodonosor vidit Nabuchodo nosor somnium, et conterritus est spiritus eius, et somnus eius fugit ab eo.</verse>
        <verse osisID='Dan.2.2'>Praecepit autem rex, ut convocarentur harioli et magi et malefici et Chaldaei et indicarent regi somnia sua; qui cum venissent, steterunt coram rege.</verse>
        <verse osisID='Dan.2.3'>Et dixit ad eos rex: " Vidi somnium, et spiritus meus conterritus est, ut intellegat somnium ".</verse>
        <verse osisID='Dan.2.4'>Responderuntque Chaldaei regi Aramaice: " Rex, in sempiternum vive! Dic somnium servis tuis, et interpretationem eius indicabimus ".</verse>
        <verse osisID='Dan.2.5'>Et respondens rex ait Chaldaeis: " Sermo recessit a me. Nisi indicaveritis mihi somnium et coniecturam eius, in frusta concidemini, et domus vestrae in sterquilinium ponentur;</verse>
        <verse osisID='Dan.2.6'>si autem somnium et coniecturam eius narraveritis, praemia et dona et honorem multum accipietis a me. Somnium igitur et interpretationem eius indicate mihi ".</verse>
        <verse osisID='Dan.2.7'>Responderunt secundo atque dixerunt: " Rex somnium dicat servis suis, et interpretationem illius indicabimus ".</verse>
        <verse osisID='Dan.2.8'>Respondit rex et ait: " Certe novi quia tempus redimitis, scientes quod recesserit a me sermo.</verse>
        <verse osisID='Dan.2.9'>Si ergo somnium non indicaveritis mihi, una est de vobis sententia. Et verbum fallax et deceptione plenum composuistis, ut loquamini mihi, donec tempus pertranseat; somnium itaque dicite mihi, ut sciam quod interpretationem eius loquamini mihi ".</verse>
        <verse osisID='Dan.2.10'>Respondentes ergo Chaldaei coram rege dixerunt: " Non est homo super terram qui sermonem regis possit indicare; quapropter neque regum quisquam magnus et potens verbum huiuscemodi sciscitatur ab omni hariolo et mago et Chaldaeo.</verse>
        <verse osisID='Dan.2.11'>Sermo enim, quem tu quaeris, rex, gravis est, nec reperietur quisquam qui indicet illum in conspectu regis, exceptis diis, quorum non est cum hominibus conversatio ".</verse>
        <verse osisID='Dan.2.12'>Quo audito, rex in furore et in ira magna praecepit, ut perirent omnes sapientes Babylonis.</verse>
        <verse osisID='Dan.2.13'>Et egressa sententia, ut sapientes interficerentur, quaerebantur Daniel et socii eius, ut perirent.</verse>
        <verse osisID='Dan.2.14'>Tunc Daniel interrogavit cum consilio et prudentia Arioch, principem militiae regis, qui egressus fuerat ad interficiendos sapientes Babylonis;</verse>
        <verse osisID='Dan.2.15'>respondens dixit ad Arioch, qui a rege potestatem acceperat, quam ob causam tam crudelis sententia a facie esset regis egressa. Cum ergo rem indicasset Arioch Danieli,</verse>
        <verse osisID='Dan.2.16'>Daniel ingressus rogavit regem, ut tempus daret sibi ad solutionem indicandam regi;</verse>
        <verse osisID='Dan.2.17'>et ingressus est domum suam Ananiaeque, Misaeli et Azariae sociis suis indicavit negotium,</verse>
        <verse osisID='Dan.2.18'>ut quaererent misericordiam a facie Dei caeli super sacramento isto et non perirent Daniel et socii eius cum ceteris sapientibus Babylonis.</verse>
        <verse osisID='Dan.2.19'>Tunc Danieli per visionem nocte mysterium revelatum est, et benedixit Daniel Deo caeli</verse>
        <verse osisID='Dan.2.20'>et locutus Daniel ait: Sit nomen Dei benedictuma saeculo et usque in saeculum,quia sapientia et fortitudo eius sunt;</verse>
        <verse osisID='Dan.2.21'>et ipse mutat tempora et aetates,transfert atque constituit reges,dat sapientiam sapientibuset scientiam intellegentibus disciplinam:</verse>
        <verse osisID='Dan.2.22'>ipse revelat profunda et absconditaet novit in tenebris constituta,et lux cum eo inhabitat,</verse>
        <verse osisID='Dan.2.23'>Tibi, Deus patrum meorum, confiteor teque laudo,quia sapientiam et fortitudinem dedisti mihiet nunc ostendisti mihi, quae rogavimus te,quia sermonem regis aperuisti nobis ".</verse>
        <verse osisID='Dan.2.24'>Propterea Daniel, ingressus ad Arioch, quem constituerat rex, ut perderet sapientes Babylonis, sic ei locutus est: " Sapientes Babylonis ne perdas; introduc me in conspectu regis et solutionem regi enarrabo ".</verse>
        <verse osisID='Dan.2.25'>Tunc Arioch festinus introduxit Danielem ad regem et dixit ei: " Inveni hominem de filiis transmigrationis Iudae, qui solutionem regi annuntiet ".</verse>
        <verse osisID='Dan.2.26'>Respondit rex et dixit Danieli, cuius nomen erat Baltassar: " Putasne vere potes mihi indicare somnium, quod vidi, et interpretationem eius?".</verse>
        <verse osisID='Dan.2.27'>Et respondens Daniel coram rege ait: " Mysterium, quod rex interrogat, sapientes, magi et harioli et haruspices non queunt indicare regi;</verse>
        <verse osisID='Dan.2.28'>sed est Deus in caelo revelans mysteria, qui indicavit tibi, rex Nabuchodonosor, quae ventura sunt in novissimis temporibus. Somnium tuum et visiones capitis tui in cubili tuo huiuscemodi sunt:</verse>
        <verse osisID='Dan.2.29'>Tu, rex, cogitare coepisti in strato tuo quid esset futurum post haec; et, qui revelat mysteria, ostendit tibi, quae ventura sunt.</verse>
        <verse osisID='Dan.2.30'>Mihi quoque non in sapientia, quae est in me plus quam in cunctis viventibus, sacramentum hoc revelatum est, sed ut interpretatio regi manifesta fieret, et cogitationes mentis tuae scires.</verse>
        <verse osisID='Dan.2.31'>Tu, rex, videbas, et ecce statua una grandis: statua illa magna et statura sublimis stabat contra te, et intuitus eius erat terribilis.</verse>
        <verse osisID='Dan.2.32'>Huius statuae caput ex auro optimo erat, pectus autem et brachia de argento, porro venter et femora ex aere,</verse>
        <verse osisID='Dan.2.33'>tibiae autem ferreae, pedum quaedam pars erat ferrea, quaedam autem fictilis.</verse>
        <verse osisID='Dan.2.34'>Videbas ita, donec abscissus est lapis sine manibus et percussit statuam in pedibus eius ferreis et fictilibus et comminuit eos;</verse>
        <verse osisID='Dan.2.35'>tunc contrita sunt pariter ferrum, testa, aes, argentum et aurum, et fuerunt quasi folliculus ex areis aestivis, et rapuit ea ventus, nullusque locus inventus est eis; lapis autem, qui percusserat statuam, factus est mons magnus et implevit universam terram.</verse>
        <verse osisID='Dan.2.36'>Hoc est somnium; interpretationem quoque eius dicemus coram te, rex.</verse>
        <verse osisID='Dan.2.37'>Tu rex regum es, et Deus caeli regnum et fortitudinem et imperium et gloriam dedit tibi;</verse>
        <verse osisID='Dan.2.38'>et omnia, in quibus habitant filii hominum et bestiae agri volucresque caeli, dedit in manu tua et te dominum universorum constituit: tu es caput aureum.</verse>
        <verse osisID='Dan.2.39'>Et post te consurget regnum aliud minus te et regnum tertium aliud aereum, quod imperabit universae terrae.</verse>
        <verse osisID='Dan.2.40'>Et regnum quartum erit robustum velut ferrum; quomodo ferrum comminuit et domat omnia, et sicut ferrum comminuens conteret et comminuet omnia haec.</verse>
        <verse osisID='Dan.2.41'>Porro quia vidisti pedum et digitorum partem testae figuli et partem ferream, regnum divisum erit; et robur ferri erit ei, secundum quod vidisti ferrum mixtum testae ex luto.</verse>
        <verse osisID='Dan.2.42'>Et digitos pedum ex parte ferreos et ex parte fictiles, ex parte regnum erit solidum et ex parte contritum.</verse>
        <verse osisID='Dan.2.43'>Quod autem vidisti ferrum mixtum testae ex luto, commiscebuntur quidem humano semine, sed non adhaerebunt sibi, sicuti ferrum misceri non potest testae.</verse>
        <verse osisID='Dan.2.44'>In diebus autem regnorum illorum suscitabit Deus caeli regnum, quod in aeternum non dissipabitur, et regnum populo alteri non tradetur: comminuet et consumet universa regna haec, et ipsum stabit in aeternum.</verse>
        <verse osisID='Dan.2.45'>Secundum quod vidisti quod de monte abscisus est lapis sine manibus et comminuit testam et ferrum et aes et argentum et aurum, Deus magnus ostendit regi, quae ventura sunt postea; et verum est somnium et fidelis interpretatio eius ".</verse>
        <verse osisID='Dan.2.46'>Tunc rex Nabuchodonosor cecidit in faciem suam et Danielem adoravit et hostias et incensum praecepit, ut sacrificarent ei.</verse>
        <verse osisID='Dan.2.47'>Loquens ergo rex ait Danieli: " Vere Deus vester Deus deorum est et Dominus regum et revelans mysteria, quoniam potuisti aperire sacramentum hoc ".</verse>
        <verse osisID='Dan.2.48'>Tunc rex Danielem in sublime extulit et munera multa et magna dedit ei et constituit eum principem super omnes provincias Babylonis et principem praefectorum super cunctos sapientes Babylonis.</verse>
        <verse osisID='Dan.2.49'>Daniel autem postulavit a rege et constituit super opera provinciae Babylonis Sedrac, Misac et Abdenago; ipse autem Daniel erat in foribus regis.</verse>
      </chapter>
      <chapter osisID='Dan.3'>
        <verse osisID='Dan.3.1'>Nabuchodonosor rex fecit sta tuam auream altitudine cubito rum sexaginta, latitudine cubitorum sex; et statuit eam in campo Dura in provincia Babylonis.</verse>
        <verse osisID='Dan.3.2'>Itaque Nabuchodonosor rex misit ad congregandos satrapas, magistratus et iudices, duces et tyrannos et praefectos omnesque principes provinciarum, ut convenirent ad dedicationem statuae, quam erexerat Nabuchodonosor rex.</verse>
        <verse osisID='Dan.3.3'>Tunc congregati sunt satrapae, magistratus et iudices, duces et tyranni et optimates, qui erant in potestatibus constituti, et universi principes provinciarum ad dedicationem statuae, quam erexerat Nabuchodonosor rex. Stabant autem in conspectu statuae, quam posuerat Nabuchodonosor,</verse>
        <verse osisID='Dan.3.4'>et praeco clamabat valenter: " Vobis dicitur, populi, tribus et linguae:</verse>
        <verse osisID='Dan.3.5'>in hora, qua audieritis sonitum tubae et fistulae et citharae, sambucae et psalterii et symphoniae et universi generis musicorum, cadentes adorate statuam auream, quam constituit Nabuchodonosor rex.</verse>
        <verse osisID='Dan.3.6'>Si quis autem non prostratus adoraverit, eadem hora mittetur in fornacem ignis ardentis ".</verse>
        <verse osisID='Dan.3.7'>Post haec igitur, statim ut audierunt omnes populi sonitum tubae, fistulae et citharae, sambucae et psalterii et symphoniae et omnis generis musicorum, cadentes omnes populi tribus et linguae adoraverunt statuam auream, quam constituerat Nabuchodonosor rex.</verse>
        <verse osisID='Dan.3.8'>Statimque et in ipso tempore accedentes viri Chaldaei accusaverunt Iudaeos</verse>
        <verse osisID='Dan.3.9'>dixeruntque Nabuchodonosor regi: " Rex, in aeternum vive!</verse>
        <verse osisID='Dan.3.10'>Tu, rex, posuisti decretum, ut omnis homo, qui audierit sonitum tubae, fistulae et citharae, sambucae et psalterii et symphoniae et universi generis musicorum, prosternat se et adoret statuam auream;</verse>
        <verse osisID='Dan.3.11'>si quis autem non procidens adoraverit, mittetur in fornacem ignis ardentis.</verse>
        <verse osisID='Dan.3.12'>Sunt ergo viri Iudaei, quos constituisti super opera provinciae Babylonis, Sedrac, Misac et Abdenago; viri isti te, rex, non honorant: deos tuos non colunt et statuam auream, quam erexisti, non adorant ".</verse>
        <verse osisID='Dan.3.13'>Tunc Nabuchodonosor in furore et in ira praecepit, ut adducerentur Sedrac, Misac et Abdenago; tunc viri illi adducti sunt in conspectu regis.</verse>
        <verse osisID='Dan.3.14'>Pronuntiansque Nabuchodonosor rex ait eis: " Verene, Sedrac, Misac et Abdenago, deos meos non colitis et statuam auream, quam constitui, non adoratis?</verse>
        <verse osisID='Dan.3.15'>Numquid estis nunc parati, quacumque hora audieritis sonitum tubae, fistulae, citharae, sambucae, psalterii et symphoniae omnisque generis musicorum, prosternere vos et adorare statuam, quam feci? Quod si non adoraveritis, eadem hora mittemini in fornacem ignis ardentis; et quis est deus, qui eripiat vos de manu mea? ".</verse>
        <verse osisID='Dan.3.16'>Respondentes Sedrac, Misac et Abdenago dixerunt regi Nabuchodonosor: " Non oportet nos de hac re respondere tibi:</verse>
        <verse osisID='Dan.3.17'>Si enim Deus noster, quem colimus, potest eripere nos de camino ignis ardentis, et de manu tua, rex, liberabit.</verse>
        <verse osisID='Dan.3.18'>Quod si noluerit, notum sit tibi, rex, quia deos tuos non colimus et statuam auream, quam erexisti, non adoramus ".</verse>
        <verse osisID='Dan.3.19'>Tunc Nabuchodonosor repletus est furore, et aspectus faciei illius immutatus est super Sedrac, Misac et Abdenago; et respondens praecepit, ut succenderetur fornax septuplum quam succendi consueverat;</verse>
        <verse osisID='Dan.3.20'>et viris fortissimis de exercitu suo iussit, ut ligarent Sedrac, Misac et Abdenago et mitterent eos in fornacem ignis ardentis;</verse>
        <verse osisID='Dan.3.21'>et confestim viri illi vincti, cum bracis suis et tiaris et calceamentis et vestibus missi sunt in medium fornacis ignis ardentis;</verse>
        <verse osisID='Dan.3.22'>itaque, quia iussio regis urgebat, et fornax succensa erat nimis, viros illos, qui miserant Sedrac, Misac et Abdenago, interfecit flamma ignis.</verse>
        <verse osisID='Dan.3.23'>Viri autem tres, Sedrac, Misac et Abdenago, ceciderunt in medio camino ignis ardentis colligati.Quae sequuntur in Hebraeis voluminibus non repperi).</verse>
        <verse osisID='Dan.3.24'>Et ambulabant in medio flammae laudantes Deum et benedicentes Domino.</verse>
        <verse osisID='Dan.3.25'>Stans autem Azarias oravit sic aperiensque os suum in medio ignis ait:</verse>
        <verse osisID='Dan.3.26'>" Benedictus es, Domine, Deus patrum nostrorum,et laudabilis et gloriosum nomen tuum in saecula,</verse>
        <verse osisID='Dan.3.27'>quia iustus es in omnibus, quae fecisti nobis,et universa opera tua vera, et viae tuae rectae,et omnia iudicia tua veritas.</verse>
        <verse osisID='Dan.3.28'>Iudicia enim vera fecistiiuxta omnia, quae induxisti super noset super civitatem sanctam patrum nostrorum Ierusalem,quia in veritate et in iudicio induxisti omnia haecpropter peccata nostra.</verse>
        <verse osisID='Dan.3.29'>Peccavimus enim et inique egimus recedentes a teet deliquimus in omnibus;</verse>
        <verse osisID='Dan.3.30'>et praecepta tua non audivimusnec observavimusnec fecimus, sicut praeceperas nobis,ut bene nobis esset.</verse>
        <verse osisID='Dan.3.31'>Omnia ergo, quae induxisti super nos,et universa, quae fecisti nobis,vero iudicio fecisti;</verse>
        <verse osisID='Dan.3.32'>et tradidisti nos in manibus inimicorum nostroruminiquorum et pessimorum praevaricatorumqueet regi iniusto et pessimo ultra omnem terram.</verse>
        <verse osisID='Dan.3.33'>Et nunc non possumus aperire os;confusio et opprobrium facta suntservis tuis et his, qui colunt te.</verse>
        <verse osisID='Dan.3.34'>Ne, quaesumus, tradas nos in perpetuumpropter nomen tuumet ne dissipes testamentum tuum</verse>
        <verse osisID='Dan.3.35'>neque auferas misericordiam tuam a nobispropter Abraham dilectum tuumet Isaac servum tuumet Israel sanctum tuum,</verse>
        <verse osisID='Dan.3.36'>quibus dixistiquod multiplicares semen eorum sicut stellas caeliet sicut arenam, quae est in litore maris;</verse>
        <verse osisID='Dan.3.37'>quia, Domine,imminuti sumus plus quam omnes gentessumusque humiles in universa terrahodie propter peccata nostra;</verse>
        <verse osisID='Dan.3.38'>et non est in tempore hocprinceps et propheta et duxneque holocaustum neque sacrificiumneque oblatio neque incensumneque locus primitiarum coram te,ut possimus invenire misericordiam;</verse>
        <verse osisID='Dan.3.39'>sed in anima contrita et spiritu humilitatis suscipiamursicut in holocausto arietum et taurorum</verse>
        <verse osisID='Dan.3.40'>et sicut in milibus agnorum pinguium;sic fiat sacrificium nostrum in conspectu tuo hodie,et perfice subsequentes te,quoniam non est confusio confidentibus in te.</verse>
        <verse osisID='Dan.3.41'>Et nunc sequimur te in toto cordeet timemus te et quaerimus faciem tuam;</verse>
        <verse osisID='Dan.3.42'>ne confundas nos,sed fac nobiscum iuxta mansuetudinem tuamet secundum multitudinem misericordiae tuae</verse>
        <verse osisID='Dan.3.43'>et erue nos in mirabilibus tuiset da gloriam nomini tuo, Domine.</verse>
        <verse osisID='Dan.3.44'>Et confundantur omnes, qui ostendunt servis tuis mala;confundantur absque ulla potentia,et robur eorum conteratur.</verse>
        <verse osisID='Dan.3.45'>Sciant quia tu es Dominus,Deus solus et gloriosus super orbem terrarum ".</verse>
        <verse osisID='Dan.3.46'>Et non cessabant, qui immiserant eos, ministri regis succendere fornacem naphta et stuppa et pice et malleolis,</verse>
        <verse osisID='Dan.3.47'>et effundebatur flamma super fornacem cubitis quadraginta novem</verse>
        <verse osisID='Dan.3.48'>et erupit et incendit, quos repperit iuxta fornacem de Chaldaeis.</verse>
        <verse osisID='Dan.3.49'>Angelus autem Domini descendit cum Azaria et sociis eius in fornacem et excussit flammam ignis de fornace</verse>
        <verse osisID='Dan.3.50'>et fecit medium fornacis quasi ventum roris flantem; et non tetigit eos omnino ignis neque contristavit nec quidquam molestiae intulit.</verse>
        <verse osisID='Dan.3.51'>Tunc hi tres, quasi ex uno ore, laudabant et glorificabant et benedicebant Deo in fornace dicentes:</verse>
        <verse osisID='Dan.3.52'>" Benedictus es, Domine, Deus patrum nostrorum,et laudabilis et superexaltatus in saecula;et benedictum nomen gloriae tuae sanctumet superlaudabile et superexaltatum in saecula.</verse>
        <verse osisID='Dan.3.53'>Benedictus es in templo sanctae gloriae tuaeet superlaudabilis et supergloriosus in saecula.</verse>
        <verse osisID='Dan.3.54'>Benedictus es in throno regni tuiet superlaudabilis et superexaltatus in saecula.</verse>
        <verse osisID='Dan.3.55'>Benedictus es, qui intueris abyssos sedens super cherubim,et laudabilis et superexaltatus in saecula.</verse>
        <verse osisID='Dan.3.56'>Benedictus es in firmamento caeliet laudabilis et gloriosus in saecula.</verse>
        <verse osisID='Dan.3.57'>Benedicite, omnia opera Domini, Domino,laudate et superexaltate eum in saecula.</verse>
        <verse osisID='Dan.3.58'>Benedicite, caeli, Domino,laudate et superexaltate eum in saecula.</verse>
        <verse osisID='Dan.3.59'>Benedicite, angeli Domini, Domino,laudate et superexaltate eum in saecula.</verse>
        <verse osisID='Dan.3.60'>Benedicite, aquae omnes, quae super caelos sunt, Domino,laudate et superexaltate eum in saecula.</verse>
        <verse osisID='Dan.3.61'>Benedicat omnis virtus Domino,laudate et superexaltate eum in saecula.</verse>
        <verse osisID='Dan.3.62'>Benedicite, sol et luna, Domino,laudate et superexaltate eum in saecula.</verse>
        <verse osisID='Dan.3.63'>Benedicite, stellae caeli, Domino,laudate et superexaltate eum in saecula.</verse>
        <verse osisID='Dan.3.64'>Benedicite, omnis imber et ros, Domino,laudate et superexaltate eum in saecula.</verse>
        <verse osisID='Dan.3.65'>Benedicite, omnes venti, Domino,laudate et superexaltate eum in saecula.</verse>
        <verse osisID='Dan.3.66'>Benedicite, ignis et aestus, Domino,laudate et superexaltate eum in saecula.</verse>
        <verse osisID='Dan.3.67'>Benedicite, frigus et aestus, Domino,laudate et superexaltate eum in saecula.</verse>
        <verse osisID='Dan.3.68'>Benedicite, rores et pruina, Domino,laudate et superexaltate eum in saecula.</verse>
        <verse osisID='Dan.3.69'>Benedicite, gelu et frigus, Domino,laudate et superexaltate eum in saecula.</verse>
        <verse osisID='Dan.3.70'>Benedicite, glacies et nives, Domino,laudate et superexaltate eum in saecula.</verse>
        <verse osisID='Dan.3.71'>Benedicite, noctes et dies, Domino,laudate et superexaltate eum in saecula.</verse>
        <verse osisID='Dan.3.72'>Benedicite, lux et tenebrae, Domino,laudate et superexaltate eum in saecula.</verse>
        <verse osisID='Dan.3.73'>Benedicite, fulgura et nubes, Domino,laudate et superexaltate eum in saecula.</verse>
        <verse osisID='Dan.3.74'>Benedicat terra Dominum,laudet et superexaltet eum in saecula.</verse>
        <verse osisID='Dan.3.75'>Benedicite, montes et colles, Domino,laudate et superexaltate eum in saecula.</verse>
        <verse osisID='Dan.3.76'>Benedicite, universa germinantia in terra, Domino,laudate et superexaltate eum in saecula.</verse>
        <verse osisID='Dan.3.77'>Benedicite, maria et flumina, Domino,laudate et superexaltate eum in saecula.</verse>
        <verse osisID='Dan.3.78'>Benedicite, fontes, Domino,laudate et superexaltate eum in saecula.</verse>
        <verse osisID='Dan.3.79'>Benedicite, cete et omnia quae moventur in aquis, Domino,laudate et superexaltate eum in saecula.</verse>
        <verse osisID='Dan.3.80'>Benedicite, omnes volucres caeli, Domino,laudate et superexaltate eum in saecula.</verse>
        <verse osisID='Dan.3.81'>Benedicite, omnes bestiae et pecora, Domino,laudate et superexaltate eum in saecula.</verse>
        <verse osisID='Dan.3.82'>Benedicite, filii hominum, Domino,laudate et superexaltate eum in saecula.</verse>
        <verse osisID='Dan.3.83'>Benedic, Israel, Domino,laudate et superexaltate eum in saecula.</verse>
        <verse osisID='Dan.3.84'>Benedicite, sacerdotes Domini, Domino,laudate et superexaltate eum in saecula.</verse>
        <verse osisID='Dan.3.85'>Benedicite, servi Domini, Domino,laudate et superexaltate eum in saecula.</verse>
        <verse osisID='Dan.3.86'>Benedicite, spiritus et animae iustorum, Domino,laudate et superexaltate eum in saecula.</verse>
        <verse osisID='Dan.3.87'>Benedicite, sancti et humiles corde, Domino,laudate et superexaltate eum in saecula.</verse>
        <verse osisID='Dan.3.88'>Benedicite, Anania, Azaria, Misael, Domino,laudate et superexaltate eum in saecula;quia eruit nos de inferno et salvos fecit de manu mortiset liberavit nos de medio fornacis ardentis flammaeet de medio ignis eruit nos.</verse>
        <verse osisID='Dan.3.89'>Confitemini Domino, quoniam bonus,quoniam in saeculum misericordia eius.</verse>
        <verse osisID='Dan.3.90'>Benedicite, omnes, qui timetis Dominum, Deo deorum;laudate et confitemini ei, quia in saecula misericordia eius ".Hucusque non habetur in Hebraeo et, quae posuimus, de Theodotionis editione translata sunt).</verse>
        <verse osisID='Dan.3.91'>24 Tunc Nabuchodonosor rex obstupuit et surrexit propere; respondens ait optimatibus suis: " Nonne tres viros misimus in medium ignis compeditos?". Qui respondentes dixerunt regi: " Vere, rex ".</verse>
        <verse osisID='Dan.3.92'>25 Respondit et ait: " Ecce ego video viros quattuor solutos et ambulantes in medio ignis, et nihil corruptionis in eis est, et species quarti similis filio deorum ".</verse>
        <verse osisID='Dan.3.93'>26 Tunc accessit Nabuchodonosor ad ostium fornacis ignis ardentis et ait: " Sedrac, Misac et Abdenago, servi Dei excelsi, egredimini et venite . Statimque egressi sunt Sedrac, Misac et Abdenago de medio ignis.</verse>
        <verse osisID='Dan.3.94'>27 Et congregati satrapae, magistratus et iudices et potentes regis contemplabantur viros illos, quoniam nihil potestatis habuisset ignis in corporibus eorum, et capillus capitis eorum non esset adustus, et sarabara eorum non fuissent immutata, et odor ignis non transisset per eos.</verse>
        <verse osisID='Dan.3.95'>28 Et erumpens Nabuchodonosor ait: " Benedictus Deus eorum, Sedrac, Misac et Abdenago, qui misit angelum suum et eruit servos suos, qui crediderunt in eo, et verbum regis immutaverunt et tradiderunt corpora sua, ne servirent et ne adorarent omnem deum, excepto Deo suo.</verse>
        <verse osisID='Dan.3.96'>29 A me ergo positum est decretum, ut omnis populus, tribus et lingua quaecumque locuta fuerit blasphemiam contra Deum Sedrac, Misac et Abdenago, in frusta concidatur, et domus eius in sterquilinium fiat, eo quod non est Deus alius, qui possit ita salvare ".</verse>
        <verse osisID='Dan.3.97'>30 Tunc rex promovit Sedrac, Misac et Abdenago in provincia Babylonis.</verse>
        <verse osisID='Dan.3.98'>31 Nabuchodonosor rex omnibus populis, gentibus et linguis, quae habitant in universa terra: " Pax vobis multiplicetur.</verse>
        <verse osisID='Dan.3.99'>32 Signa et mirabilia, quae fecit apud me Deus excelsus, placuit mihi praedicare:</verse>
        <verse osisID='Dan.3.100'>33 Signa eius quam magna sunt,et mirabilia eius quam fortia!Et regnum eius regnum sempiternum,et potestas eius in generationem et generationem ".</verse>
      </chapter>
      <chapter osisID='Dan.4'>
        <verse osisID='Dan.4.1'>Ego Nabuchodonosor quietus eram in domo mea et florens in palatio meo;</verse>
        <verse osisID='Dan.4.2'>somnium vidi, quod perterruit me, et cogitationes in stratu meo et visiones capitis mei conturbaverunt me.</verse>
        <verse osisID='Dan.4.3'>Et per me propositum est decretum, ut introducerentur in conspectu meo cuncti sapientes Babylonis, ut solutionem somnii indicarent mihi.</verse>
        <verse osisID='Dan.4.4'>Tunc ingrediebantur harioli, magi, Chaldaei et haruspices; et somnium narravi in conspectu eorum, et solutionem eius non indicaverunt mihi;</verse>
        <verse osisID='Dan.4.5'>donec denique ingressus est in conspectu meo Daniel, cui nomen Baltassar secundum nomen dei mei et qui habet spiritum deorum sanctorum in semetipso. Et somnium coram ipso locutus sum:</verse>
        <verse osisID='Dan.4.6'>Baltassar, princeps hariolorum, quem ego scio quod spiritum deorum sanctorum habeas in te, et omne sacramentum non est impossibile tibi, visiones somnii mei, quas vidi, et solutionem eius narra.</verse>
        <verse osisID='Dan.4.7'>Visio capitis mei in cubili meo:Videbam, et ecce arbor in medio terrae,et altitudo eius nimia.</verse>
        <verse osisID='Dan.4.8'>Magna arbor et fortis,et proceritas eius contingens caelum;aspectus illius erat usque ad terminos universae terrae.</verse>
        <verse osisID='Dan.4.9'>Folia eius pulcherrima,et fructus eius nimius,et esca universorum in ea.Subter eam habitabant bestiae agri,et in ramis eius conversabantur volucres caeli,et ex ea vescebatur omnis caro.</verse>
        <verse osisID='Dan.4.10'>Videbam in visione capitis mei super stratum meum,et ecce vigil et sanctus de caelo descendit.</verse>
        <verse osisID='Dan.4.11'>Clamavit fortiter et sic ait:Succidite arborem et praecidite ramos eius,excutite folia eius et dispergite fructus eius.Fugiant bestiae de sub ea,et volucres de ramis eius.</verse>
        <verse osisID='Dan.4.12'>Verumtamen germen radicum eius in terra siniteet in vinculo ferreo et aereo in herbis agri,et rore caeli tingatur,et cum feris pars eius in herba terrae.</verse>
        <verse osisID='Dan.4.13'>Cor eius ab humano commutetur,et cor ferae detur ei,et septem tempora mutentur super eum.</verse>
        <verse osisID='Dan.4.14'>In sententia vigilum decretum est,et sermo sanctorum petitio,ut cognoscant viventesquoniam dominatur Excelsus in regno hominumet, cuicumque voluerit, dabit illudet humillimum hominem constituet super eo".</verse>
        <verse osisID='Dan.4.15'>Hoc somnium vidi ego rex Nabuchodonosor. Tu ergo, Baltassar, interpretationem narra, quia omnes sapientes regni mei non queunt solutionem edicere mihi; tu autem potes, quia spiritus deorum sanctorum in te est ".</verse>
        <verse osisID='Dan.4.16'>Tunc Daniel, cuius nomen Baltassar, obstupuit quasi una hora, et cogitationes eius conturbabant eum. Respondens autem rex ait: " Baltassar, somnium et interpretatio eius non conturbent te ". Respondit Baltassar et dixit: " Domine mi, somnium his, qui te oderunt, et interpretatio eius hostibus tuis sit.</verse>
        <verse osisID='Dan.4.17'>Arborem, quam vidisti sublimem atque robustam, cuius altitudo pertingit ad caelum, et aspectus illius in omnem terram,</verse>
        <verse osisID='Dan.4.18'>et rami eius pulcherrimi, et fructus eius nimius, et esca omnium in ea, subter eam habitantes bestiae agri, et in ramis eius commorantes aves caeli,</verse>
        <verse osisID='Dan.4.19'>tu es, rex, qui magnificatus es et invaluisti, et magnitudo tua crevit et pervenit usque ad caelum, et potestas tua in terminos terrae.</verse>
        <verse osisID='Dan.4.20'>Quod autem vidit rex vigilem et sanctum descendere de caelo et dicere: Succidite arborem et dissipate illam; attamen germen radicum eius in terra dimittite, et vinculo ferreo et aereo in herbis agri, et rore caeli conspergatur, et cum feris sit pars eius, donec septem tempora mutentur super eum",</verse>
        <verse osisID='Dan.4.21'>haec est interpretatio, rex, et sententia Altissimi, quae pervenit super dominum meum regem:</verse>
        <verse osisID='Dan.4.22'>et eicient te ab hominibus, et cum bestiis feris erit habitatio tua, et fenum ut boves comedes et rore caeli infunderis; septem quoque tempora mutabuntur super te, donec scias quod dominetur Excelsus super regnum hominum et, cuicumque voluerit, det illud.</verse>
        <verse osisID='Dan.4.23'>Quod autem praeceperunt, ut relinqueretur germen radicum eius, id est arboris, regnum tuum tibi manebit, postquam cognoveris potestatem caeli.</verse>
        <verse osisID='Dan.4.24'>Quam ob rem, rex, consilium meum placeat tibi, et peccata tua eleemosynis redime et iniquitates tuas misericordiis pauperum; sic longitudo erit prosperitati tuae ".</verse>
        <verse osisID='Dan.4.25'>Omnia haec venerunt super Nabuchodonosor regem.</verse>
        <verse osisID='Dan.4.26'>Post finem mensium duodecim in palatio regni Babylonis deambulabat;</verse>
        <verse osisID='Dan.4.27'>responditque rex et ait: " Nonne haec est Babylon magna, quam ego aedificavi in domum regni, in robore fortitudinis meae et in gloria decoris mei? ".</verse>
        <verse osisID='Dan.4.28'>Cum adhuc sermo esset in ore regis, vox de caelo ruit: " Tibi dicitur, Nabuchodonosor rex: Regnum tuum transiit a te,</verse>
        <verse osisID='Dan.4.29'>et ab hominibus te eicient, et cum bestiis feris erit habitatio tua: fenum quasi boves comedes; et septem tempora mutabuntur super te, donec scias quod dominetur Excelsus in regno hominum et, cuicumque voluerit, det illud ".</verse>
        <verse osisID='Dan.4.30'>Eadem hora sermo completus est super Nabuchodonosor, et ex hominibus abiectus est et fenum ut boves comedit, et rore caeli corpus eius infectum est, donec capilli eius in similitudinem aquilarum crescerent, et ungues eius quasi avium.</verse>
        <verse osisID='Dan.4.31'>" Igitur post finem dierum ego Nabuchodonosor oculos meos ad caelum levavi, et sensus meus redditus est mihi, et Altissimo benedixi et Viventem in sempiternum laudavi et glorificavi,quia potestas eius potestas sempiterna,et regnum eius in generationem et generationem;</verse>
        <verse osisID='Dan.4.32'>et omnes habitatores terrae apud eum in nihilum reputati sunt:iuxta voluntatem enim suam facittam in virtutibus caeli quam in habitatoribus terrae,et non est qui resistat manui eiuset dicat ei: "Quid facis?".</verse>
        <verse osisID='Dan.4.33'>In ipso tempore sensus meus reversus est ad me, et ad honorem regni mei maiestas mea et splendor meus reversa sunt ad me; et optimates mei et magistratus mei requisierunt me, et in regno meo constitutus sum, et magnificentia amplior addita est mihi.</verse>
        <verse osisID='Dan.4.34'>Nunc igitur ego Nabuchodonosor laudo et magnifico et glorifico Regem caeli, quia omnia opera eius veritas, et viae eius iudicium, et gradientes in superbia potest humiliare ".</verse>
      </chapter>
      <chapter osisID='Dan.5'>
        <verse osisID='Dan.5.1'>Balthasar rex fecit grande con vivium optimatibus suis mille et coram his milibus vinum bibebat.</verse>
        <verse osisID='Dan.5.2'>Balthasar ergo praecepit iam temulentus, ut afferrentur vasa aurea et argentea, quae asportaverat Nabuchodonosor pater eius de templo, quod fuit in Ierusalem, ut biberent in eis rex et optimates eius uxoresque eius et concubinae.</verse>
        <verse osisID='Dan.5.3'>Tunc allata sunt vasa aurea, quae asportaverat de templo, quod fuerat in Ierusalem; et biberunt in eis rex et optimates eius, uxores et concubinae illius:</verse>
        <verse osisID='Dan.5.4'>bibebant vinum et laudabant deos suos aureos et argenteos, aereos, ferreos ligneosque et lapideos.</verse>
        <verse osisID='Dan.5.5'>In eadem hora apparuerunt digiti manus hominis et scripserunt contra candelabrum in superficie parietis palatii regis; et rex aspiciebat articulos manus scribentis.</verse>
        <verse osisID='Dan.5.6'>Tunc regis facies commutata est, et cogitationes eius conturbabant eum, et compages renum eius solvebantur, et genua eius ad se invicem collidebantur.</verse>
        <verse osisID='Dan.5.7'>Exclamavit itaque rex fortiter, ut introducerent magos, Chaldaeos et haruspices; et proloquens rex ait sapientibus Babylonis: " Quicumque legerit scripturam hanc et interpretationem eius manifestam mihi fecerit, purpura vestietur et torquem auream habebit in collo et tertius in regno meo dominabitur ".</verse>
        <verse osisID='Dan.5.8'>Tunc ingressi sunt omnes sapientes regis et non potuerunt nec scripturam legere nec interpretationem indicare regi;</verse>
        <verse osisID='Dan.5.9'>unde rex Balthasar satis conturbatus est, et vultus illius immutatus est super eum, sed et optimates eius turbabantur.</verse>
        <verse osisID='Dan.5.10'>Regina autem, sermonum regis optimatiumque eius causa, domum convivii ingressa est; et regina proloquens ait: " Rex, in aeternum vive! Non te conturbent cogitationes tuae, neque facies tua immutetur.</verse>
        <verse osisID='Dan.5.11'>Est vir in regno tuo, qui spiritum deorum sanctorum habet in se, et in diebus patris tui scientia et intellegentia et sapientia quasi sapientia deorum inventae sunt in eo; nam et rex Nabuchodonosor pater tuus principem magorum, incantatorum, Chaldaeorum et haruspicum constituit eum; pater tuus, o rex,</verse>
        <verse osisID='Dan.5.12'>quia spiritus amplior et prudentia intellegentiaque et interpretatio somniorum et ostensio secretorum ac solutio ligatorum inventae sunt in eo, in Daniele, cui rex posuit nomen Baltassar. Nunc itaque Daniel vocetur et interpretationem narrabit ".</verse>
        <verse osisID='Dan.5.13'>Igitur introductus est Daniel coram rege; ad quem praefatus rex ait: " Tu es Daniel de filiis captivitatis Iudae, quem adduxit rex pater meus de Iuda?</verse>
        <verse osisID='Dan.5.14'>Audivi de te quoniam spiritum deorum habeas, et scientia intellegentiaque ac sapientia ampliores inventae sint in te.</verse>
        <verse osisID='Dan.5.15'>Et nunc introgressi sunt in conspectu meo sapientes, magi, ut scripturam hanc legerent et interpretationem eius indicarent mihi et nequiverunt sensum huius sermonis edicere.</verse>
        <verse osisID='Dan.5.16'>Porro ego audivi de te quod possis obscura interpretari et ligata dissolvere; si ergo vales scripturam legere et interpretationem eius indicare mihi, purpura vestieris et torquem auream circa collum tuum habebis et tertius in regno meo princeps eris ".</verse>
        <verse osisID='Dan.5.17'>Tunc respondens Daniel ait coram rege: " Munera tua sint tibi, et dona tua alteri da; scripturam autem legam tibi, rex, et interpretationem eius ostendam tibi.</verse>
        <verse osisID='Dan.5.18'>O rex, Deus altissimus regnum et magnificentiam et gloriam et honorem dedit Nabuchodonosor patri tuo.</verse>
        <verse osisID='Dan.5.19'>Et propter magnificentiam, quam dederat ei, universi populi, tribus et linguae tremebant et metuebant eum; quos volebat, interficiebat et, quos volebat, percutiebat et, quos volebat, exaltabat et, quos volebat, humiliabat.</verse>
        <verse osisID='Dan.5.20'>Quando autem elevatum est cor eius, et spiritus illius obfirmatus est ad superbiam, depositus est de solio regni sui, et gloria eius ablata est ab eo;</verse>
        <verse osisID='Dan.5.21'>et a filiis hominum eiectus est, sed et cor eius cum bestiis positum est, et cum onagris erat habitatio eius, fenum quoque ut boves comedebat, et rore caeli corpus eius infectum est, donec cognosceret quod potestatem haberet Deus altissimus in regno hominum et, quemcumque voluerit, suscitabit super illud.</verse>
        <verse osisID='Dan.5.22'>Tu quoque filius eius, Balthasar, non humiliasti cor tuum, cum scires haec omnia,</verse>
        <verse osisID='Dan.5.23'>sed adversum Dominum caeli elevatus es, et vasa domus eius allata sunt coram te, et tu et optimates tui et uxores tuae et concubinae tuae vinum bibistis in eis; deos quoque argenteos et aureos et aereos, ferreos ligneosque et lapideos, qui non vident neque audiunt neque sentiunt, laudasti, porro Deum, qui habet flatum tuum in manu sua et omnes vias tuas, non glorificasti.</verse>
        <verse osisID='Dan.5.24'>Idcirco ab eo missi sunt articuli manus, et scriptura haec exarata est.</verse>
        <verse osisID='Dan.5.25'>Haec est autem scriptura, quae digesta est: mane, thecel, upharsin.</verse>
        <verse osisID='Dan.5.26'>Et haec est interpretatio sermonis: mane, numeravit Deus regnum tuum et complevit illud;</verse>
        <verse osisID='Dan.5.27'>thecel, appensus es in statera et inventus es minus habens;</verse>
        <verse osisID='Dan.5.28'>phares, divisum est regnum tuum et datum est Medis et Persis ".</verse>
        <verse osisID='Dan.5.29'>Tunc, iubente Balthasar, indutus est Daniel purpura, et circumdata est torques aurea collo eius, et praedicatum est de eo quod haberet potestatem tertius in regno suo.</verse>
        <verse osisID='Dan.5.30'>Eadem nocte interfectus est Balthasar rex Chaldaeorum.</verse>
      </chapter>
      <chapter osisID='Dan.6'>
        <verse osisID='Dan.6.1'>Et Darius Medus successit in regnum annos natus sexaginta duos.</verse>
        <verse osisID='Dan.6.2'>Placuit Dario et constituit super regnum satrapas centum viginti, ut essent in toto regno suo,</verse>
        <verse osisID='Dan.6.3'>et super eos principes tres, ex quibus Daniel unus erat, ut satrapae illis redderent rationem, et rex non sustineret molestiam.</verse>
        <verse osisID='Dan.6.4'>Igitur ille Daniel superabat omnes principes et satrapas, quia spiritus Dei amplior erat in eo. Porro rex cogitabat constituere eum super omne regnum;</verse>
        <verse osisID='Dan.6.5'>unde principes et satrapae quaerebant, ut invenirent occasionem Danieli ex latere regni, nullamque causam et suspicionem reperire potuerunt, eo quod fidelis esset, et omnis culpa et suspicio non inveniretur in eo.</verse>
        <verse osisID='Dan.6.6'>Dixerunt ergo viri illi: " Non inveniemus Danieli huic aliquam occasionem, nisi forte inveniamus adversus eum in lege Dei sui ".</verse>
        <verse osisID='Dan.6.7'>Tunc principes et satrapae illi concurrerunt ad regem et sic locuti sunt ei: " Darie rex, in aeternum vive!</verse>
        <verse osisID='Dan.6.8'>Consilium inierunt cuncti principes regni, magistratus et satrapae, optimates et iudices, ut decretum regis promulget et edictum confirmet, ut omnis, qui petierit aliquam petitionem a quocumque deo et homine usque ad dies triginta, nisi a te, rex, mittatur in lacum leonum.</verse>
        <verse osisID='Dan.6.9'>Nunc itaque, rex, confirma sententiam et signa decretum, ut non immutetur iuxta legem Medorum et Persarum, quam praevaricari non licet ".</verse>
        <verse osisID='Dan.6.10'>Porro rex Darius signavit edictum et decretum.</verse>
        <verse osisID='Dan.6.11'>Daniel autem, cum comperisset decretum signatum esse, ingressus est domum suam et, fenestris apertis in cenaculo suo contra Ierusalem, tribus temporibus in die flectebat genua sua et adorabat confitebaturque coram Deo suo, sicut et ante facere consueverat.</verse>
        <verse osisID='Dan.6.12'>Viri ergo illi accesserunt et invenerunt Danielem orantem et obsecrantem Deum suum.</verse>
        <verse osisID='Dan.6.13'>Tunc accesserunt et locuti sunt coram rege super edicto: " Rex, numquid non signasti decretum, ut omnis homo, qui rogaret quemquam de diis et hominibus usque ad dies triginta, nisi a te, rex, mitteretur in lacum leonum? ". Respondens rex ait: " Verus est sermo iuxta decretum Medorum atque Persarum, quod praevaricari non licet ".</verse>
        <verse osisID='Dan.6.14'>Tunc respondentes dixerunt coram rege: " Daniel de filiis captivitatis Iudae non curavit de te, rex, et de edicto, quod constituisti, sed tribus temporibus per diem orat obsecratione sua".</verse>
        <verse osisID='Dan.6.15'>Quod verbum cum audisset, rex satis contristatus est; et pro Daniele posuit cor, ut liberaret eum, et usque ad occasum solis laborabat, ut erueret illum.</verse>
        <verse osisID='Dan.6.16'>Viri autem illi accesserunt ad regem et dixerunt ei: " Scito, rex, quia lex Medorum est atque Persarum, ut omne decretum et edictum, quod constituit rex, non liceat immutari ".</verse>
        <verse osisID='Dan.6.17'>Tunc rex praecepit, et adduxerunt Danielem et miserunt eum in lacum leonum. Dixitque rex Danieli: " Deus tuus, quem colis semper, ipse liberet te ".</verse>
        <verse osisID='Dan.6.18'>Allatusque est lapis unus et positus est super os laci; quem obsignavit rex anulo suo et anulo optimatum suorum, ne quid fieret contra Danielem.</verse>
        <verse osisID='Dan.6.19'>Et abiit rex in domum suam et dormivit incenatus, cibique non sunt illati coram eo; insuper et somnus recessit ab eo.</verse>
        <verse osisID='Dan.6.20'>Tunc rex primo diluculo consurgens festinus ad lacum leonum perrexit;</verse>
        <verse osisID='Dan.6.21'>appropinquansque lacui Danielem voce lacrimabili inclamavit et affatus est Danielem: " Daniel, serve Dei viventis, Deus tuus, cui tu servis semper, putasne valuit liberare te a leonibus?".</verse>
        <verse osisID='Dan.6.22'>Et Daniel regi respondens ait: " Rex, in aeternum vive!</verse>
        <verse osisID='Dan.6.23'>Deus meus misit angelum suum et conclusit ora leonum, et non nocuerunt mihi, quia coram eo iustitia inventa est in me; sed et coram te, rex, delictum non feci ".</verse>
        <verse osisID='Dan.6.24'>Tunc rex vehementer gavisus est super eo et Danielem praecepit educi de lacu; eductusque est Daniel de lacu, et nulla laesio inventa est in eo, quia credidit Deo suo.</verse>
        <verse osisID='Dan.6.25'>Dixit autem rex, et adducti sunt viri illi, qui accusaverant Danielem, et in lacum leonum missi sunt, ipsi et filii eorum et uxores eorum, et non pervenerunt usque ad pavimentum laci, donec potirentur eis leones, et omnia ossa eorum comminuerunt.</verse>
        <verse osisID='Dan.6.26'>Tunc Darius rex scripsit universis populis, tribubus et linguis, habitantibus in universa terra: "Pax vobis multiplicetur!</verse>
        <verse osisID='Dan.6.27'>A me constitutum est decretum, ut in universo imperio regni mei tremescant et paveant Deum Danielis:ipse est enim Deus vivenset permanens in saecula,et regnum eius non dissipabitur,et potestas eius usque in aeternum;</verse>
        <verse osisID='Dan.6.28'>ipse liberator atque salvatoret faciens signa et mirabiliain caelo et in terra.Liberavit autem Danielemde manu leonum ".</verse>
        <verse osisID='Dan.6.29'>Porro Daniel prosperatus est in regno Darii et in regno Cyri Persae.</verse>
      </chapter>
      <chapter osisID='Dan.7'>
        <verse osisID='Dan.7.1'>Anno primo Balthasar regis Babylonis Daniel somnium vidit et visionem capitis eius in cubili suo; tunc et somnium scripsit. Caput verborum, quae locutus est.</verse>
        <verse osisID='Dan.7.2'>Respondit Daniel et dixit: " Videbam in visione mea nocte: et ecce quattuor venti caeli conturbabant mare Magnum,</verse>
        <verse osisID='Dan.7.3'>et quattuor bestiae grandes ascendebant de mari diversae inter se.</verse>
        <verse osisID='Dan.7.4'>Prima quasi leaena et alas habebat aquilae; aspiciebam, donec evulsae sunt alae eius; et sublata est de terra et super pedes quasi homo stetit, et cor hominis datum est ei.</verse>
        <verse osisID='Dan.7.5'>Et ecce bestia alia, secunda, similis urso in parte stetit, et tres costae erant in ore eius et in dentibus eius; et sic dicebant ei: "Surge, comede carnes plurimas".</verse>
        <verse osisID='Dan.7.6'>Post hoc aspiciebam, et ecce alia quasi pardus et alas habebat avis quattuor super se, et quattuor capita erant in bestia; et potestas data est ei.</verse>
        <verse osisID='Dan.7.7'>Post hoc aspiciebam in visione noctis, et ecce bestia quarta terribilis atque mirabilis et fortis nimis; dentes ferreos habebat magnos, comedens atque comminuens et reliqua pedibus suis conculcans; dissimilis autem erat ceteris bestiis, quas videram ante eam, et habebat cornua decem.</verse>
        <verse osisID='Dan.7.8'>Considerabam cornua, et ecce cornu aliud parvulum ortum est de medio eorum, et tria de cornibus primis evulsa sunt a facie eius; et ecce oculi quasi oculi hominis erant in cornu isto, et os loquens ingentia.</verse>
        <verse osisID='Dan.7.9'>Aspiciebam,donec throni positi sunt,et Antiquus dierum sedit.Vestimentum eius quasi nix candidum,et capilli capitis eius quasi lana munda;thronus eius flammae ignis,rotae eius ignis accensus.</verse>
        <verse osisID='Dan.7.10'>Fluvius igneus effluebatet egrediebatur a facie eius;milia milium ministrabant ei,et decies milies centena milia assistebant ei:iudicium sedit,et libri aperti sunt.</verse>
        <verse osisID='Dan.7.11'>Aspiciebam tunc propter vocem sermonum grandium, quos cornu illud loquebatur; et vidi quoniam interfecta esset bestia, et perisset corpus eius, et tradita esset ad comburendum igni;</verse>
        <verse osisID='Dan.7.12'>aliarum quoque bestiarum ablata esset potestas, et tempora vitae constituta essent eis usque ad tempus et tempus.</verse>
        <verse osisID='Dan.7.13'>Aspiciebam ergo in visione noctis:et ecce cum nubibus caeliquasi Filius hominis veniebatet usque ad Antiquum dierum pervenit,et in conspectu eius obtulerunt eum;</verse>
        <verse osisID='Dan.7.14'>et data sunt ei potestas et honor et regnum;et omnes populi, tribus et linguaeipsi servierunt:potestas eius potestas aeterna,quae non auferetur,et regnum eius, quod non corrumpetur.</verse>
        <verse osisID='Dan.7.15'>Horruit spiritus meus: ego Daniel territus sum in his, et visiones capitis mei conturbaverunt me.</verse>
        <verse osisID='Dan.7.16'>Accessi ad unum de assistentibus et veritatem quaerebam ab eo de omnibus his; qui dixit mihi et interpretationem sermonum edocuit me:</verse>
        <verse osisID='Dan.7.17'>"Hae bestiae magnae quattuor, quattuor regna consurgent de terra;</verse>
        <verse osisID='Dan.7.18'>suscipient autem regnum sancti Dei altissimi et obtinebunt regnum usque in saeculum et saeculum saeculorum".</verse>
        <verse osisID='Dan.7.19'>Post hoc volui diligenter discere de bestia quarta, quae erat dissimilis valde ab omnibus his et terribilis nimis, dentes ferrei et ungues eius aerei, comedens et comminuens et reliquias pedibus suis conculcans,</verse>
        <verse osisID='Dan.7.20'>et de cornibus decem, quae habebat in capite, et de alio, quod ortum fuerat ante, et ceciderant tria cornua, de cornu illo, quod habebat oculos et os loquens grandia et maius erat ceteris.</verse>
        <verse osisID='Dan.7.21'>Aspiciebam, et ecce cornu illud faciebat bellum adversus sanctos et praevalebat eis,</verse>
        <verse osisID='Dan.7.22'>donec venit Antiquus dierum et iudicium dedit sanctis Excelsi, et tempus advenit, et regnum obtinuerunt sancti.</verse>
        <verse osisID='Dan.7.23'>Et sic ait: "Bestia quarta regnum quartum erit in terra, quod maius erit omnibus regnis et devorabit universam terram et conculcabit et comminuet eam.</verse>
        <verse osisID='Dan.7.24'>Porro cornua decem regni decem reges erunt; et alius consurget post eos et ipse potentior erit prioribus et tres reges humiliabit</verse>
        <verse osisID='Dan.7.25'>et sermones contra Excelsum loquetur et sanctos Altissimi conteret et putabit quod possit mutare tempora et legem, et tradentur in manu eius usque ad tempus et tempora et dimidium temporis;</verse>
        <verse osisID='Dan.7.26'>et iudicium sedebit, et potentiam eius auferent, ut conteratur et dispereat usque in finem;</verse>
        <verse osisID='Dan.7.27'>regnum autem et potestas et magnitudo regnorum, quae sunt subter omne caelum, detur populo sanctorum Altissimi, cuius regnum regnum sempiternum est, et omnes reges servient ei et oboedient" ".</verse>
        <verse osisID='Dan.7.28'>Hucusque finis verbi. Ego Daniel multum cogitationibus meis conturbabar, et facies mea mutata est in me; verbum autem in corde meo conservavi.</verse>
      </chapter>
      <chapter osisID='Dan.8'>
        <verse osisID='Dan.8.1'>Anno tertio regni Balthasar regis visio apparuit mihi, ego Daniel, post id quod mihi apparuerat in principio.</verse>
        <verse osisID='Dan.8.2'>Vidi in visione, et factum est, dum viderem, eram in Susis castro, quod est in Elam provincia; vidi autem in visione esse me super rivum Ulai.</verse>
        <verse osisID='Dan.8.3'>Et levavi oculos meos et vidi: et ecce aries unus stabat ante rivum habens cornua et cornua excelsa et unum excelsius altero, et excelsius crescebat in postero.</verse>
        <verse osisID='Dan.8.4'>Vidi arietem cornibus ventilantem contra occidentem et contra aquilonem et contra meridiem, et omnes bestiae non poterant resistere ei neque liberari de manu eius; fecitque secundum voluntatem suam et magnificatus est.</verse>
        <verse osisID='Dan.8.5'>Et ego intellegebam: ecce autem hircus caprarum veniebat ab occidente super faciem totius terrae et non tangebat terram; porro hircus habebat cornu insigne inter oculos suos.</verse>
        <verse osisID='Dan.8.6'>Et venit usque ad arietem illum cornutum, quem videram stantem ante rivum, et cucurrit ad eum in impetu fortitudinis suae.</verse>
        <verse osisID='Dan.8.7'>Vidi eum appropinquantem prope arietem, et efferatus est in eum et percussit arietem et comminuit duo cornua eius, et non poterat aries resistere ei; cumque eum misisset in terram, conculcavit, et nemo quibat liberare arietem de manu eius.</verse>
        <verse osisID='Dan.8.8'>Hircus autem caprarum magnus factus est nimis; cumque crevisset, fractum est cornu magnum, et orta sunt quattuor cornua loco illius per quattuor ventos caeli.</verse>
        <verse osisID='Dan.8.9'>De uno autem ex eis egressum est cornu unum modicum et factum est grande contra meridiem et contra orientem et contra fortitudinem</verse>
        <verse osisID='Dan.8.10'>et magnificatum est usque ad fortitudinem caeli et deiecit de fortitudine et de stellis et conculcavit eas;</verse>
        <verse osisID='Dan.8.11'>et usque ad principem fortitudinis magnificatum est et ab eo tulit iuge sacrificium et deiecit locum sanctificationis eius.</verse>
        <verse osisID='Dan.8.12'>Militia autem data est contra iuge sacrificium propter peccata, et prostrata est veritas in terra; cornu autem fecit et prosperatum est.</verse>
        <verse osisID='Dan.8.13'>Et audivi unum de sanctis loquentem, et dixit unus sanctus alteri, nescio cui, loquenti: " Usquequo visio et iuge sacrificium et peccatum desolationis, quae facta est, et sanctuarium et fortitudo conculcabitur? .</verse>
        <verse osisID='Dan.8.14'>Et dixit ei: " Usque ad vesperam et mane, dies duo milia trecenti; et mundabitur sanctuarium ".</verse>
        <verse osisID='Dan.8.15'>Factum est autem cum viderem ego Daniel visionem et quaererem intellegentiam, ecce stetit in conspectu meo quasi species viri;</verse>
        <verse osisID='Dan.8.16'>et audivi vocem viri inter Ulai, et clamavit et ait: " Gabriel, fac intellegere istum visionem ".</verse>
        <verse osisID='Dan.8.17'>Et venit et stetit iuxta, ubi ego stabam; cumque venisset, pavens corrui in faciem meam, et ait ad me: "Intellege, fili hominis, quoniam in tempore finis complebitur visio ".</verse>
        <verse osisID='Dan.8.18'>Cumque loqueretur ad me, collapsus sum pronus in terram, et tetigit me et statuit me in gradu meo</verse>
        <verse osisID='Dan.8.19'>dixitque: " Ecce ego ostendam tibi, quae futura sint in novissimo maledictionis, quoniam in tempore erit finis.</verse>
        <verse osisID='Dan.8.20'>Aries, quem vidisti habere cornua, reges Medorum est atque Persarum;</verse>
        <verse osisID='Dan.8.21'>porro hircus caprarum rex Graecorum est, et cornu grande, quod erat inter oculos eius, ipse est rex primus.</verse>
        <verse osisID='Dan.8.22'>Quod autem, fracto illo, surrexerunt quattuor pro eo, quattuor regna de gente eius consurgent sed non in fortitudine eius.</verse>
        <verse osisID='Dan.8.23'>Et post regnum eorum, cum creverint iniquitate, consurget rex impudens facie et intellegens propositiones;</verse>
        <verse osisID='Dan.8.24'>et roborabitur fortitudo eius sed non in viribus suis, et supra quam credi potest universa vastabit et prosperabitur et faciet et interficiet robustos et populum sanctorum,</verse>
        <verse osisID='Dan.8.25'>et secundum sapientiam suam prosperabitur dolus in manu eius, et in corde suo magnificabitur et in tranquillitate occidet plurimos et contra principem principum consurget et sine manu conteretur.</verse>
        <verse osisID='Dan.8.26'>Et visio vespere et mane, quae dicta est, vera est; tu ergo signa visionem, quia post dies multos erit ".</verse>
        <verse osisID='Dan.8.27'>Et ego Daniel langui et aegrotavi per dies; cumque surrexissem, faciebam opera regis et stupebam ad visionem, et non erat qui intellegeret.</verse>
      </chapter>
      <chapter osisID='Dan.9'>
        <verse osisID='Dan.9.1'>In anno primo Darii filii Asueri de semine Medorum, qui impe ravit super regnum Chaldaeorum,</verse>
        <verse osisID='Dan.9.2'>anno uno regni eius, ego Daniel intellexi in libris numerum annorum, de quo factus est sermo Domini ad Ieremiam prophetam, ut complerentur desolationes Ierusalem, septuaginta anni;</verse>
        <verse osisID='Dan.9.3'>et posui faciem meam ad Dominum Deum meum, ut quaererem rogationem et deprecationem in ieiuniis, sacco et cinere.</verse>
        <verse osisID='Dan.9.4'>Et oravi Dominum Deum et confessus sum et dixi: Obsecro, Domine, Deus magne et terribilis, custodiens pactum et misericordiam diligentibus eum et custodientibus mandata eius;</verse>
        <verse osisID='Dan.9.5'>peccavimus, inique fecimus, impie egimus et recessimus et declinavimus a mandatis tuis ac iudiciis tuis;</verse>
        <verse osisID='Dan.9.6'>non oboedivimus servis tuis prophetis, qui locuti sunt in nomine tuo regibus nostris, principibus nostris, patribus nostris omnique populo terrae.</verse>
        <verse osisID='Dan.9.7'>Tibi, Domine, iustitia; nobis autem confusio faciei, sicut est hodie viro Iudae et habitatoribus Ierusalem et omni Israel, his qui prope sunt et his qui procul in universis terris, ad quas eiecisti eos propter iniquitates eorum, in quibus peccaverunt in te.</verse>
        <verse osisID='Dan.9.8'>Domine, nobis confusio faciei, regibus nostris, principibus nostris et patribus nostris, quia peccavimus tibi;</verse>
        <verse osisID='Dan.9.9'>Domino autem, Deo nostro, misericordia et propitiatio, quia recessimus a te.</verse>
        <verse osisID='Dan.9.10'>Et non audivimus vocem Domini Dei nostri, ut ambularemus in lege eius, quam posuit nobis per servos suos prophetas;</verse>
        <verse osisID='Dan.9.11'>et omnis Israel praevaricati sunt legem tuam et declinaverunt, ne audirent vocem tuam, et stillavit super nos maledictio et detestatio, quae scripta est in libro Moysis servi Dei, quia peccavimus ei.</verse>
        <verse osisID='Dan.9.12'>Et statuit sermones suos, quos locutus est super nos et super iudices nostros, qui iudicaverunt nos, ut superducerent in nos magnum malum, quale numquam fuit sub omni caelo, secundum quod factum est in Ierusalem.</verse>
        <verse osisID='Dan.9.13'>Sicut scriptum est in lege Moysis, omne malum hoc venit super nos, et non rogavimus faciem Domini Dei nostri, ut reverteremur ab iniquitatibus nostris et cogitaremus veritatem tuam.</verse>
        <verse osisID='Dan.9.14'>Et vigilavit Dominus super malitiam et adduxit eam super nos, quia iustus Dominus Deus noster in omnibus operibus suis, quae fecit; non enim audivimus vocem eius.</verse>
        <verse osisID='Dan.9.15'>Et nunc, Domine Deus noster, qui eduxisti populum tuum de terra Aegypti in manu forti et fecisti tibi nomen secundum diem hanc, peccavimus, iniquitatem fecimus,</verse>
        <verse osisID='Dan.9.16'>Domine, in omnem iustitiam tuam; avertatur, obsecro, ira tua et furor tuus a civitate tua Ierusalem et monte sancto tuo; propter peccata enim nostra et iniquitates patrum nostrorum Ierusalem et populus tuus in opprobrium sunt omnibus per circuitum nostrum.</verse>
        <verse osisID='Dan.9.17'>Nunc ergo exaudi, Deus noster, orationem servi tui et preces eius et ostende faciem tuam super sanctuarium tuum, quod desertum est, propter temetipsum.</verse>
        <verse osisID='Dan.9.18'>Inclina, Deus meus, aurem tuam et audi; aperi oculos tuos et vide desolationem nostram et civitatem, super quam invocatum est nomen tuum; neque enim in iustificationibus nostris prosternimus preces ante faciem tuam sed in miserationibus tuis multis.</verse>
        <verse osisID='Dan.9.19'>Exaudi, Domine! Placare, Domine! Attende et fac! Ne moreris propter temetipsum, Deus meus, quia nomen tuum invocatum est super civitatem et super populum tuum ".</verse>
        <verse osisID='Dan.9.20'>Cumque adhuc loquerer et orarem et confiterer peccata mea et peccata populi mei Israel et prosternerem preces meas in conspectu Dei mei pro monte sancto Dei mei,</verse>
        <verse osisID='Dan.9.21'>adhuc me loquente in oratione, ecce vir Gabriel, quem videram in visione principio, cito volans tetigit me in tempore sacrificii vespertini;</verse>
        <verse osisID='Dan.9.22'>et docuit me et locutus est mihi dixitque: "Daniel, nunc egressus sum, ut docerem te, et intellegeres.</verse>
        <verse osisID='Dan.9.23'>Ab exordio precum tuarum egressus est sermo; ego autem veni, ut indicarem, quia vir desideriorum es tu; ergo animadverte sermonem et intellege visionem.</verse>
        <verse osisID='Dan.9.24'>Septuaginta hebdomades decretae suntsuper populum tuum et super urbem sanctam tuam,ut consummetur praevaricatio,et finem accipiat peccatum,et deleatur iniquitas,et adducatur iustitia sempiterna,et impleatur visio et prophetes,et ungatur Sanctus sanctorum.</verse>
        <verse osisID='Dan.9.25'>Scito ergo et animadverte:ab exitu sermonisut iterum aedificetur Ierusalemusque ad christum ducem,hebdomades septem.Et hebdomades sexaginta duae erunt;et rursum aedificabitur platea et muriin angustia temporum.</verse>
        <verse osisID='Dan.9.26'>Et post hebdomades sexaginta duasoccidetur christus;et nihil erit ei.Et civitatem et sanctuarium dissipabitpopulus ducis venturi,et finis eius vastitas,et usque ad finem bellistatuta desolatio.</verse>
        <verse osisID='Dan.9.27'>Confirmabit autem pactum multishebdomade una;et in dimidio hebdomadideficiet hostia et sacrificium,et erit super alam abominationis vastator,et usquedum consummatio et decretumeffundantur super vastatorem ".</verse>
      </chapter>
      <chapter osisID='Dan.10'>
        <verse osisID='Dan.10.1'>Anno tertio Cyri regis Per sarum verbum revelatum est Danieli cognomento Baltassar, et verum verbum et acies magna; intellexitque sermonem, intellegentia enim fuit ei in visione.</verse>
        <verse osisID='Dan.10.2'>In diebus illis ego Daniel lugebam tribus hebdomadis dierum,</verse>
        <verse osisID='Dan.10.3'>panem desiderabilem non comedi, et caro et vinum non introierunt in os meum, sed neque unguento unctus sum, donec complerentur tres hebdomades dierum.</verse>
        <verse osisID='Dan.10.4'>Die autem vicesima et quarta mensis primi eram iuxta fluvium magnum, qui est Tigris,</verse>
        <verse osisID='Dan.10.5'>et levavi oculos meos et vidi: et ecce vir unus vestitus lineis, et renes eius accincti auro obryzo;</verse>
        <verse osisID='Dan.10.6'>et corpus eius quasi chrysolithus, et facies eius velut species fulgoris, et oculi eius ut lampas ardens, et brachia eius et, quae deorsum sunt usque ad pedes, quasi species aeris candentis, et vox sermonum eius ut vox multitudinis.</verse>
        <verse osisID='Dan.10.7'>Vidi autem ego Daniel solus visionem; porro viri, qui erant mecum, visionem non viderunt, sed terror nimius irruit super eos, et fugerunt in absconditum.</verse>
        <verse osisID='Dan.10.8'>Ego autem relictus solus vidi visionem grandem hanc, et non remansit in me fortitudo, sed et species mea immutata est in me usque ad dissipationem, nec habui quidquam virium.</verse>
        <verse osisID='Dan.10.9'>Et audivi vocem sermonum eius; et audiens vocem sermonum eius iacebam consternatus super faciem meam, et vultus meus haerebat terrae.</verse>
        <verse osisID='Dan.10.10'>Et ecce manus tetigit me et erexit me super genua mea et super palmas manuum mearum,</verse>
        <verse osisID='Dan.10.11'>et dixit ad me: " Daniel, vir desideriorum, intellege verba, quae ego loquor ad te, et sta in gradu tuo; nunc enim sum missus ad te ". Cumque dixisset mihi sermonem istum, steti tremens.</verse>
        <verse osisID='Dan.10.12'>Et ait ad me: " Noli metuere, Daniel, quia ex die primo, quo posuisti cor tuum ad intellegendum et ad humiliandum te in conspectu Dei tui, exaudita sunt verba tua; et ego veni propter sermones tuos.</verse>
        <verse osisID='Dan.10.13'>Princeps autem regni Persarum restitit mihi viginti et uno diebus; et ecce Michael, unus de principibus primis, venit in adiutorium meum; et ego remansi ibi iuxta regem Persarum.</verse>
        <verse osisID='Dan.10.14'>Veni autem, ut docerem te, quae ventura sunt populo tuo in novissimis diebus, quoniam adhuc visio in dies ".</verse>
        <verse osisID='Dan.10.15'>Cumque loqueretur mihi huiuscemodi verbis, deieci vultum meum ad terram et tacui.</verse>
        <verse osisID='Dan.10.16'>Et ecce quasi similitudo filiorum hominis tetigit labia mea; et aperiens os meum locutus sum et dixi ad eum, qui stabat contra me: " Domine mi, in visione angustiae venerunt super me, et nihil in me remansit virium.</verse>
        <verse osisID='Dan.10.17'>Et quomodo poterit servus domini mei loqui cum hoc domino meo? Nihil enim in me remansit virium, et halitus meus non remansit in me ".</verse>
        <verse osisID='Dan.10.18'>Rursum ergo tetigit me quasi visio hominis et confortavit me</verse>
        <verse osisID='Dan.10.19'>et dixit: "Noli timere, vir desideriorum; pax tibi, confortare et esto robustus ". Cumque loqueretur mecum, convalui et dixi: " Loquere, domine mi, quia confortasti me ".</verse>
        <verse osisID='Dan.10.20'>Et ait: " Numquid scis, quare venerim ad te? Et nunc revertar, ut proelier adversum principem Persarum. Et ego egrediar, et ecce princeps Graecorum veniens.</verse>
        <verse osisID='Dan.10.21'>Verumtamen annuntiabo tibi, quod expressum est in scriptura veritatis; et nemo est adiutor meus adversus hos, nisi Michael princeps vester.</verse>
      </chapter>
      <chapter osisID='Dan.11'>
        <verse osisID='Dan.11.1'>Ego autem ab anno primo Darii Medi astabam ei, ut confortaretur et roboraretur.</verse>
        <verse osisID='Dan.11.2'>Et nunc veritatem annuntiabo tibi: Ecce adhuc tres reges stabunt pro Perside, et quartus ditabitur opibus nimis super omnes et, cum invaluerit divitiis suis, concitabit omnia adversum regnum Graeciae.</verse>
        <verse osisID='Dan.11.3'>Surget vero rex fortis et dominabitur dominatione multa et faciet, quod placuerit ei;</verse>
        <verse osisID='Dan.11.4'>et cum steterit, conteretur regnum eius et dividetur in quattuor ventos caeli, sed non in posteros eius neque secundum potentiam illius, qua dominatus est; lacerabitur enim regnum eius etiam ad alios, exceptis his.</verse>
        <verse osisID='Dan.11.5'>Et confortabitur rex austri, et unus de principibus eius praevalebit super eum et dominabitur dominatione super dominationem eius.</verse>
        <verse osisID='Dan.11.6'>Et post finem annorum foederabuntur; filiaque regis austri veniet ad regem aquilonis facere amicitiam. Et non obtinebit fortitudinem brachii, nec stabit brachium eius; et tradetur ipsa, et qui adduxerunt eam, et adulescens eius, et qui confortabat eam in temporibus.</verse>
        <verse osisID='Dan.11.7'>Et stabit de germine radicum eius plantatio loco eius et veniet ad exercitum et ingredietur oppidum regis aquilonis; et faciet adversus eos et confortabitur.</verse>
        <verse osisID='Dan.11.8'>Insuper et deos eorum cum sculptilibus eorum et vasis pretiosis argenti et auri captivos ducet in Aegyptum: ipse per aliquot annos praevalebit adversus regem aquilonis.</verse>
        <verse osisID='Dan.11.9'>Et intrabit in regnum regis austri et revertetur ad terram suam.</verse>
        <verse osisID='Dan.11.10'>Filii autem eius provocabuntur et congregabunt multitudinem exercituum plurimorum; et veniet properans et inundans et revertetur et concitabitur et congredietur usque ad oppidum eius.</verse>
        <verse osisID='Dan.11.11'>Et provocabitur rex austri et egredietur et pugnabit adversus eum, adversus regem aquilonis; et praeparabit multitudinem nimiam, et dabitur multitudo in manu eius.</verse>
        <verse osisID='Dan.11.12'>Et tolletur multitudo, et exaltabitur cor eius, et deiciet multa milia, sed non praevalebit.</verse>
        <verse osisID='Dan.11.13'>Revertetur enim rex aquilonis et praeparabit multitudinem maiorem quam prius; et in fine temporum annorumque veniet properans cum exercitu magno et opibus nimis.</verse>
        <verse osisID='Dan.11.14'>Et in temporibus illis multi consurgent adversus regem austri, filii quoque praevaricatorum populi tui extollentur, ut impleant visionem, et corruent.</verse>
        <verse osisID='Dan.11.15'>Et veniet rex aquilonis et comportabit aggerem et capiet urbem munitissimam; et brachia austri non sustinebunt, et populo electorum eius non erit fortitudo ad resistendum.</verse>
        <verse osisID='Dan.11.16'>Et faciet veniens super eum iuxta placitum suum, et non erit qui stet contra faciem eius; et stabit in terra inclita, et consumptio in manu eius.</verse>
        <verse osisID='Dan.11.17'>Et ponet faciem suam, ut veniat ad tenendum universum regnum eius, et recta faciet cum eo et filiam feminarum dabit ei, ut evertat illud; et non stabit nec illius erit.</verse>
        <verse osisID='Dan.11.18'>Et convertet faciem suam ad insulas et capiet multas, et cessare faciet princeps opprobrium eius, et opprobrium eius convertetur in eum.</verse>
        <verse osisID='Dan.11.19'>Et convertet faciem suam ad oppida terrae suae et impinget et corruet, et non invenietur.</verse>
        <verse osisID='Dan.11.20'>Et stabit in loco eius, qui mittat exactorem in decus regni; et in paucis diebus conteretur, non in furore nec in proelio.</verse>
        <verse osisID='Dan.11.21'>Et stabit in loco eius despectus, et non tribuetur ei honor regius; et veniet clam et obtinebit regnum in fraudulentia.</verse>
        <verse osisID='Dan.11.22'>Et brachia pugnantis expugnabuntur a facie eius et conterentur; insuper et dux foederis.</verse>
        <verse osisID='Dan.11.23'>Et post amicitias, cum eo faciet dolum et ascendet et superabit in modico populo.</verse>
        <verse osisID='Dan.11.24'>In prosperitate uberes urbes ingredietur et faciet, quae non fecerunt patres eius et patres patrum eius: rapinas et praedam et divitias eorum dissipabit et contra oppida cogitationes inibit, et hoc usque ad tempus.</verse>
        <verse osisID='Dan.11.25'>Et concitabitur fortitudo eius et cor eius adversum regem austri in exercitu magno; et rex austri provocabitur ad bellum multis auxiliis et fortibus nimis, et non stabit, quia inibunt adversus eum consilia.</verse>
        <verse osisID='Dan.11.26'>Et comedentes panem cum eo conterent illum; exercitusque eius opprimetur, et cadent interfecti plurimi.</verse>
        <verse osisID='Dan.11.27'>Duorum quoque regum cor erit, ut malefaciant et ad mensam unam mendacium loquentur et non proficient, quia adhuc finis in aliud tempus.</verse>
        <verse osisID='Dan.11.28'>Et revertetur in terram suam cum opibus multis, et cor eius adversum testamentum sanctum; et faciet et revertetur in terram suam.</verse>
        <verse osisID='Dan.11.29'>Statuto tempore revertetur et veniet ad austrum, et non erit priori simile novissimum.</verse>
        <verse osisID='Dan.11.30'>Et venient super eum trieres, Romani; et percutietur et revertetur et indignabitur contra testamentum sanctum et faciet reverteturque et cogitabit adversum eos, qui dereliquerunt testamentum sanctum.</verse>
        <verse osisID='Dan.11.31'>Et brachia ex eo stabunt et polluent sanctuarium fortitudinis et auferent iuge sacrificium et dabunt abominationem vastatoris.</verse>
        <verse osisID='Dan.11.32'>Et impios in testamentum errare faciet fraudulenter; populus autem scientium Deum suum obtinebit et faciet.</verse>
        <verse osisID='Dan.11.33'>Et docti in populo docebunt plurimos; et ruent in gladio et in flamma et in captivitate et in rapina per dies.</verse>
        <verse osisID='Dan.11.34'>Cumque corruerint, sublevabuntur auxilio parvulo, et applicabuntur eis plurimi fraudulenter.</verse>
        <verse osisID='Dan.11.35'>Et de eruditis ruent, ut aliqui eorum conflentur et purgentur et dealbentur usque ad tempus praefinitum, quia adhuc aliud tempus erit.</verse>
        <verse osisID='Dan.11.36'>Et faciet iuxta voluntatem suam rex et elevabitur et magnificabitur adversus omnem deum et adversus Deum deorum loquetur magnifica et prosperabitur, donec compleatur iracundia; perpetrata quippe est definitio.</verse>
        <verse osisID='Dan.11.37'>Et deos patrum suorum non reputabit neque concupiscentiam feminarum nec quemquam deorum curabit, quia super universa magnificabit se;</verse>
        <verse osisID='Dan.11.38'>deum autem oppidorum in loco suo venerabitur et deum, quem ignoraverunt patres eius, colet auro et argento et lapide pretioso rebusque pretiosis</verse>
        <verse osisID='Dan.11.39'>et faciet adversus oppida munita cum deo alieno; qui cognoverit eum, multiplicabit gloriam eius et dabit eis potestatem in multis et terram dividet pretio.</verse>
        <verse osisID='Dan.11.40'>Et in tempore praefinito proeliabitur adversus eum rex austri, et quasi tempestas veniet contra illum rex aquilonis in curribus et in equitibus et in classe magna, et ingredietur terras et conteret et pertransiet.</verse>
        <verse osisID='Dan.11.41'>Et introibit in terram gloriosam, et multae corruent; hae autem solae salvabuntur de manu eius: Edom et Moab et principium filiorum Ammon.</verse>
        <verse osisID='Dan.11.42'>Et mittet manum suam in terras, et terra Aegypti non effugiet;</verse>
        <verse osisID='Dan.11.43'>et dominabitur thesaurorum auri et argenti et in omnibus pretiosis Aegypti, et Libyes et Aethiopes in vestigia eius transibunt.</verse>
        <verse osisID='Dan.11.44'>Et fama turbabit eum ab oriente et ab aquilone; et veniet in ira magna, ut conterat et interficiat plurimos,</verse>
        <verse osisID='Dan.11.45'>et figet tabernacula palatii sui inter maria super montem sanctum decoris; et veniet usque ad summitatem eius, et nemo auxiliabitur ei.</verse>
      </chapter>
      <chapter osisID='Dan.12'>
        <verse osisID='Dan.12.1'>In tempore autem illo con surget Michael, princeps magnus, qui stat pro filiis populi tui, et erit tempus angustiae, quale non fuit ab eo, quo gentes esse coeperunt, usque ad tempus illud. Et in tempore illo salvabitur populus tuus, omnis, qui inventus fuerit scriptus in libro.</verse>
        <verse osisID='Dan.12.2'>Et multi de his, qui dormiunt in terra pulveris, evigilabunt: alii in vitam aeternam, et alii in opprobrium sempiternum.</verse>
        <verse osisID='Dan.12.3'>Qui autem docti fuerint, fulgebunt quasi splendor firmamenti; et, qui ad iustitiam erudierint multos, quasi stellae in perpetuas aeternitates.</verse>
        <verse osisID='Dan.12.4'>Tu autem, Daniel, claude sermones et signa librum usque ad tempus finis; pertransibunt plurimi, et multiplex erit scientia ".</verse>
        <verse osisID='Dan.12.5'>Et vidi ego Daniel: et ecce duo alii stabant, unus hinc super ripam fluminis, et alius inde ex altera ripa fluminis.</verse>
        <verse osisID='Dan.12.6'>Et dixit viro, qui indutus erat lineis, qui stabat super aquas fluminis:  Usquequo finis horum mirabilium? ".</verse>
        <verse osisID='Dan.12.7'>Et audivi virum, qui indutus erat lineis, qui stabat super aquas fluminis, cum levasset dexteram et sinistram suam in caelum et iurasset per Viventem in aeternum: " Quia in tempus, tempora et dimidium temporis; et cum completa fuerit dispersio manus populi sancti, complebuntur universa haec ".</verse>
        <verse osisID='Dan.12.8'>Et ego audivi et non intellexi et dixi: " Domine mi, quid erit finis horum? ".</verse>
        <verse osisID='Dan.12.9'>Et ait: " Vade, Daniel, quia clausi sunt signatique sermones usque ad tempus praefinitum.</verse>
        <verse osisID='Dan.12.10'>Purificabuntur et dealbabuntur et probabuntur multi, et impie agent impii, neque intellegent omnes impii; porro docti intellegent.</verse>
        <verse osisID='Dan.12.11'>Et a tempore, cum ablatum fuerit iuge sacrificium, et posita fuerit abominatio vastatoris, dies mille ducenti nonaginta.</verse>
        <verse osisID='Dan.12.12'>Beatus, qui exspectat et pervenit usque ad dies mille trecentos triginta quinque.</verse>
        <verse osisID='Dan.12.13'>Tu autem vade ad finem et requiesce; et stabis in sorte tua in fine dierum ".Hucusque Daniel in Hebraeo volumine legimus. Cetera, quae sequuntur usque ad finem libri, de Theodotionis editione translata sunt).</verse>
      </chapter>
      <chapter osisID='Dan.13'>
        <verse osisID='Dan.13.1'>Et erat vir habitans in Ba bylone, et nomen eius Ioa chim;</verse>
        <verse osisID='Dan.13.2'>et accepit uxorem nomine Susannam, filiam Helciae, pulchram nimis et timentem Dominum;</verse>
        <verse osisID='Dan.13.3'>parentes enim illius, cum essent iusti, erudierunt filiam suam secundum legem Moysis.</verse>
        <verse osisID='Dan.13.4'>Erat autem Ioachim dives valde, et erat ei pomerium vicinum domui suae; et ad ipsum confluebant Iudaei, eo quod esset honorabilior omnium.</verse>
        <verse osisID='Dan.13.5'>Et constituti sunt de populo duo senes iudices in anno illo, de quibus locutus est Dominus quia egressa est iniquitas de Babylone a senibus iudicibus, qui videbantur regere populum.</verse>
        <verse osisID='Dan.13.6'>Isti frequentabant domum Ioachim, et veniebant ad eos omnes, qui habebant iudicia.</verse>
        <verse osisID='Dan.13.7'>Cum autem populus revertisset per meridiem, ingrediebatur Susanna et deambulabat in pomerio viri sui.</verse>
        <verse osisID='Dan.13.8'>Et videbant eam duo senes cotidie ingredientem et deambulantem et facti sunt in concupiscentia eius</verse>
        <verse osisID='Dan.13.9'>et everterunt sensum suum et declinaverunt oculos suos, ut non viderent caelum neque recordarentur iudiciorum iustorum.</verse>
        <verse osisID='Dan.13.10'>Erant ergo ambo vulnerati amore eius nec indicaverunt sibi vicissim dolorem suum;</verse>
        <verse osisID='Dan.13.11'>erubescebant enim indicare concupiscentiam suam, volentes concumbere cum ea.</verse>
        <verse osisID='Dan.13.12'>Et observabant cotidie sollicitius videre eam. Dixitque alter ad alterum:</verse>
        <verse osisID='Dan.13.13'>" Eamus domum, quia prandi hora est ". Et egressi recesserunt a se.</verse>
        <verse osisID='Dan.13.14'>Cumque revertissent, venerunt in unum et, sciscitantes ab invicem causam, confessi sunt concupiscentiam suam; et tunc in commune statuerunt tempus, quando eam possent invenire solam.</verse>
        <verse osisID='Dan.13.15'>Factum est autem, cum observarent diem aptum, ingressa est aliquando sicut heri et nudiustertius cum duabus solis puellis voluitque lavari in pomerio, aestus quippe erat.</verse>
        <verse osisID='Dan.13.16'>Et non erat ibi quisquam, praeter duos senes absconditos et contemplantes eam.</verse>
        <verse osisID='Dan.13.17'>Dixit ergo puellis: " Afferte mihi oleum et smegmata et ostia pomerii claudite, ut laver ".</verse>
        <verse osisID='Dan.13.18'>Et fecerunt, sicut praeceperat; clauseruntque ostia pomerii et egressae sunt per posticium, ut afferrent, quae iusserat; nesciebantque senes intus esse absconditos.</verse>
        <verse osisID='Dan.13.19'>Cum autem egressae essent puellae, surrexerunt duo senes et accurrerunt ad eam et dixerunt:</verse>
        <verse osisID='Dan.13.20'>" Ecce ostia pomerii clausa sunt, et nemo nos videt, et in concupiscentia tui sumus; quam ob rem assentire nobis et commiscere nobiscum.</verse>
        <verse osisID='Dan.13.21'>Quod si nolueris, dicemus testimonium contra te, quod fuerit tecum iuvenis et ob hanc causam emiseris puellas a te ".</verse>
        <verse osisID='Dan.13.22'>Ingemuit Susanna et ait: " Angustiae sunt mihi undique: si enim hoc egero, mors mihi est; si autem non egero, non effugiam manus vestras;</verse>
        <verse osisID='Dan.13.23'>sed melius mihi est absque opere incidere in manus vestras quam peccare in conspectu Domini ".</verse>
        <verse osisID='Dan.13.24'>Et exclamavit voce magna Susanna; exclamaverunt autem et senes adversus eam,</verse>
        <verse osisID='Dan.13.25'>et, cum cucurrisset unus, aperuit ostia pomerii.</verse>
        <verse osisID='Dan.13.26'>Cum ergo audissent clamorem in pomerio famuli domus, irruerunt per posticam, ut viderent quidnam esset ei.</verse>
        <verse osisID='Dan.13.27'>Postquam autem senes locuti sunt sermones suos, erubuerunt servi vehementer, quia numquam dictus fuerat sermo huiuscemodi de Susanna. Et factum est die crastina,</verse>
        <verse osisID='Dan.13.28'>cum venisset populus ad virum eius Ioachim, venerunt et duo presbyteri pleni iniqua cogitatione adversum Susannam, ut interficerent eam;</verse>
        <verse osisID='Dan.13.29'>et dixerunt coram populo: " Mittite ad Susannam, filiam Helciae, quae est uxor Ioachim "; et miserunt.</verse>
        <verse osisID='Dan.13.30'>Et venit cum parentibus et filiis et universis cognatis suis.</verse>
        <verse osisID='Dan.13.31'>Porro Susanna erat delicata nimis et pulchra specie.</verse>
        <verse osisID='Dan.13.32'>At iniqui illi iusserunt, ut discooperiretur - erat enim cooperta - ut satiarentur decore eius.</verse>
        <verse osisID='Dan.13.33'>Flebant igitur sui et omnes, qui videbant eam.</verse>
        <verse osisID='Dan.13.34'>Consurgentes autem duo presbyteri in medio populi, posuerunt manus super caput eius;</verse>
        <verse osisID='Dan.13.35'>quae flens suspexit ad caelum: erat enim cor eius fiduciam habens in Domino.</verse>
        <verse osisID='Dan.13.36'>Et dixerunt presbyteri: " Cum deambularemus in pomerio soli, ingressa est haec cum duabus puellis et clausit ostia pomerii et dimisit puellas;</verse>
        <verse osisID='Dan.13.37'>venitque ad eam adulescens, qui erat absconditus, et concubuit cum ea.</verse>
        <verse osisID='Dan.13.38'>Porro nos cum essemus in angulo pomerii, videntes iniquitatem cucurrimus ad eos et vidimus eos commisceri.</verse>
        <verse osisID='Dan.13.39'>Et illum quidem non quivimus comprehendere, quia fortior nobis erat et, apertis ostiis, exilivit.</verse>
        <verse osisID='Dan.13.40'>Hanc autem cum apprehendissemus, interrogavimus, quisnam esset adulescens, et noluit indicare nobis. Huius rei testes sumus ".</verse>
        <verse osisID='Dan.13.41'>Credidit eis multitudo quasi senibus populi et iudicibus, et condemnaverunt eam ad mortem.</verse>
        <verse osisID='Dan.13.42'>Exclamavit autem voce magna Susanna et dixit: " Deus aeterne, qui absconditorum es cognitor, qui nosti omnia antequam fiant,</verse>
        <verse osisID='Dan.13.43'>tu scis quoniam falsum contra me tulerunt testimonium; et ecce morior, cum nihil horum fecerim, quae isti malitiose composuerunt adversum me ".</verse>
        <verse osisID='Dan.13.44'>Exaudivit autem Dominus vocem eius.</verse>
        <verse osisID='Dan.13.45'>Cumque duceretur ad mortem, suscitavit Deus spiritum sanctum pueri iunioris, cuius nomen Daniel;</verse>
        <verse osisID='Dan.13.46'>et exclamavit voce magna: " Innocens ego sum a sanguine huius ".</verse>
        <verse osisID='Dan.13.47'>Et conversus omnis populus ad eum dixit: " Quis est iste sermo, quem tu locutus es? ".</verse>
        <verse osisID='Dan.13.48'>Qui cum staret in medio eorum, ait: " Sic fatui, filii Israel? Non iudicantes neque, quod verum est, cognoscentes, condemnastis filiam Israel!</verse>
        <verse osisID='Dan.13.49'>Revertimini ad iudicium, quia falsum testimonium locuti sunt adversum eam ".</verse>
        <verse osisID='Dan.13.50'>Reversus est ergo omnis populus cum festinatione, et dixerunt ei senes:  Veni et sede in medio nostrum et indica nobis, quia tibi dedit Deus honorem senectutis ".</verse>
        <verse osisID='Dan.13.51'>Et dixit ad eos Daniel: " Separate illos ab invicem procul, et diiudicabo eos ".</verse>
        <verse osisID='Dan.13.52'>Cum ergo divisi essent alter ab altero, vocavit unum de eis et dixit ad eum: " Inveterate dierum malorum, nunc venerunt peccata tua, quae operabaris prius,</verse>
        <verse osisID='Dan.13.53'>iudicans iudicia iniusta, innocentes opprimens et dimittens noxios, dicente Domino: "Innocentem et iustum non interficies".</verse>
        <verse osisID='Dan.13.54'>Nunc ergo, si vidisti eam, dic sub qua arbore videris eos loquentes sibi ". Qui ait: " Sub schino ".</verse>
        <verse osisID='Dan.13.55'>Dixit autem Daniel: " Recte mentitus es in caput tuum; ecce enim angelus Dei, accepta sententia a Deo, scindet te medium ".</verse>
        <verse osisID='Dan.13.56'>Et amoto eo, iussit adduci alium et dixit ei: " Semen Chanaan et non Iudae, species decepit te, et concupiscentia subvertit cor tuum.</verse>
        <verse osisID='Dan.13.57'>Sic faciebatis filiabus Israel, et illae timentes loquebantur vobis, sed non filia Iudae sustinuit iniquitatem vestram.</verse>
        <verse osisID='Dan.13.58'>Nunc ergo dic mihi sub qua arbore comprehenderis eos colloquentes sibi .Qui ait: " Sub prino ".</verse>
        <verse osisID='Dan.13.59'>Dixit autem ei Daniel: " Recte mentitus es et tu in caput tuum; manet enim angelus Dei, gladium habens, ut secet te medium et interficiat vos ".</verse>
        <verse osisID='Dan.13.60'>Exclamavit itaque omnis coetus voce magna et benedixerunt Deo, qui salvat sperantes in se.</verse>
        <verse osisID='Dan.13.61'>Et consurrexerunt adversum duos presbyteros - convicerat enim eos Daniel ex ore suo falsum dixisse testimonium - feceruntque eis, sicut male egerant adversum proximum,</verse>
        <verse osisID='Dan.13.62'>ut facerent secundum legem Moysis; et interfecerunt eos, et salvatus est sanguis innoxius in die illa.</verse>
        <verse osisID='Dan.13.63'>Helcias autem et uxor eius laudaverunt Deum pro filia sua Susanna, cum Ioachim marito eius et cognatis omnibus, quia non esset inventa in ea res turpis.</verse>
        <verse osisID='Dan.13.64'>Daniel autem factus est magnus in conspectu populi a die illa et deinceps.</verse>
      </chapter>
      <chapter osisID='Dan.14'>
        <verse osisID='Dan.14.1'>Et rex Astyages appositus est ad patres suos, et suscepit Cyrus Perses regnum eius.</verse>
        <verse osisID='Dan.14.2'>Erat autem Daniel conviva regis et honoratus super omnes amicos eius.</verse>
        <verse osisID='Dan.14.3'>Erat quoque idolum nomine Bel apud Babylonios, ct impendebantur in eo per dies singulos similae artabae duodecim et oves quadraginta vinique metretae sex.</verse>
        <verse osisID='Dan.14.4'>Rex quoque colebat eum et ibat per singulos dies adorare eum; porro Daniel adorabat Deum suum. Dixitque ei rex: " Quare non adoras Bel? ".</verse>
        <verse osisID='Dan.14.5'>Qui respondens ait ei: " Quia non colo idola manufacta sed viventem Deum, qui creavit caelum et terram et habet potestatem omnis carnis ".</verse>
        <verse osisID='Dan.14.6'>Et dixit ad eum rex: "Non tibi videtur esse Bel vivens deus? An non vides, quanta comedat et bibat cotidie? ".</verse>
        <verse osisID='Dan.14.7'>Et ait Daniel arridens: " Ne erres, rex; iste enim intrinsecus luteus est et forinsecus aereus, neque comedit neque bibit aliquando ".</verse>
        <verse osisID='Dan.14.8'>Et iratus rex vocavit sacerdotes eius et ait eis: " Nisi dixeritis mihi, quis est qui comedat impensas has, moriemini;</verse>
        <verse osisID='Dan.14.9'>si autem ostenderitis quoniam Bel comedat haec, morietur Daniel, quia blasphemavit in Bel ". Et dixit Daniel regi: " Fiat iuxta verbum tuum ".</verse>
        <verse osisID='Dan.14.10'>Erant autem sacerdotes Bel septuaginta, exceptis uxoribus et parvulis et filiis. Et venit rex cum Daniele in templum Belis.</verse>
        <verse osisID='Dan.14.11'>Et dixerunt sacerdotes Belis: " Ecce nos egredimur foras; et tu, rex, affer escas et vinum miscens pone et claude ostium et signa anulo tuo;</verse>
        <verse osisID='Dan.14.12'>et, cum ingressus fueris mane, nisi inveneris omnia comesta a Bel, morte moriemur, vel Daniel, qui mentitus est adversum nos ".</verse>
        <verse osisID='Dan.14.13'>Contemnebant autem, quia fecerant sub mensa absconditum introitum et per illum ingrediebantur semper et devorabant ea.</verse>
        <verse osisID='Dan.14.14'>Factum est igitur, postquam egressi sunt illi, et rex posuit cibos ante Bel; et praecepit Daniel pueris suis, et attulerunt cinerem et cribraverunt per totum templum coram rege solo et egressi clauserunt ostium et signantes anulo regis abierunt.</verse>
        <verse osisID='Dan.14.15'>Sacerdotes autem ingressi sunt nocte iuxta consuetudinem suam et uxores et filii eorum et comederunt omnia et biberunt.</verse>
        <verse osisID='Dan.14.16'>Surrexit autem rex primo diluculo, et Daniel cum eo;</verse>
        <verse osisID='Dan.14.17'>et ait rex: " Salvane sunt signa, Daniel? ". Qui respondit: " Salva, rex ".</verse>
        <verse osisID='Dan.14.18'>Statimque cum aperuisset ostium, intuitus rex mensam, exclamavit voce magna: " Magnus es, Bel, et non est apud te dolus quisquam ".</verse>
        <verse osisID='Dan.14.19'>Et risit Daniel et tenuit regem, ne ingrederetur intro, et dixit: " Ecce pavimentum; animadverte, cuius vestigia sunt haec ".</verse>
        <verse osisID='Dan.14.20'>Et dixit rex: " Video vestigia virorum et mulierum et infantium ". Et iratus est rex.</verse>
        <verse osisID='Dan.14.21'>Tunc apprehendit sacerdotes et uxores et filios eorum, et ostenderunt ei abscondita ostiola, per quae ingrediebantur et consumebant, quae erant super mensam.</verse>
        <verse osisID='Dan.14.22'>Occidit ergo illos rex et tradidit Bel in potestate Danieli, qui subvertit eum et templum eius.</verse>
        <verse osisID='Dan.14.23'>Et erat draco magnus, et colebant eum Babylonii.</verse>
        <verse osisID='Dan.14.24'>Et dixit rex Danieli: " Non potes dicere quia iste non sit deus vivens; adora ergo eum ".</verse>
        <verse osisID='Dan.14.25'>Dixitque Daniel: " Dominum Deum meum adoro, quia ipse est Deus vivens.</verse>
        <verse osisID='Dan.14.26'>Tu autem, rex, da mihi potestatem, et interficiam draconem absque gladio et fuste ". Et ait rex: " Do tibi ".</verse>
        <verse osisID='Dan.14.27'>Tulit ergo Daniel picem et adipem et pilos et coxit pariter; fecitque massas et dedit in os draconis et, cum comedisset, diruptus est draco. Et dixit: " Ecce quae colebatis ".</verse>
        <verse osisID='Dan.14.28'>Cum audissent Babylonii, indignati sunt vehementer et congregati adversum regem dixerunt: "Iudaeus factus est rex; Bel destruxit, draconem interfecit et sacerdotes occidit ".</verse>
        <verse osisID='Dan.14.29'>Et dixerunt, cum venissent ad regem: " Trade nobis Danielem; alioquin interficiemus te et domum tuam ".</verse>
        <verse osisID='Dan.14.30'>Vidit ergo rex quod irruerent in eum vehementer et, necessitate compulsus, tradidit eis Danielem.</verse>
        <verse osisID='Dan.14.31'>Qui miserunt eum in lacum leonum, et erat ibi diebus sex.</verse>
        <verse osisID='Dan.14.32'>Porro in lacu erant septem leones, et dabantur eis cotidie duo corpora et duae oves; et tunc non data sunt eis, ut devorarent Danielem.</verse>
        <verse osisID='Dan.14.33'>Erat autem Abacuc propheta in Iudaea et ipse coxerat pulmentum et intriverat panes in alveolo et ibat in campum, ut ferret messoribus.</verse>
        <verse osisID='Dan.14.34'>Dixitque angelus Domini ad Abacuc: " Fer prandium, quod habes, in Babylonem Danieli, qui est in lacu leonum ".</verse>
        <verse osisID='Dan.14.35'>Et dixit Abacuc: " Domine, Babylonem non vidi et lacum nescio ".</verse>
        <verse osisID='Dan.14.36'>Et apprehendit eum angelus Domini in vertice eius et portavit eum capillo capitis sui posuitque eum in Babylone supra lacum in impetu spiritus sui.</verse>
        <verse osisID='Dan.14.37'>Et clamavit Abacuc dicens: " Daniel, Daniel, tolle prandium, quod misit tibi Deus ".</verse>
        <verse osisID='Dan.14.38'>Et ait Daniel: "Recordatus es enim mei, Deus, et non dereliquisti diligentes te ".</verse>
        <verse osisID='Dan.14.39'>Surgensque Daniel comedit. Porro angelus Dei restituit Abacuc confestim in loco suo.</verse>
        <verse osisID='Dan.14.40'>Venit ergo rex die septima, ut lugeret Danielem; et venit ad lacum et introspexit, et ecce Daniel sedens.</verse>
        <verse osisID='Dan.14.41'>Et exclamavit rex voce magna dicens: "Magnus es, Domine, Deus Danielis, et non est alius praeter te ".</verse>
        <verse osisID='Dan.14.42'>Porro illos, qui perditionis eius causa fuerant, intromisit in lacum; et devorati sunt in momento coram eo.</verse>
      </chapter>
    </div></osisText>
</osis>