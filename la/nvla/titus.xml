<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='nvla' xml:lang='la'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='nvla'>
        <title>Nova Vulgata</title>
        <contributor>EDUARDUS SCHICK eps. Praeses Pontificiae Commissionis pro Nova Vulgata editione</contributor>
        <creator/>
        <creator role='encoder'>ZefToOsis 1.0.0</creator>
        <subject>SACRED SCRIPTURE</subject>
        <date>2009-01-23</date>
        <description>Nova Vulgata, the official Latin version of the Bible, and delineation of biblical texts for use in the Roman Liturgy</description>
        <publisher>FREE BIBLE SOFTWARE GROUP</publisher>
        <type type='OSIS'>Bible</type>
        <identifier type='OSIS'>nvla</identifier>
        <source>http://www.vatican.va/archive/bible/nova_vulgata/documents/nova-vulgata_index_lt.html</source>
        <language type='IETF'>la</language>
        <relation/>
        <coverage>It was meant to be the translation for what was foreseen as a reformed Latin liturgy</coverage>
        <rights>Johannes Paul II</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Titus'>
      <chapter osisID='Titus.1'>
        <verse osisID='Titus.1.1'>Paulus servus Dei, apostolus autem Iesu Christi secundum fi dem electorum Dei et agnitionem veritatis, quae secundum pietatem est</verse>
        <verse osisID='Titus.1.2'>in spem vitae aeternae, quam promisit, qui non mentitur, Deus ante tempora saecularia;</verse>
        <verse osisID='Titus.1.3'>manifestavit autem temporibus suis verbum suum in praedicatione, quae credita est mihi secundum praeceptum salvatoris nostri Dei,</verse>
        <verse osisID='Titus.1.4'>Tito germano filio secundum communem fidem: gratia et pax a Deo Patre et Christo Iesu salvatore nostro.</verse>
        <verse osisID='Titus.1.5'>Huius rei gratia reliqui te Cretae, ut ea, quae desunt, corrigas et constituas per civitates presbyteros, sicut ego tibi disposui,</verse>
        <verse osisID='Titus.1.6'>si quis sine crimine est, unius uxoris vir, filios habens fideles, non in accusatione luxuriae aut non subiectos.</verse>
        <verse osisID='Titus.1.7'>Oportet enim episcopum sine crimine esse sicut Dei dispensatorem, non superbum, non iracundum, non vinolentum, non percussorem, non turpis lucri cupidum,</verse>
        <verse osisID='Titus.1.8'>sed hospitalem, benignum, sobrium, iustum, sanctum, continentem,</verse>
        <verse osisID='Titus.1.9'>amplectentem eum, qui secundum doctrinam est, fidelem sermonem, ut potens sit et exhortari in doctrina sana et eos, qui contradicunt, arguere.</verse>
        <verse osisID='Titus.1.10'>Sunt enim multi et non subiecti, vaniloqui et seductores, maxime qui de circumcisione sunt,</verse>
        <verse osisID='Titus.1.11'>quibus oportet silentium imponere, quia universas domos subvertunt docentes, quae non oportet, turpis lucri gratia.</verse>
        <verse osisID='Titus.1.12'>Dixit quidam ex illis, proprius ipsorum propheta: " Cretenses semper mendaces, malae bestiae, ventres pigri ".</verse>
        <verse osisID='Titus.1.13'>Testimonium hoc verum est. Quam ob causam increpa illos dure, ut sani sint in fide,</verse>
        <verse osisID='Titus.1.14'>non intendentes Iudaicis fabulis et mandatis hominum aversantium veritatem.</verse>
        <verse osisID='Titus.1.15'>Omnia munda mundis; coinquinatis autem et infidelibus nihil mundum, sed inquinatae sunt eorum et mens et conscientia.</verse>
        <verse osisID='Titus.1.16'>Confitentur se nosse Deum, factis autem negant, cum sunt abominati et inoboedientes et ad omne opus bonum reprobi.</verse>
      </chapter>
      <chapter osisID='Titus.2'>
        <verse osisID='Titus.2.1'>Tu autem loquere, quae decent sanam doctrinam.</verse>
        <verse osisID='Titus.2.2'>Senes, ut sobrii sint, pudici, prudentes, sani fide, dilectione, patientia.</verse>
        <verse osisID='Titus.2.3'>Anus similiter in habitu sanctae, non criminatrices, non vino multo deditae, bene docentes,</verse>
        <verse osisID='Titus.2.4'>ut prudentiam doceant adulescentulas, ut viros suos ament, filios diligant,</verse>
        <verse osisID='Titus.2.5'>prudentes sint, castae, domus curam habentes, benignae, subditae suis viris, ut non blasphemetur verbum Dei.</verse>
        <verse osisID='Titus.2.6'>Iuvenes similiter hortare, ut sobrii sint.</verse>
        <verse osisID='Titus.2.7'>In omnibus teipsum praebens exemplum bonorum operum, in doctrina integritatem, gravitatem,</verse>
        <verse osisID='Titus.2.8'>in verbo sano irreprehensibilem, ut is, qui ex adverso est, vereatur, nihil habens malum dicere de nobis.</verse>
        <verse osisID='Titus.2.9'>Servos dominis suis subditos esse in omnibus, placentes esse, non contradicentes,</verse>
        <verse osisID='Titus.2.10'>non fraudantes, sed omnem fidem bonam ostendentes, ut doctrinam salutaris nostri Dei ornent in omnibus.</verse>
        <verse osisID='Titus.2.11'>Apparuit enim gratia Dei salutaris omnibus hominibus</verse>
        <verse osisID='Titus.2.12'>erudiens nos, ut abnegantes impietatem et saecularia desideria sobrie et iuste et pie vivamus in hoc saeculo,</verse>
        <verse osisID='Titus.2.13'>exspectantes beatam spem et adventum gloriae magni Dei et salvatoris nostri Iesu Christi;</verse>
        <verse osisID='Titus.2.14'>qui dedit semetipsum pro nobis, ut nos redimeret ab omni iniquitate et mundaret sibi populum peculiarem, sectatorem bonorum operum.</verse>
        <verse osisID='Titus.2.15'>Haec loquere et exhortare et argue cum omni imperio. Nemo te contemnat!</verse>
      </chapter>
      <chapter osisID='Titus.3'>
        <verse osisID='Titus.3.1'>Admone illos principibus, pote statibus subditos esse, dicto oboedire, ad omne opus bonum paratos esse,</verse>
        <verse osisID='Titus.3.2'>neminem blasphemare, non litigiosos esse, modestos, omnem ostendentes mansuetudinem ad omnes homines.</verse>
        <verse osisID='Titus.3.3'>Eramus enim et nos aliquando insipientes, inoboedientes, errantes, servientes concupiscentiis et voluptatibus variis, in malitia et invidia agentes, odibiles, odientes invicem.</verse>
        <verse osisID='Titus.3.4'>Cum autem benignitas et humanitas apparuit salvatoris nostri Dei,</verse>
        <verse osisID='Titus.3.5'>non ex operibus iustitiae, quae fecimus nos, sed secundum suam misericordiam salvos nos fecit per lavacrum regenerationis et renovationis Spiritus Sancti,</verse>
        <verse osisID='Titus.3.6'>quem effudit super nos abunde per Iesum Christum salvatorem nostrum,</verse>
        <verse osisID='Titus.3.7'>ut iustificati gratia ipsius heredes simus secundum spem vitae aeternae.</verse>
        <verse osisID='Titus.3.8'>Fidelis sermo, et volo te de his confirmare, ut curent bonis operibus praeesse, qui crediderunt Deo. Haec sunt bona et utilia hominibus;</verse>
        <verse osisID='Titus.3.9'>stultas autem quaestiones et genealogias et contentiones et pugnas circa legem devita, sunt enim inutiles et vanae.</verse>
        <verse osisID='Titus.3.10'>Haereticum hominem post unam et secundam correptionem devita,</verse>
        <verse osisID='Titus.3.11'>sciens quia subversus est, qui eiusmodi est, et delinquit, proprio iudicio condemnatus.</verse>
        <verse osisID='Titus.3.12'>Cum misero ad te Artemam aut Tychicum, festina ad me venire Nicopolim; ibi enim statui hiemare.</verse>
        <verse osisID='Titus.3.13'>Zenam legis peritum et Apollo sollicite instrue, ut nihil illis desit.</verse>
        <verse osisID='Titus.3.14'>Discant autem et nostri bonis operibus praeesse ad usus necessarios, ut non sint infructuosi.</verse>
        <verse osisID='Titus.3.15'>Salutant te, qui mecum sunt, omnes. Saluta, qui nos amant in fide.Gratia cum omnibus vobis.</verse>
      </chapter>
    </div></osisText>
</osis>