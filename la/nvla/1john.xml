<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='nvla' xml:lang='la'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='nvla'>
        <title>Nova Vulgata</title>
        <contributor>EDUARDUS SCHICK eps. Praeses Pontificiae Commissionis pro Nova Vulgata editione</contributor>
        <creator/>
        <creator role='encoder'>ZefToOsis 1.0.0</creator>
        <subject>SACRED SCRIPTURE</subject>
        <date>2009-01-23</date>
        <description>Nova Vulgata, the official Latin version of the Bible, and delineation of biblical texts for use in the Roman Liturgy</description>
        <publisher>FREE BIBLE SOFTWARE GROUP</publisher>
        <type type='OSIS'>Bible</type>
        <identifier type='OSIS'>nvla</identifier>
        <source>http://www.vatican.va/archive/bible/nova_vulgata/documents/nova-vulgata_index_lt.html</source>
        <language type='IETF'>la</language>
        <relation/>
        <coverage>It was meant to be the translation for what was foreseen as a reformed Latin liturgy</coverage>
        <rights>Johannes Paul II</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='1John'>
      <chapter osisID='1John.1'>
        <verse osisID='1John.1.1'>Quod fuit ab initio, quod audi vimus, quod vidimus oculis no stris, quod perspeximus, et manus nostrae contrectaverunt de verbo vitae</verse>
        <verse osisID='1John.1.2'>- et vita apparuit, et vidimus et testamur et annuntiamus vobis vitam aeternam, quae erat coram Patre et apparuit nobis -</verse>
        <verse osisID='1John.1.3'>quod vidimus et audivimus, annuntiamus et vobis, ut et vos communionem habeatis nobiscum. Communio autem nostra est cum Patre et cum Filio eius Iesu Christo.</verse>
        <verse osisID='1John.1.4'>Et haec scribimus nos, ut gaudium nostrum sit plenum.</verse>
        <verse osisID='1John.1.5'>Et haec est annuntiatio, quam audivimus ab eo et annuntiamus vobis, quoniam Deus lux est, et tenebrae in eo non sunt ullae.</verse>
        <verse osisID='1John.1.6'>Si dixerimus quoniam communionem habemus cum eo, et in tenebris ambulamus, mentimur et non facimus veritatem;</verse>
        <verse osisID='1John.1.7'>si autem in luce ambulemus, sicut ipse est in luce, communionem habemus ad invicem, et sanguis Iesu Filii eius mundat nos ab omni peccato.</verse>
        <verse osisID='1John.1.8'>Si dixerimus quoniam peccatum non habemus, nosmetipsos seducimus, et veritas in nobis non est.</verse>
        <verse osisID='1John.1.9'>Si confiteamur peccata nostra, fidelis est et iustus, ut remittat nobis peccata et emundet nos ab omni iniustitia.</verse>
        <verse osisID='1John.1.10'>Si dixerimus quoniam non peccavimus, mendacem facimus eum, et verbum eius non est in nobis.</verse>
      </chapter>
      <chapter osisID='1John.2'>
        <verse osisID='1John.2.1'>Filioli mei, haec scribo vobis, ut non peccetis. Sed si quis pecca verit, advocatum habemus ad Patrem, Iesum Christum iustum;</verse>
        <verse osisID='1John.2.2'>et ipse est propitiatio pro peccatis nostris, non pro nostris autem tantum sed etiam pro totius mundi.</verse>
        <verse osisID='1John.2.3'>Et in hoc cognoscimus quoniam novimus eum: si mandata eius servemus.</verse>
        <verse osisID='1John.2.4'>Qui dicit: " Novi eum ", et mandata eius non servat, mendax est, et in isto veritas non est;</verse>
        <verse osisID='1John.2.5'>qui autem servat verbum eius, vere in hoc caritas Dei consummata est. In hoc cognoscimus quoniam in ipso sumus.</verse>
        <verse osisID='1John.2.6'>Qui dicit se in ipso manere, debet, sicut ille ambulavit, et ipse ambulare.</verse>
        <verse osisID='1John.2.7'>Carissimi, non mandatum novum scribo vobis sed mandatum vetus, quod habuistis ab initio: mandatum vetus est verbum, quod audistis.</verse>
        <verse osisID='1John.2.8'>Verumtamen mandatum novum scribo vobis, quod est verum in ipso et in vobis, quoniam tenebrae transeunt, et lumen verum iam lucet.</verse>
        <verse osisID='1John.2.9'>Qui dicit se in luce esse, et fratrem suum odit, in tenebris est usque adhuc.</verse>
        <verse osisID='1John.2.10'>Qui diligit fratrem suum, in lumine manet, et scandalum ei non est;</verse>
        <verse osisID='1John.2.11'>qui autem odit fratrem suum, in tenebris est et in tenebris ambulat et nescit quo vadat, quoniam tenebrae obcaecaverunt oculos eius.</verse>
        <verse osisID='1John.2.12'>Scribo vobis, filioli: Remissa sunt vobis peccata propter nomen eius.</verse>
        <verse osisID='1John.2.13'>Scribo vobis, patres: Nostis eum, qui ab initio est. Scribo vobis, adulescentes: Vicistis Malignum.</verse>
        <verse osisID='1John.2.14'>Scripsi vobis, parvuli: Nostis Patrem. Scripsi vobis, patres: Nostis eum, qui ab initio est. Scripsi vobis, adulescentes: Fortes estis, et verbum Dei in vobis manet, et vicistis Malignum.</verse>
        <verse osisID='1John.2.15'>Nolite diligere mundum neque ea, quae in mundo sunt. Si quis diligit mundum, non est caritas Patris in eo;</verse>
        <verse osisID='1John.2.16'>quoniam omne, quod est in mundo, concupiscentia carnis et concupiscentia oculorum et iactantia divitiarum, non est ex Patre, sed ex mundo est.</verse>
        <verse osisID='1John.2.17'>Et mundus transit, et concupiscentia eius; qui autem facit voluntatem Dei, manet in aeternum.</verse>
        <verse osisID='1John.2.18'>Filioli, novissima hora est; et sicut audistis quia antichristus venit, ita nunc antichristi multi adsunt, unde cognoscimus quoniam novissima hora est.</verse>
        <verse osisID='1John.2.19'>Ex nobis prodierunt, sed non erant ex nobis, nam si fuissent ex nobis, permansissent nobiscum; sed ut manifestaretur quoniam illi omnes non sunt ex nobis.</verse>
        <verse osisID='1John.2.20'>Sed vos unctionem habetis a Sancto et scitis omnes.</verse>
        <verse osisID='1John.2.21'>Non scripsi vobis quasi nescientibus veritatem sed quasi scientibus eam, et quoniam omne mendacium ex veritate non est.</verse>
        <verse osisID='1John.2.22'>Quis est mendax, nisi is qui negat quoniam Iesus est Christus? Hic est antichristus, qui negat Patrem et Filium.</verse>
        <verse osisID='1John.2.23'>Omnis, qui negat Filium, nec Patrem habet; qui confitetur Filium, et Patrem habet.</verse>
        <verse osisID='1John.2.24'>Vos, quod audistis ab initio, in vobis permaneat; si in vobis permanserit, quod ab initio audistis, et vos in Filio et in Patre manebitis.</verse>
        <verse osisID='1John.2.25'>Et haec est repromissio, quam ipse pollicitus est nobis: vitam aeternam.</verse>
        <verse osisID='1John.2.26'>Haec scripsi vobis de eis, qui seducunt vos.</verse>
        <verse osisID='1John.2.27'>Et vos, unctionem, quam accepistis ab eo, manet in vobis, et non necesse habetis, ut aliquis doceat vos; sed sicut unctio ipsius docet vos de omnibus, et verum est, et non est mendacium, et, sicut docuit vos, manetis in eo.</verse>
        <verse osisID='1John.2.28'>Et nunc, filioli, manete in eo, ut, cum apparuerit, habeamus fiduciam et non confundamur ab eo in adventu eius.</verse>
        <verse osisID='1John.2.29'>Si scitis quoniam iustus est, scitote quoniam et omnis, qui facit iustitiam, ex ipso natus est.</verse>
      </chapter>
      <chapter osisID='1John.3'>
        <verse osisID='1John.3.1'>Videte qualem caritatem dedit nobis Pater, ut filii Dei nomine mur, et sumus! Propter hoc mundus non cognoscit nos, quia non cognovit eum.</verse>
        <verse osisID='1John.3.2'>Carissimi, nunc filii Dei sumus, et nondum manifestatum est quid erimus; scimus quoniam, cum ipse apparuerit, similes ei erimus, quoniam videbimus eum, sicuti est.</verse>
        <verse osisID='1John.3.3'>Et omnis, qui habet spem hanc in eo, purificat se, sicut ille purus est.</verse>
        <verse osisID='1John.3.4'>Omnis, qui facit peccatum, et iniquitatem facit, quia peccatum est iniquitas.</verse>
        <verse osisID='1John.3.5'>Et scitis quoniam ille apparuit, ut peccata tolleret, et peccatum in eo non est.</verse>
        <verse osisID='1John.3.6'>Omnis, qui in eo manet, non peccat; omnis, qui peccat, non vidit eum nec novit eum.</verse>
        <verse osisID='1John.3.7'>Filioli, nemo vos seducat. Qui facit iustitiam, iustus est, sicut ille iustus est;</verse>
        <verse osisID='1John.3.8'>qui facit peccatum, ex Diabolo est, quoniam a principio Diabolus peccat. Propter hoc apparuit Filius Dei, ut dissolvat opera Diaboli.</verse>
        <verse osisID='1John.3.9'>Omnis, qui natus est ex Deo, peccatum non facit, quoniam semen ipsius in eo manet; et non potest peccare, quoniam ex Deo natus est.</verse>
        <verse osisID='1John.3.10'>In hoc manifesti sunt filii Dei et filii Diaboli: omnis, qui non facit iustitiam, non est ex Deo, et qui non diligit fratrem suum.</verse>
        <verse osisID='1John.3.11'>Quoniam haec est annuntiatio, quam audistis ab initio, ut diligamus alterutrum.</verse>
        <verse osisID='1John.3.12'>Non sicut Cain: ex Maligno erat et occidit fratrem suum. Et propter quid occidit eum? Quoniam opera eius maligna erant, fratris autem eius iusta.</verse>
        <verse osisID='1John.3.13'>Nolite mirari, fratres, si odit vos mundus.</verse>
        <verse osisID='1John.3.14'>Nos scimus quoniam transivimus de morte in vitam, quoniam diligimus fratres; qui non diligit, manet in morte.</verse>
        <verse osisID='1John.3.15'>Omnis, qui odit fratrem suum, homicida est, et scitis quoniam omnis homicida non habet vitam aeternam in semetipso manentem.</verse>
        <verse osisID='1John.3.16'>In hoc novimus caritatem, quoniam ille pro nobis animam suam posuit; et nos debemus pro fratribus animas ponere.</verse>
        <verse osisID='1John.3.17'>Qui habuerit substantiam mundi et viderit fratrem suum necesse habere et clauserit viscera sua ab eo, quomodo caritas Dei manet in eo?</verse>
        <verse osisID='1John.3.18'>Filioli, non diligamus verbo nec lingua sed in opere et veritate.</verse>
        <verse osisID='1John.3.19'>In hoc cognoscemus quoniam ex veritate sumus, et in conspectu eius placabimus corda nostra,</verse>
        <verse osisID='1John.3.20'>quoniam si reprehenderit nos cor, maior est Deus corde nostro et cognoscit omnia.</verse>
        <verse osisID='1John.3.21'>Carissimi, si cor nostrum non reprehenderit nos, fiduciam habemus ad Deum</verse>
        <verse osisID='1John.3.22'>et, quodcumque petierimus, accipimus ab eo, quoniam mandata eius custodimus et ea, quae sunt placita coram eo, facimus.</verse>
        <verse osisID='1John.3.23'>Et hoc est mandatum eius, ut credamus nomini Filii eius Iesu Christi et diligamus alterutrum, sicut dedit mandatum nobis.</verse>
        <verse osisID='1John.3.24'>Et, qui servat mandata eius, in ipso manet, et ipse in eo; et in hoc cognoscimus quoniam manet in nobis, ex Spiritu, quem nobis dedit.</verse>
      </chapter>
      <chapter osisID='1John.4'>
        <verse osisID='1John.4.1'>Carissimi, nolite omni spiritui credere, sed probate spiritus si ex Deo sint, quoniam multi pseudoprophetae prodierunt in mundum.</verse>
        <verse osisID='1John.4.2'>In hoc cognoscitis Spiritum Dei: omnis spiritus, qui confitetur Iesum Christum in carne venisse, ex Deo est.</verse>
        <verse osisID='1John.4.3'>Et omnis spiritus, qui non confitetur Iesum, ex Deo non est; et hoc est antichristi, quod audistis quoniam venit, et nunc iam in mundo est.</verse>
        <verse osisID='1John.4.4'>Vos ex Deo estis, filioli, et vicistis eos, quoniam maior est, qui in vobis est, quam qui in mundo.</verse>
        <verse osisID='1John.4.5'>Ipsi ex mundo sunt; ideo ex mundo loquuntur, et mundus eos audit.</verse>
        <verse osisID='1John.4.6'>Nos ex Deo sumus. Qui cognoscit Deum, audit nos; qui non est ex Deo, non audit nos. Ex hoc cognoscimus Spiritum veritatis et spiritum erroris.</verse>
        <verse osisID='1John.4.7'>Carissimi, diligamus invicem, quoniam caritas ex Deo est; et omnis, qui diligit, ex Deo natus est et cognoscit Deum.</verse>
        <verse osisID='1John.4.8'>Qui non diligit, non cognovit Deum, quoniam Deus caritas est.</verse>
        <verse osisID='1John.4.9'>In hoc apparuit caritas Dei in nobis, quoniam Filium suum unigenitum misit Deus in mundum, ut vivamus per eum.</verse>
        <verse osisID='1John.4.10'>In hoc est caritas, non quasi nos dilexerimus Deum, sed quoniam ipse dilexit nos et misit Filium suum propitiationem pro peccatis nostris.</verse>
        <verse osisID='1John.4.11'>Carissimi, si sic Deus dilexit nos, et nos debemus alterutrum diligere.</verse>
        <verse osisID='1John.4.12'>Deum nemo vidit umquam; si diligamus invicem, Deus in nobis manet, et caritas eius in nobis consummata est.</verse>
        <verse osisID='1John.4.13'>In hoc cognoscimus quoniam in ipso manemus, et ipse in nobis, quoniam de Spiritu suo dedit nobis.</verse>
        <verse osisID='1John.4.14'>Et nos vidimus et testificamur quoniam Pater misit Filium salvatorem mundi.</verse>
        <verse osisID='1John.4.15'>Quisque confessus fuerit: " Iesus est Filius Dei ", Deus in ipso manet, et ipse in Deo.</verse>
        <verse osisID='1John.4.16'>Et nos, qui credidimus, novimus caritatem, quam habet Deus in nobis. Deus caritas est; et, qui manet in caritate, in Deo manet, et Deus in eo manet.</verse>
        <verse osisID='1John.4.17'>In hoc consummata est caritas nobiscum, ut fiduciam habeamus in die iudicii; quia sicut ille est, et nos sumus in hoc mundo.</verse>
        <verse osisID='1John.4.18'>Timor non est in caritate, sed perfecta caritas foras mittit timorem, quoniam timor poenam habet; qui autem timet, non est consummatus in caritate.</verse>
        <verse osisID='1John.4.19'>Nos diligimus, quoniam ipse prior dilexit nos.</verse>
        <verse osisID='1John.4.20'>Si quis dixerit: " Diligo Deum ", et fratrem suum oderit, mendax est; qui enim non diligit fratrem suum, quem videt, Deum, quem non videt, non potest diligere.</verse>
        <verse osisID='1John.4.21'>Et hoc mandatum habemus ab eo, ut, qui diligit Deum, diligat et fratrem suum.</verse>
      </chapter>
      <chapter osisID='1John.5'>
        <verse osisID='1John.5.1'>Omnis, qui credit quoniam Iesus est Christus, ex Deo natus est; et omnis, qui diligit Deum, qui genuit, diligit et eum, qui natus est ex eo.</verse>
        <verse osisID='1John.5.2'>In hoc cognoscimus quoniam diligimus natos Dei, cum Deum diligamus et mandata eius faciamus.</verse>
        <verse osisID='1John.5.3'>Haec est enim caritas Dei, ut mandata eius servemus; et mandata eius gravia non sunt,</verse>
        <verse osisID='1John.5.4'>quoniam omne, quod natum est ex Deo, vincit mundum; et haec est victoria, quae vicit mundum: fides nostra.</verse>
        <verse osisID='1John.5.5'>Quis est qui vincit mundum, nisi qui credit quoniam Iesus est Filius Dei?</verse>
        <verse osisID='1John.5.6'>Hic est, qui venit per aquam et sanguinem, Iesus Christus; non in aqua solum sed in aqua et in sanguine. Et Spiritus est, qui testificatur, quoniam Spiritus est veritas.</verse>
        <verse osisID='1John.5.7'>Quia tres sunt, qui testificantur:</verse>
        <verse osisID='1John.5.8'>Spiritus et aqua et sanguis; et hi tres in unum sunt.</verse>
        <verse osisID='1John.5.9'>Si testimonium hominum accipimus, testimonium Dei maius est, quoniam hoc est testimonium Dei, quia testificatus est de Filio suo.</verse>
        <verse osisID='1John.5.10'>Qui credit in Filium Dei, habet testimonium in se. Qui non credit Deo, mendacem facit eum, quoniam non credidit in testimonium, quod testificatus est Deus de Filio suo.</verse>
        <verse osisID='1John.5.11'>Et hoc est testimonium, quoniam vitam aeternam dedit nobis Deus, et haec vita in Filio eius est.</verse>
        <verse osisID='1John.5.12'>Qui habet Filium, habet vitam; qui non habet Filium Dei, vitam non habet.</verse>
        <verse osisID='1John.5.13'>Haec scripsi vobis, ut sciatis quoniam vitam habetis aeternam, qui creditis in nomen Filii Dei.</verse>
        <verse osisID='1John.5.14'>Et haec est fiducia, quam habemus ad eum, quia si quid petierimus secundum voluntatem eius, audit nos.</verse>
        <verse osisID='1John.5.15'>Et si scimus quoniam audit nos, quidquid petierimus, scimus quoniam habemus petitiones, quas postulavimus ab eo.</verse>
        <verse osisID='1John.5.16'>Si quis videt fratrem suum peccare peccatum non ad mortem, petet, et dabit ei Deus vitam, peccantibus non ad mortem. Est peccatum ad mortem; non pro illo dico, ut roget.</verse>
        <verse osisID='1John.5.17'>Omnis iniustitia peccatum est, et est peccatum non ad mortem.</verse>
        <verse osisID='1John.5.18'>Scimus quoniam omnis, qui natus est ex Deo, non peccat, sed ille, qui genitus est ex Deo, conservat eum, et Malignus non tangit eum.</verse>
        <verse osisID='1John.5.19'>Scimus quoniam ex Deo sumus, et mundus totus in Maligno positus est.</verse>
        <verse osisID='1John.5.20'>Et scimus quoniam Filius Dei venit et dedit nobis sensum, ut cognoscamus eum, qui verus est; et sumus in eo, qui verus est, in Filio eius Iesu Christo. Hic est qui verus est, Deus et vita aeterna.</verse>
        <verse osisID='1John.5.21'>Filioli, custodite vos a simulacris!</verse>
      </chapter>
    </div></osisText>
</osis>