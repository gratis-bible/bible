<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='nvla' xml:lang='la'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='nvla'>
        <title>Nova Vulgata</title>
        <contributor>EDUARDUS SCHICK eps. Praeses Pontificiae Commissionis pro Nova Vulgata editione</contributor>
        <creator/>
        <creator role='encoder'>ZefToOsis 1.0.0</creator>
        <subject>SACRED SCRIPTURE</subject>
        <date>2009-01-23</date>
        <description>Nova Vulgata, the official Latin version of the Bible, and delineation of biblical texts for use in the Roman Liturgy</description>
        <publisher>FREE BIBLE SOFTWARE GROUP</publisher>
        <type type='OSIS'>Bible</type>
        <identifier type='OSIS'>nvla</identifier>
        <source>http://www.vatican.va/archive/bible/nova_vulgata/documents/nova-vulgata_index_lt.html</source>
        <language type='IETF'>la</language>
        <relation/>
        <coverage>It was meant to be the translation for what was foreseen as a reformed Latin liturgy</coverage>
        <rights>Johannes Paul II</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Lam'>
      <chapter osisID='Lam.1'>
        <verse osisID='Lam.1.1'>ALEPH. Quomodo sedet solacivitas plena populo!Facta est quasi viduadomina gentium;princeps provinciarumfacta est sub tributo.</verse>
        <verse osisID='Lam.1.2'>BETH. Plorans plorat in nocte,et lacrimae eius in maxillis eius;non est qui consoletur eamex omnibus caris eius:omnes amici eius spreverunt eamet facti sunt ei inimici.</verse>
        <verse osisID='Lam.1.3'>GHIMEL. Migravit Iudas prae afflictioneet multitudine servitutis;habitat inter gentesnec invenit requiem:omnes persecutores eius apprehenderunt eaminter angustias.</verse>
        <verse osisID='Lam.1.4'>DALETH. Viae Sion lugent,eo quod non sint qui veniant ad sollemnitatem;omnes portae eius destructae,sacerdotes eius gementes,virgines eius afflictae,et ipsa oppressa amaritudine.</verse>
        <verse osisID='Lam.1.5'>HE. Facti sunt hostes eius in caput,inimici eius in securitate,quia Dominus afflixit eampropter multitudinem iniquitatum eius;parvuli eius ducti sunt captiviante faciem tribulantis.</verse>
        <verse osisID='Lam.1.6'>VAU. Et egressus est a filia Sionomnis decor eius;facti sunt principes eius velut cervinon invenientes pascuaet abierunt absque fortitudineante faciem persequentis.</verse>
        <verse osisID='Lam.1.7'>ZAIN. Recordata est Ierusalemdierum afflictionis suae et peregrinationis,omnium desiderabilium suorum,quae habuerat a diebus antiquis,cum caderet populus eius in manu hostili,et non esset auxiliator;viderunt eam hosteset deriserunt interitum eius.</verse>
        <verse osisID='Lam.1.8'>HETH. Peccatum peccavit Ierusalem,propterea abominabilis facta est;omnes, qui glorificabant eam, spreverunt illam,quia viderunt ignominiam eius:ipsa autem gemensconversa est retrorsum.</verse>
        <verse osisID='Lam.1.9'>TETH. Sordes eius in fimbriis eius,nec recordata est finis sui;deposita est vehementer,non habens consolatorem. Vide, Domine, afflictionem meam, quoniam erectus est inimicus! ".</verse>
        <verse osisID='Lam.1.10'>IOD. Manum suam misit hostisad omnia desiderabilia eius,quia vidit gentesingressas sanctuarium suum,de quibus praeceperas,ne intrarent in ecclesiam tuam.</verse>
        <verse osisID='Lam.1.11'>CAPH. Omnis populus eius gemenset quaerens panem;dederunt pretiosa quaeque pro ciboad refocillandam animam. Vide, Domine, et considera,quoniam facta sum vilis!</verse>
        <verse osisID='Lam.1.12'>LAMED. O vos omnes, qui transitis per viam,attendite et videte,si est dolor sicut dolor meus,quem paravit mihi,quo afflixit me Dominusin die irae furoris sui.</verse>
        <verse osisID='Lam.1.13'>MEM. De excelso misit ignem,in ossa mea immisit eum;expandit rete pedibus meis,convertit me retrorsum:posuit me desolatam,tota die maerore confectam.</verse>
        <verse osisID='Lam.1.14'>NUN. Vigilavit super iniquitates meas,in manu eius convolutae suntet impositae collo meo;debilitavit virtutem meam:dedit me Dominus in manu,de qua non potero surgere.</verse>
        <verse osisID='Lam.1.15'>SAMECH. Sprevit omnes fortes meosDominus in medio mei;vocavit adversum me conventum,ut contereret iuvenes meos:torcular calcavit Dominusvirgini filiae Iudae.</verse>
        <verse osisID='Lam.1.16'>AIN. Idcirco ego plorans,et oculus meus deducens aquas,quia longe factus est a me consolatorreficiens animam meam;facti sunt filii mei desolati,quoniam invaluit inimicus ".</verse>
        <verse osisID='Lam.1.17'>PHE. Expandit Sion manus suas,non est qui consoletur eam;mandavit Dominus adversum Iacobin circuitu eius hostes eius:facta est Ierusalemquasi polluta menstruis inter eos.</verse>
        <verse osisID='Lam.1.18'>SADE. " Iustus est Dominus,quia contra os eius rebellis fui.Audite, obsecro, universi populi,et videte dolorem meum:virgines meae et iuvenes meiabierunt in captivitatem.</verse>
        <verse osisID='Lam.1.19'>COPH. Vocavi amicos meos,et ipsi deceperunt me;sacerdotes mei et senes meiin urbe consumpti sunt,quia quaesierunt cibum sibi,ut refocillarent animam suam.</verse>
        <verse osisID='Lam.1.20'>RES. Vide, Domine, quoniam tribulor;efferbuerunt viscera mea,subversum est cor meum in memetipsa,quoniam valde rebellis fui;foris orbavit me gladiuset domi mors.</verse>
        <verse osisID='Lam.1.21'>SIN. Audi, quia ingemisco ego,et non est qui consoletur me;omnes inimici mei audierunt malum meum,laetati sunt quoniam tu fecisti.Adduc diem, quem proclamasti,et fient similes mei.</verse>
        <verse osisID='Lam.1.22'>THAU. Ingrediatur omne malum eorum coram te,et fac eis,sicut fecisti mihipropter omnes iniquitates meas;multi enim gemitus mei,et cor meum maerens ".</verse>
      </chapter>
      <chapter osisID='Lam.2'>
        <verse osisID='Lam.2.1'>ALEPH. Quomodo obtexit caligine in furore suoDominus filiam Sion!Proiecit de caelo in terramgloriam Israelet non est recordatus scabelli pedum suorumin die furoris sui.</verse>
        <verse osisID='Lam.2.2'>BETH. Praecipitavit Dominusnec pepercit omnia pascua Iacob;destruxit in furore suomunitiones filiae Iudae;deiecit in terram, polluitregnum et principes eius.</verse>
        <verse osisID='Lam.2.3'>GHIMEL. Confregit in ira furoris suiomne cornu Israel;avertit retrorsum dexteram suama facie inimiciet succendit in Iacob quasi ignem flammaedevorantis in gyro.</verse>
        <verse osisID='Lam.2.4'>DALETH. Tetendit arcum suum quasi inimicus,firmavit dexteram suam quasi hostiset occidit omne,quod pulchrum erat visu,in tabernaculo filiae Sion;effudit quasi ignem indignationem suam.</verse>
        <verse osisID='Lam.2.5'>HE. Factus est Dominus velut inimicus,deglutivit Israel,deglutivit omnia moenia eius,dissipavit munitiones eiuset multiplicavit in filia Iudaemaerorem et maestitiam.</verse>
        <verse osisID='Lam.2.6'>VAU. Et dissipavit quasi hortum saepem suam,demolitus est tabernaculum suum; oblivioni tradidit Dominus in Sion festivitatem et sabbatumet despexit in indignatione furoris suiregem et sacerdotem.</verse>
        <verse osisID='Lam.2.7'>ZAIN. Reppulit Dominus altare suum,maledixit sanctuario suo;tradidit in manu inimicimuros domorum eius:vocem dederunt in domo Dominisicut in die sollemni.</verse>
        <verse osisID='Lam.2.8'>HETH. Cogitavit Dominus dissiparemurum filiae Sion;tetendit funiculum,non avertit manum suam a perditione;et in luctum redegit antemurale et murum:pariter elanguerunt.</verse>
        <verse osisID='Lam.2.9'>TETH. Defixae sunt in terra portae eius;perdidit et contrivit vectes eius.Rex eius et principes eius in gentibus;non est lex,et prophetae eius non inveneruntvisionem a Domino.</verse>
        <verse osisID='Lam.2.10'>IOD. Sederunt in terra,conticuerunt senes filiae Sion,consperserunt cinere capita sua,accincti sunt ciliciis;abiecerunt in terram capita suavirgines Ierusalem.</verse>
        <verse osisID='Lam.2.11'>CAPH. Defecerunt prae lacrimis oculi mei,efferbuerunt viscera mea;effusum est in terra iecur meumsuper contritione filiae populi mei,cum deficeret parvulus et lactansin plateis oppidi.</verse>
        <verse osisID='Lam.2.12'>LAMED. Matribus suis dixerunt: Ubi est triticum et vinum? ",cum deficerent quasi vulneratiin plateis civitatis,cum exhalarent animas suasin sinu matrum suarum.</verse>
        <verse osisID='Lam.2.13'>MEM. Cui comparabo te vel cui assimilabo te,filia Ierusalem?Cui exaequabo te et consolabor te, virgo filia Sion?Magna est enim velut mare contritio tua;quis medebitur tui?</verse>
        <verse osisID='Lam.2.14'>NUN. Prophetae tui viderunt tibi falsa et stultanec aperiebant iniquitatem tuam,ut converterent sortem tuam;viderunt autem tibi oraculamendacii et seductionis.</verse>
        <verse osisID='Lam.2.15'>SAMECH. Plauserunt super te manibusomnes transeuntes per viam;sibilaverunt et moverunt caput suumsuper filiam Ierusalem: Haeccine est urbs, quam vocabant perfectum decorem,gaudium universae terrae? ".</verse>
        <verse osisID='Lam.2.16'>PHE. Aperuerunt super te os suumomnes inimici tui;sibilaverunt et fremuerunt dentibuset dixerunt: " Devoravimus;en ista est dies, quam exspectabamus:invenimus, vidimus ".</verse>
        <verse osisID='Lam.2.17'>AIN. Fecit Dominus, quae cogitavit;complevit sermonem suum,quem praeceperat a diebus antiquis:destruxit et non pepercit.Et laetificavit super te inimicumet exaltavit cornu hostium tuorum.</verse>
        <verse osisID='Lam.2.18'>SADE. Clamet cor tuum ad Dominumsuper muros filiae Sion;deduc quasi torrentem lacrimasper diem et noctem.Non des requiem tibi,neque taceat pupilla oculi tui.</verse>
        <verse osisID='Lam.2.19'>COPH. Consurge, lamentare in noctein principio vigiliarum,effunde sicut aquam cor tuumante conspectum Domini;leva ad eum manus tuaspro anima parvulorum tuorum,qui defecerunt in famein capite omnium compitorum.</verse>
        <verse osisID='Lam.2.20'>RES. " Vide, Domine, et considera,cui feceris ita;ergone comedent mulieres fructum suum,parvulos diligenter fovendos?Num occidetur in sanctuario Dominisacerdos et propheta?</verse>
        <verse osisID='Lam.2.21'>SIN. Iacuerunt in terra forispuer et senex;virgines meae et iuvenes meiceciderunt in gladio:interfecisti in die furoris tui,percussisti nec misertus es.</verse>
        <verse osisID='Lam.2.22'>THAU. Vocasti quasi ad diem sollemnem,qui terrerent me de circuitu,et non fuit in die furoris Domini,qui effugeret et relinqueretur:quos fovi et enutrivi,inimicus meus consumpsit eos ".</verse>
      </chapter>
      <chapter osisID='Lam.3'>
        <verse osisID='Lam.3.1'>ALEPH. Ego vir videns paupertatem meamin virga indignationis eius.</verse>
        <verse osisID='Lam.3.2'>ALEPH. Me minavit et adduxitin tenebras et non in lucem.</verse>
        <verse osisID='Lam.3.3'>ALEPH. Tantum in me vertit et convertitmanum suam tota die.</verse>
        <verse osisID='Lam.3.4'>BETH. Consumpsit pellem meam et carnem meam,contrivit ossa mea.</verse>
        <verse osisID='Lam.3.5'>BETH. Aedificavit in gyro meoet circumdedit me felle et labore.</verse>
        <verse osisID='Lam.3.6'>BETH. In tenebrosis collocavit mequasi mortuos sempiternos.</verse>
        <verse osisID='Lam.3.7'>GHIMEL. Circumaedificavit adversum me, ut non egrediar,aggravavit compedem meum.</verse>
        <verse osisID='Lam.3.8'>GHIMEL. Sed et cum clamavero et rogavero,exclusit orationem meam.</verse>
        <verse osisID='Lam.3.9'>GHIMEL. Conclusit vias meas lapidibus quadris,semitas meas subvertit.</verse>
        <verse osisID='Lam.3.10'>DALETH. Ursus insidians factus est mihi,leo in absconditis.</verse>
        <verse osisID='Lam.3.11'>DALETH. Semitas meas subvertit et confregit me,posuit me desolatam.</verse>
        <verse osisID='Lam.3.12'>DALETH. Tetendit arcum suum et posuit mequasi signum ad sagittam.</verse>
        <verse osisID='Lam.3.13'>HE. Misit in renibus meisfilias pharetrae suae.</verse>
        <verse osisID='Lam.3.14'>HE. Factus sum in derisum omni populo meo,canticum eorum tota die.</verse>
        <verse osisID='Lam.3.15'>HE. Replevit me amaritudinibus,inebriavit me absinthio.</verse>
        <verse osisID='Lam.3.16'>VAU. Et fregit in glarea dentes meos,depressit me cinere.</verse>
        <verse osisID='Lam.3.17'>VAU. Et repulsa est a pace anima mea,oblitus sum bonorum.</verse>
        <verse osisID='Lam.3.18'>VAU. Et dixi: " Periit splendor meus et spes mea a Domino ".</verse>
        <verse osisID='Lam.3.19'>ZAIN. Recordare paupertatis et peregrinationis meae,absinthii et fellis.</verse>
        <verse osisID='Lam.3.20'>ZAIN. Memoria memor estet tabescit in me anima mea.</verse>
        <verse osisID='Lam.3.21'>ZAIN. Haec recolam in corde meo,ideo sperabo.</verse>
        <verse osisID='Lam.3.22'>HETH. Misericordiae Domini, quia non sumus consumpti,quia non defecerunt miserationes eius.</verse>
        <verse osisID='Lam.3.23'>HETH. Novae sunt omni mane,magna est fides tua.</verse>
        <verse osisID='Lam.3.24'>HETH. " Pars mea Dominus, dixit anima mea;propterea exspectabo eum ".</verse>
        <verse osisID='Lam.3.25'>TETH. Bonus est Dominus sperantibus in eum,animae quaerenti illum.</verse>
        <verse osisID='Lam.3.26'>TETH. Bonum est praestolari cum silentiosalutare Domini.</verse>
        <verse osisID='Lam.3.27'>TETH. Bonum est viro, cum portaveritiugum ab adulescentia sua.</verse>
        <verse osisID='Lam.3.28'>IOD. Sedebit solitarius et tacebit,cum istud imponitur ei.</verse>
        <verse osisID='Lam.3.29'>IOD. Ponet in pulvere os suum,si forte sit spes.</verse>
        <verse osisID='Lam.3.30'>IOD. Dabit percutienti se maxillam,saturabitur opprobriis.</verse>
        <verse osisID='Lam.3.31'>CAPH. Quia non repellet in sempiternumDominus.</verse>
        <verse osisID='Lam.3.32'>CAPH. Quia si afflixit, et miserebitursecundum multitudinem misericordiarum suarum.</verse>
        <verse osisID='Lam.3.33'>CAPH. Non enim humiliat ex corde suoet affligit filios hominum.</verse>
        <verse osisID='Lam.3.34'>LAMED. Conterere sub pedibus suisomnes vinctos terrae.</verse>
        <verse osisID='Lam.3.35'>LAMED. Declinare iudicium viriin conspectu vultus Altissimi.</verse>
        <verse osisID='Lam.3.36'>LAMED. Pervertere hominem in iudicio suo,num Dominus haec ignorat?</verse>
        <verse osisID='Lam.3.37'>MEM. Quis est iste, qui dixit, et factum est?Dominus non iussit?</verse>
        <verse osisID='Lam.3.38'>MEM. Ex ore Altissimi nonne egrediunturet mala et bona?</verse>
        <verse osisID='Lam.3.39'>MEM. Quid murmurabit homo vivens,vir pro peccatis suis?</verse>
        <verse osisID='Lam.3.40'>NUN. " Scrutemur vias nostras et quaeramuset revertamur ad Dominum.</verse>
        <verse osisID='Lam.3.41'>NUN. Levemus corda nostra cum manibusad Dominum in caelos.</verse>
        <verse osisID='Lam.3.42'>NUN. Nos inique egimus et rebelles fuimus;idcirco tu inexorabilis fuisti.</verse>
        <verse osisID='Lam.3.43'>SAMECH. Operuisti in furore et percussisti nos;occidisti nec pepercisti.</verse>
        <verse osisID='Lam.3.44'>SAMECH. Opposuisti nubem tibi,ne transeat oratio.</verse>
        <verse osisID='Lam.3.45'>SAMECH. In eradicationem et abiectionem posuisti nosin medio populorum.</verse>
        <verse osisID='Lam.3.46'>PHE. Aperuerunt super nos os suumomnes inimici nostri.</verse>
        <verse osisID='Lam.3.47'>PHE. Formido et fovea facta est nobis,vastatio et contritio ".</verse>
        <verse osisID='Lam.3.48'>PHE. Rivos aquarum deducit oculus meusin contritione filiae populi mei.</verse>
        <verse osisID='Lam.3.49'>AIN. Oculus meus lacrimas effundit nec tacet,eo quod non sit requies.</verse>
        <verse osisID='Lam.3.50'>AIN. Donec respiciat et videatDominus de caelis.</verse>
        <verse osisID='Lam.3.51'>AIN. Oculus meus affligit animam meamprae cunctis filiabus urbis meae.</verse>
        <verse osisID='Lam.3.52'>SADE. Venatione venati sunt me quasi aveminimici mei gratis.</verse>
        <verse osisID='Lam.3.53'>SADE. Perdiderunt in lacu vitam meamet iecerunt lapides super me.</verse>
        <verse osisID='Lam.3.54'>SADE. Inundaverunt aquae super caput meum,dixi: " Perii ".</verse>
        <verse osisID='Lam.3.55'>COPH. Invocavi nomen tuum, Domine,de profunditate lacus.</verse>
        <verse osisID='Lam.3.56'>COPH. Vocem meam audisti: " Ne avertasaurem tuam a singultu meo et clamoribus ".</verse>
        <verse osisID='Lam.3.57'>COPH. Appropinquasti in die, quando invocavi te,dixisti: " Ne timeas ".</verse>
        <verse osisID='Lam.3.58'>RES. Iudicasti, Domine, causam animae meae,redemisti vitam meam.</verse>
        <verse osisID='Lam.3.59'>RES. Vidisti, Domine, afflictionem meam;iudica iudicium meum.</verse>
        <verse osisID='Lam.3.60'>RES. Vidisti omnem furorem eorum, universas cogitationes eorum adversum me.</verse>
        <verse osisID='Lam.3.61'>SIN. Audisti opprobrium eorum, Domine,omnes cogitationes eorum adversum me.</verse>
        <verse osisID='Lam.3.62'>SIN. Labia insurgentium mihi et meditationes eorumadversum me tota die.</verse>
        <verse osisID='Lam.3.63'>SIN. Sessionem eorum et resurrectionem eorum vide;ego sum psalmus eorum.</verse>
        <verse osisID='Lam.3.64'>THAU. Reddes eis vicem, Domine,iuxta opera manuum suarum.</verse>
        <verse osisID='Lam.3.65'>THAU. Dabis eis duritiam cordis,exsecrationem tuam.</verse>
        <verse osisID='Lam.3.66'>THAU. Persequeris in furore et conteres eossub caelis tuis, Domine.</verse>
      </chapter>
      <chapter osisID='Lam.4'>
        <verse osisID='Lam.4.1'>ALEPH. Quomodo obscuratum est aurum,mutatum est obryzum optimum!Dispersi sunt lapides sanctiin capite omnium platearum.</verse>
        <verse osisID='Lam.4.2'>BETH. Filii Sion inclitiet ponderati auro primo,quomodo reputati sunt in vasa testea,opus manuum figuli!</verse>
        <verse osisID='Lam.4.3'>GHIMEL. Sed et thoes nudaverunt mammam,lactaverunt catulos suos;filia populi mei crudelisquasi struthio in deserto.</verse>
        <verse osisID='Lam.4.4'>DALETH. Adhaesit lingua lactantisad palatum eius in siti;parvuli petierunt panem,et non erat qui frangeret eis.</verse>
        <verse osisID='Lam.4.5'>HE. Qui vescebantur voluptuose,interierunt in viis;qui nutriebantur in coccinis,amplexati sunt stercora.</verse>
        <verse osisID='Lam.4.6'>VAU. Et maior effecta est iniquitas filiae populi meipeccato Sodomae,quae subversa est in momento,et non laborabant in ea manus.</verse>
        <verse osisID='Lam.4.7'>ZAIN. Candidiores nazaraei eius nive,nitidiores lacte,rubicundiores in corpore coralliis,sapphirus aspectus eorum.</verse>
        <verse osisID='Lam.4.8'>HETH. Denigrata est super carbones facies eorum,et non sunt cogniti in plateis:adhaesit cutis eorum ossibus,aruit et facta est quasi lignum.</verse>
        <verse osisID='Lam.4.9'>TETH. Melius fuit occisis gladioquam interfectis fame,quoniam isti extabuerunt consumptia sterilitate terrae.</verse>
        <verse osisID='Lam.4.10'>IOD. Manus mulierum misericordiumcoxerunt filios suos:facti sunt cibus earumin contritione filiae populi mei.</verse>
        <verse osisID='Lam.4.11'>CAPH. Complevit Dominus furorem suum,effudit iram indignationis suae;et succendit ignem in Sion,qui devoravit fundamenta eius.</verse>
        <verse osisID='Lam.4.12'>LAMED. Non crediderunt reges terraeet universi habitatores orbis,quoniam ingrederetur hostis et inimicusper portas Ierusalem.</verse>
        <verse osisID='Lam.4.13'>MEM. Propter peccata prophetarum eiuset iniquitates sacerdotum eius,qui effuderunt in medio eiussanguinem iustorum.</verse>
        <verse osisID='Lam.4.14'>NUN. Erraverunt caeci in plateis,polluti sunt in sanguine,ita ut nemo posset attingerelacinias eorum.</verse>
        <verse osisID='Lam.4.15'>SAMECH. " Recedite! Pollutus est ", clamaverunt eis; Recedite, abite, nolite tangere! ".Cum fugerent et errarent, dixerunt inter gentes: Non addent ultra ut incolant ".</verse>
        <verse osisID='Lam.4.16'>PHE. Facies Domini dispersit eos,non addet ut respiciat eos;facies sacerdotum non respexeruntneque senum miserti sunt.</verse>
        <verse osisID='Lam.4.17'>AIN. Adhuc deficiunt oculi nostriad auxilium nostrum vanum?In specula nostra respeximusad gentem, quae salvare non potest.</verse>
        <verse osisID='Lam.4.18'>SADE. Insidiati sunt vestigiis nostris,ne iremus per plateas nostras. Appropinquavit finis noster, completi sunt dies nostri,quia venit finis noster ".</verse>
        <verse osisID='Lam.4.19'>COPH. Velociores fuerunt persecutores nostriaquilis caeli;super montes persecuti sunt nos,in deserto insidiati sunt nobis.</verse>
        <verse osisID='Lam.4.20'>RES. Spiritus oris nostri, unctus Domini,captus est in foveis eorum,de quo dicebamus: " Sub umbra suavivemus in gentibus ".</verse>
        <verse osisID='Lam.4.21'>SIN. Gaude et laetare, filia Edom,quae habitas in terra Us;ad te quoque perveniet calix,inebriaberis atque nudaberis.</verse>
        <verse osisID='Lam.4.22'>THAU. Completa est iniquitas tua, filia Sion,non addet ultra ut transmigret te;visitavit iniquitatem tuam, filia Edom,discooperuit peccata tua.</verse>
      </chapter>
      <chapter osisID='Lam.5'>
        <verse osisID='Lam.5.1'>Recordare, Domine, quid acci derit nobis;intuere et respice opprobrium nostrum.</verse>
        <verse osisID='Lam.5.2'>Hereditas nostra versa est ad alienos,domus nostrae ad extraneos.</verse>
        <verse osisID='Lam.5.3'>Pupilli facti sumus absque patre,matres nostrae quasi viduae.</verse>
        <verse osisID='Lam.5.4'>Aquam nostram pecunia bibimus,ligna nostra pretio comparamus.</verse>
        <verse osisID='Lam.5.5'>Iugum in cervicibus nostris minamur;lassis non datur requies.</verse>
        <verse osisID='Lam.5.6'>Aegyptiis dedimus manum et Assyriis,ut saturaremur pane.</verse>
        <verse osisID='Lam.5.7'>Patres nostri peccaverunt et non sunt,et nos iniquitates eorum portamus.</verse>
        <verse osisID='Lam.5.8'>Servi dominantur nostri;non est qui redimat de manu eorum.</verse>
        <verse osisID='Lam.5.9'>Vitae nostrae periculo afferimus panem nobisa facie gladii in deserto.</verse>
        <verse osisID='Lam.5.10'>Pellis nostra quasi clibanus exusta estpropter aestum famis.</verse>
        <verse osisID='Lam.5.11'>Mulieres in Sion humiliaveruntet virgines in civitatibus Iudae.</verse>
        <verse osisID='Lam.5.12'>Principes manu eorum suspensi sunt;facies senum honorem non habuerunt.</verse>
        <verse osisID='Lam.5.13'>Adulescentes molam portaverunt,et pueri sub lignis corruerunt.</verse>
        <verse osisID='Lam.5.14'>Senes deficiunt de portis,iuvenes de choro psallentium.</verse>
        <verse osisID='Lam.5.15'>Defecit gaudium cordis nostri;versus est in luctum chorus noster.</verse>
        <verse osisID='Lam.5.16'>Cecidit corona capitis nostri;vae nobis, quia peccavimus!</verse>
        <verse osisID='Lam.5.17'>Propterea maestum factum est cor nostrum,ideo contenebrati sunt oculi nostri,</verse>
        <verse osisID='Lam.5.18'>propter montem Sion, quia desolatus est:vulpes ambulant in eo.</verse>
        <verse osisID='Lam.5.19'>Tu autem, Domine, in aeternum permanebis,solium tuum in generationem et generationem.</verse>
        <verse osisID='Lam.5.20'>Quare in perpetuum oblivisceris nostri,derelinques nos in longitudinem dierum?</verse>
        <verse osisID='Lam.5.21'>Converte nos, Domine, ad te, et convertemur;innova dies nostros sicut a principio.</verse>
        <verse osisID='Lam.5.22'>Ergone proiciens reppulisti nos,iratus es contra nos vehementer?</verse>
      </chapter>
    </div></osisText>
</osis>