<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='nvla' xml:lang='la'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='nvla'>
        <title>Nova Vulgata</title>
        <contributor>EDUARDUS SCHICK eps. Praeses Pontificiae Commissionis pro Nova Vulgata editione</contributor>
        <creator/>
        <creator role='encoder'>ZefToOsis 1.0.0</creator>
        <subject>SACRED SCRIPTURE</subject>
        <date>2009-01-23</date>
        <description>Nova Vulgata, the official Latin version of the Bible, and delineation of biblical texts for use in the Roman Liturgy</description>
        <publisher>FREE BIBLE SOFTWARE GROUP</publisher>
        <type type='OSIS'>Bible</type>
        <identifier type='OSIS'>nvla</identifier>
        <source>http://www.vatican.va/archive/bible/nova_vulgata/documents/nova-vulgata_index_lt.html</source>
        <language type='IETF'>la</language>
        <relation/>
        <coverage>It was meant to be the translation for what was foreseen as a reformed Latin liturgy</coverage>
        <rights>Johannes Paul II</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Heb'>
      <chapter osisID='Heb.1'>
        <verse osisID='Heb.1.1'>Multifariam et multis modis olim Deus locutus patribus in prophetis,</verse>
        <verse osisID='Heb.1.2'>in novissimis his diebus locutus est nobis in Filio, quem constituit heredem universorum, per quem fecit et saecula;</verse>
        <verse osisID='Heb.1.3'>qui, cum sit splendor gloriae et figura substantiae eius et portet omnia verbo virtutis suae, purgatione peccatorum facta, consedit ad dexteram maiestatis in excelsis,</verse>
        <verse osisID='Heb.1.4'>tanto melior angelis effectus, quanto differentius prae illis nomen hereditavit.</verse>
        <verse osisID='Heb.1.5'>Cui enim dixit aliquando angelorum: Filius meus es tu;ego hodie genui te "et rursum: " Ego ero illi in patrem, et ipse erit mihi in filium "?</verse>
        <verse osisID='Heb.1.6'>Cum autem iterum introducit primogenitum in orbem terrae, dicit: Et adorent eum omnes angeli Dei ".</verse>
        <verse osisID='Heb.1.7'>Et ad angelos quidem dicit: Qui facit angelos suos spirituset ministros suos flammam ignis ";</verse>
        <verse osisID='Heb.1.8'>ad Filium autem: Thronus tuus, Deus, in saeculum saeculi,et virga aequitatis virga regni tui.</verse>
        <verse osisID='Heb.1.9'>Dilexisti iustitiam et odisti iniquitatem,propterea unxit te Deus, Deus tuus,oleo exsultationis prae participibus tuis "</verse>
        <verse osisID='Heb.1.10'>et: Tu in principio, Domine, terram fundasti;et opera manuum tuarum sunt caeli.</verse>
        <verse osisID='Heb.1.11'>Ipsi peribunt, tu autem permanes;et omnes ut vestimentum veterascent,</verse>
        <verse osisID='Heb.1.12'>et velut amictum involves eos,sicut vestimentum et mutabuntur.Tu autem idem es, et anni tui non deficient ".</verse>
        <verse osisID='Heb.1.13'>Ad quem autem angelorum dixit aliquando: Sede a dextris meis,donec ponam inimicos tuos scabellum pedum tuorum "?</verse>
        <verse osisID='Heb.1.14'>Nonne omnes sunt administratorii spiritus, qui in ministerium mittuntur propter eos, qui hereditatem capient salutis?</verse>
      </chapter>
      <chapter osisID='Heb.2'>
        <verse osisID='Heb.2.1'>Propterea abundantius oportet observare nos ea, quae audivi mus, ne forte praeterfluamus.</verse>
        <verse osisID='Heb.2.2'>Si enim, qui per angelos dictus est, sermo factus est firmus, et omnis praevaricatio et inoboedientia accepit iustam mercedis retributionem,</verse>
        <verse osisID='Heb.2.3'>quomodo nos effugiemus, si tantam neglexerimus salutem? Quae, cum initium accepisset enarrari per Dominum, ab eis, qui audierunt, in nos confirmata est,</verse>
        <verse osisID='Heb.2.4'>contestante Deo signis et portentis et variis virtutibus et Spiritus Sancti distributionibus secundum suam voluntatem.</verse>
        <verse osisID='Heb.2.5'>Non enim angelis subiecit orbem terrae futurum, de quo loquimur.</verse>
        <verse osisID='Heb.2.6'>Testatus est autem in quodam loco quis dicens: Quid est homo, quod memor es eius,aut filius hominis, quoniam visitas eum?</verse>
        <verse osisID='Heb.2.7'>Minuisti eum paulo minus ab angelis,gloria et honore coronasti eum,</verse>
        <verse osisID='Heb.2.8'>omnia subiecisti sub pedibus eius ".In eo enim quod ei omnia subiecit, nihil dimisit non subiectibile ei. Nunc autem necdum videmus omnia subiecta ei;</verse>
        <verse osisID='Heb.2.9'>eum autem, qui paulo minus ab angelis minoratus est, videmus Iesum propter passionem mortis gloria et honore coronatum, ut gratia Dei pro omnibus gustaverit mortem.</verse>
        <verse osisID='Heb.2.10'>Decebat enim eum, propter quem omnia et per quem omnia, qui multos filios in gloriam adduxit, ducem salutis eorum per passiones consummare.</verse>
        <verse osisID='Heb.2.11'>Qui enim sanctificat et qui sanctificantur, ex uno omnes; propter quam causam non erubescit fratres eos vocare</verse>
        <verse osisID='Heb.2.12'>dicens: Nuntiabo nomen tuum fratribus meis,in medio ecclesiae laudabo te";</verse>
        <verse osisID='Heb.2.13'>et iterum: " Ego ero fidens in eum ";et iterum: " Ecce ego et pueri, quos mihi dedit Deus ".</verse>
        <verse osisID='Heb.2.14'>Quia ergo pueri communicaverunt sanguini et carni, et ipse similiter participavit iisdem, ut per mortem destrueret eum, qui habebat mortis imperium, id est Diabolum,</verse>
        <verse osisID='Heb.2.15'>et liberaret eos, qui timore mortis per totam vitam obnoxii erant servituti.</verse>
        <verse osisID='Heb.2.16'>Nusquam enim angelos apprehendit, sed semen Abrahae apprehendit.</verse>
        <verse osisID='Heb.2.17'>Unde debuit per omnia fratribus similari, ut misericors fieret et fidelis pontifex in iis,quae sunt ad Deum, ut repropitiaret delicta populi;</verse>
        <verse osisID='Heb.2.18'>in quo enim passus est ipse tentatus, po tens est eis, qui tentantur, auxiliari.</verse>
      </chapter>
      <chapter osisID='Heb.3'>
        <verse osisID='Heb.3.1'>Unde, fratres sancti, vocationis caelestis participes, considerate apostolum et pontificem confessionis nostrae Iesum,</verse>
        <verse osisID='Heb.3.2'>qui fidelis est ei, qui fecit illum, sicut et Moyses in tota domo illius.</verse>
        <verse osisID='Heb.3.3'>Amplioris enim gloriae iste prae Moyse dignus est habitus, quanto ampliorem honorem habet quam domus, qui fabricavit illam.</verse>
        <verse osisID='Heb.3.4'>Omnis namque domus fabricatur ab aliquo; qui autem omnia fabricavit, Deus est.</verse>
        <verse osisID='Heb.3.5'>Et Moyses quidem fidelis erat in tota domo eius tamquam famulus in testimonium eorum, quae dicenda erant,</verse>
        <verse osisID='Heb.3.6'>Christus vero tamquam Filius super domum illius; cuius domus sumus nos, si fiduciam et gloriationem spei retineamus.</verse>
        <verse osisID='Heb.3.7'>Quapropter, sicut dicit Spiritus Sanctus: Hodie, si vocem eius audieritis,</verse>
        <verse osisID='Heb.3.8'>nolite obdurare corda vestra sicut in exacerbatione,secundum diem tentationis in deserto,</verse>
        <verse osisID='Heb.3.9'>ubi tentaverunt me patres vestri in probationeet viderunt opera mea</verse>
        <verse osisID='Heb.3.10'>quadraginta annos. Propter quod infensus fui generationi huic et dixi: Semper errant corde.Ipsi autem non cognoverunt vias meas;</verse>
        <verse osisID='Heb.3.11'>sicut icut iuravi in ira mea:Non introibunt in requiem meam ".</verse>
        <verse osisID='Heb.3.12'>Videte, fratres, ne forte sit in aliquo vestrum cor malum incredulitatis discedendi a Deo vivo,</verse>
        <verse osisID='Heb.3.13'>sed adhortamini vosmetipsos per singulos dies, donec illud " hodie " vocatur, ut non obduretur quis ex vobis fallacia peccati;</verse>
        <verse osisID='Heb.3.14'>participes enim Christi effecti sumus, si tamen initium substantiae usque ad finem firmum retineamus,</verse>
        <verse osisID='Heb.3.15'>dum dicitur: Hodie, si vocem eius audieritis,nolite obdurare corda vestra quemadmodum in illa exacerbatione ".</verse>
        <verse osisID='Heb.3.16'>Qui sunt enim qui audientes exacerbaverunt? Nonne universi, qui profecti sunt ab Aegypto per Moysen?</verse>
        <verse osisID='Heb.3.17'>Quibus autem infensus fuit quadraginta annos? Nonne illis, qui peccaverunt, quorum membra ceciderunt in deserto?</verse>
        <verse osisID='Heb.3.18'>Quibus autem iuravit non introire in requiem ipsius, nisi illis, qui increduli fuerunt?</verse>
        <verse osisID='Heb.3.19'>Et videmus quia non potuerunt introire propter incredulitatem.</verse>
      </chapter>
      <chapter osisID='Heb.4'>
        <verse osisID='Heb.4.1'>Timeamus ergo, ne forte, relicta pollicitatione introeundi in re quiem eius, existimetur aliquis ex vobis deesse;</verse>
        <verse osisID='Heb.4.2'>etenim et nobis evangelizatum est quemadmodum et illis, sed non profuit illis sermo auditus, non commixtis fide cum iis, qui audierant.</verse>
        <verse osisID='Heb.4.3'>Ingredimur enim in requiem, qui credidimus, quemadmodum dixit: Sicut iuravi in ira mea:Non introibunt in requiem meam ",et quidem operibus ab institutione mundi factis.</verse>
        <verse osisID='Heb.4.4'>Dixit enim quodam loco de die septima sic: "Et requievit Deus die septima ab omnibus operibus suis ";</verse>
        <verse osisID='Heb.4.5'>et in isto rursum: " Non introibunt in requiem meam ".</verse>
        <verse osisID='Heb.4.6'>Quoniam ergo superest quosdam introire in illam, et hi, quibus prioribus evangelizatum est, non introierunt propter inoboedientiam,</verse>
        <verse osisID='Heb.4.7'>iterum terminat diem quendam, " Hodie ", in David dicendo post tantum temporis, sicut supra dictum est: Hodie, si vocem eius audieritis,nolite obdurare corda vestra ".</verse>
        <verse osisID='Heb.4.8'>Nam, si eis Iesus requiem praestitisset, non de alio loqueretur posthac die.</verse>
        <verse osisID='Heb.4.9'>Itaque relinquitur sabbatismus populo Dei;</verse>
        <verse osisID='Heb.4.10'>qui enim ingressus est in requiem eius, etiam ipse requievit ab operibus suis, sicut a suis Deus.</verse>
        <verse osisID='Heb.4.11'>Festinemus ergo ingredi in illam requiem, ut ne in idipsum quis incidat inoboedientiae exemplum.</verse>
        <verse osisID='Heb.4.12'>Vivus est enim Dei sermo et efficax et penetrabilior omni gladio ancipiti et pertingens usque ad divisionem animae ac spiritus, compagum quoque et medullarum, et discretor cogitationum et intentionum cordis;</verse>
        <verse osisID='Heb.4.13'>et non est creatura invisibilis in conspectu eius, omnia autem nuda et aperta sunt oculis eius, ad quem nobis sermo.</verse>
        <verse osisID='Heb.4.14'>Habentes ergo pontificem magnum, qui penetravit caelos, Iesum Filium Dei, teneamus confessionem.</verse>
        <verse osisID='Heb.4.15'>Non enim habemus pontificem, qui non possit compati infirmitatibus nostris, tentatum autem per omnia secundum similitudinem absque peccato;</verse>
        <verse osisID='Heb.4.16'>adeamus ergo cum fiducia ad thronum gratiae, ut misericordiam consequamur et gratiam inveniamus in auxilium opportunum.</verse>
      </chapter>
      <chapter osisID='Heb.5'>
        <verse osisID='Heb.5.1'>Omnis namque pontifex ex hominibus assumptus pro homi nibus constituitur in his, quae sunt ad Deum, ut offerat dona et sacrificia pro peccatis;</verse>
        <verse osisID='Heb.5.2'>qui aeque condolere possit his, qui ignorant et errant, quoniam et ipse circumdatus est infirmitate</verse>
        <verse osisID='Heb.5.3'>et propter eam debet, quemadmodum et pro populo, ita etiam pro semetipso offerre pro peccatis.</verse>
        <verse osisID='Heb.5.4'>Nec quisquam sumit sibi illum honorem, sed qui vocatur a Deo tamquam et Aaron.</verse>
        <verse osisID='Heb.5.5'>Sic et Christus non semetipsum glorificavit, ut pontifex fieret, sed qui locutus est ad eum: Filius meus es tu;ego hodie genui te ";</verse>
        <verse osisID='Heb.5.6'>quemadmodum et in alio dicit: Tu es sacerdos in aeternum secundum ordinem Melchisedech ".</verse>
        <verse osisID='Heb.5.7'>Qui in diebus carnis suae, preces supplicationesque ad eum, qui possit salvum illum a morte facere, cum clamore valido et lacrimis offerens et exauditus pro sua reverentia,</verse>
        <verse osisID='Heb.5.8'>et quidem cum esset Filius, didicit ex his, quae passus est, oboedientiam;</verse>
        <verse osisID='Heb.5.9'>et, consummatus, factus est omnibus oboedientibus sibi auctor salutis aeternae,</verse>
        <verse osisID='Heb.5.10'>appellatus a Deo pontifex iuxta ordinem Melchisedech.</verse>
        <verse osisID='Heb.5.11'>De quo grandis nobis sermo et ininterpretabilis ad dicendum, quoniam segnes facti estis ad audiendum.</verse>
        <verse osisID='Heb.5.12'>Etenim cum deberetis magistri esse propter tempus, rursum indigetis, ut vos doceat aliquis elementa exordii sermonum Dei, et facti estis, quibus lacte opus sit, non solido cibo.</verse>
        <verse osisID='Heb.5.13'>Omnis enim, qui lactis est particeps, expers est sermonis iustitiae, parvulus enim est;</verse>
        <verse osisID='Heb.5.14'>perfectorum autem est solidus cibus, eorum, qui pro consuetudine exercitatos habent sensus ad discretionem boni ac mali.</verse>
      </chapter>
      <chapter osisID='Heb.6'>
        <verse osisID='Heb.6.1'>Quapropter praetermittentes inchoationis Christi sermonem ad perfectionem feramur, non rursum iacientes fundamentum paenitentiae ab operibus mortuis et fidei ad Deum,</verse>
        <verse osisID='Heb.6.2'>baptismatum doctrinae, impositionis quoque manuum, ac resurrectionis mortuorum et iudicii aeterni.</verse>
        <verse osisID='Heb.6.3'>Et hoc faciemus, si quidem permiserit Deus.</verse>
        <verse osisID='Heb.6.4'>Impossibile est enim eos, qui semel sunt illuminati, gustaverunt etiam donum caeleste et participes sunt facti Spiritus Sancti</verse>
        <verse osisID='Heb.6.5'>et bonum gustaverunt Dei verbum virtutesque saeculi venturi</verse>
        <verse osisID='Heb.6.6'>et prolapsi sunt, rursus renovari ad paenitentiam, rursum crucifigentes sibimetipsis Filium Dei et ostentui habentes.</verse>
        <verse osisID='Heb.6.7'>Terra enim saepe venientem super se bibens imbrem et generans herbam opportunam illis, propter quos et colitur, accipit benedictionem a Deo;</verse>
        <verse osisID='Heb.6.8'>proferens autem spinas ac tribulos reproba est et maledicto proxima, cuius finis in combustionem.</verse>
        <verse osisID='Heb.6.9'>Confidimus autem de vobis, dilectissimi, meliora et viciniora saluti, tametsi ita loquimur;</verse>
        <verse osisID='Heb.6.10'>non enim iniustus Deus, ut obliviscatur operis vestri et dilectionis, quam ostendistis nomini ipsius, qui ministrastis sanctis et ministratis.</verse>
        <verse osisID='Heb.6.11'>Cupimus autem unumquemque vestrum eandem ostentare sollicitudinem ad expletionem spei usque in finem,</verse>
        <verse osisID='Heb.6.12'>ut non segnes efficiamini, verum imitatores eorum, qui fide et patientia hereditant promissiones.</verse>
        <verse osisID='Heb.6.13'>Abrahae namque promittens Deus, quoniam neminem habuit, per quem iuraret maiorem, iuravit per semetipsum</verse>
        <verse osisID='Heb.6.14'>dicens: " Utique benedicens benedicam te et multiplicans multiplicabo te ";</verse>
        <verse osisID='Heb.6.15'>et sic longanimiter ferens adeptus est repromissionem.</verse>
        <verse osisID='Heb.6.16'>Homines enim per maiorem sui iurant, et omnis controversiae eorum finis ad confirmationem est iuramentum;</verse>
        <verse osisID='Heb.6.17'>in quo abundantius volens Deus ostendere pollicitationis heredibus immobilitatem consilii sui, se interposuit iure iurando,</verse>
        <verse osisID='Heb.6.18'>ut per duas res immobiles, in quibus impossibile est mentiri Deum, fortissimum solacium habeamus, qui confugimus ad tenendam propositam spem;</verse>
        <verse osisID='Heb.6.19'>quam sicut ancoram habemus animae, tutam ac firmam et incedentem usque in interiora velaminis,</verse>
        <verse osisID='Heb.6.20'>ubi praecursor pro nobis introivit Iesus, secundum ordinem Melchisedech pontifex factus in aeternum.</verse>
      </chapter>
      <chapter osisID='Heb.7'>
        <verse osisID='Heb.7.1'>Hic enim Melchisedech, rex Salem, sacerdos Dei summi, qui ob viavit Abrahae regresso a caede regum et benedixit ei,</verse>
        <verse osisID='Heb.7.2'>cui et decimam omnium divisit Abraham, primum quidem, qui interpretatur rex iustitiae, deinde autem et rex Salem, quod est rex Pacis,</verse>
        <verse osisID='Heb.7.3'>sine patre, sine matre, sine genealogia, neque initium dierum neque finem vitae habens, assimilatus autem Filio Dei, manet sacerdos in perpetuum.</verse>
        <verse osisID='Heb.7.4'>Intuemini autem quantus sit hic, cui et decimam dedit de praecipuis Abraham patriarcha.</verse>
        <verse osisID='Heb.7.5'>Et illi quidem, qui de filiis Levi sacerdotium accipiunt, mandatum habent decimas sumere a populo secundum legem, id est a fratribus suis, quamquam et ipsi exierunt de lumbis Abrahae;</verse>
        <verse osisID='Heb.7.6'>hic autem, cuius generatio non annumeratur in eis, decimam sumpsit ab Abraham et eum, qui habebat repromissiones, benedixit.</verse>
        <verse osisID='Heb.7.7'>Sine ulla autem contradictione, quod minus est, a meliore benedicitur.</verse>
        <verse osisID='Heb.7.8'>Et hic quidem decimas morientes homines sumunt; ibi autem testimonium accipiens quia vivit.</verse>
        <verse osisID='Heb.7.9'>Et, ut ita dictum sit, per Abraham et Levi, qui decimas accipit, decimatus est;</verse>
        <verse osisID='Heb.7.10'>adhuc enim in lumbis patris erat, quando obviavit ei Melchisedech.</verse>
        <verse osisID='Heb.7.11'>Si ergo consummatio per sacerdotium leviticum erat, populus enim sub ipso legem accepit, quid adhuc necessarium secundum ordinem Melchisedech alium surgere sacerdotem et non secundum ordinem Aaron dici?</verse>
        <verse osisID='Heb.7.12'>Translato enim sacerdotio, necesse est, ut et legis translatio fiat.</verse>
        <verse osisID='Heb.7.13'>De quo enim haec dicuntur, ex alia tribu est, ex qua nullus altari praesto fuit;</verse>
        <verse osisID='Heb.7.14'>manifestum enim quod ex Iuda ortus sit Dominus noster, in quam tribum nihil de sacerdotibus Moyses locutus est.</verse>
        <verse osisID='Heb.7.15'>Et amplius adhuc manifestum est, si secundum similitudinem Melchisedech exsurgit alius sacerdos,</verse>
        <verse osisID='Heb.7.16'>qui non secundum legem mandati carnalis factus est sed secundum virtutem vitae insolubilis,</verse>
        <verse osisID='Heb.7.17'>testimonium enim accipit: Tu es sacerdos in aeternum secundum ordinem Melchisedech ".</verse>
        <verse osisID='Heb.7.18'>Reprobatio quidem fit praecedentis mandati propter infirmitatem eius et inutilitatem,</verse>
        <verse osisID='Heb.7.19'>nihil enim ad perfectum adduxit lex; introductio vero melioris spei, per quam proximamus ad Deum.</verse>
        <verse osisID='Heb.7.20'>Et quantum non est sine iure iurando; illi quidem sine iure iurando sacerdotes facti sunt,</verse>
        <verse osisID='Heb.7.21'>hic autem cum iure iurando per eum, qui dicit ad illum: Iuravit Dominus et non paenitebit eum: Tu es sacerdos in aeternum ",</verse>
        <verse osisID='Heb.7.22'>in tantum et melioris testamenti sponsor factus est Iesus.</verse>
        <verse osisID='Heb.7.23'>Et illi quidem plures facti sunt sacerdotes, idcirco quod morte prohibebantur permanere;</verse>
        <verse osisID='Heb.7.24'>hic autem eo quod manet in aeternum, intransgressibile habet sacerdotium;</verse>
        <verse osisID='Heb.7.25'>unde et salvare in perpetuum potest accedentes per semetipsum ad Deum, semper vivens ad interpellandum pro eis.</verse>
        <verse osisID='Heb.7.26'>Talis enim et decebat ut nobis esset pontifex, sanctus, innocens, impollutus, segregatus a peccatoribus et excelsior caelis factus;</verse>
        <verse osisID='Heb.7.27'>qui non habet necessitatem cotidie, quemadmodum pontifices, prius pro suis delictis hostias offerre, deinde pro populi; hoc enim fecit semel semetipsum offerendo.</verse>
        <verse osisID='Heb.7.28'>Lex enim homines constituit pontifices infirmitatem habentes; sermo autem iuris iurandi, quod post legem est, Filium in aeternum consummatum.</verse>
      </chapter>
      <chapter osisID='Heb.8'>
        <verse osisID='Heb.8.1'>Caput autem super ea, quae dicuntur: talem habemus ponti ficem, qui consedit in dextera throni Maiestatis in caelis,</verse>
        <verse osisID='Heb.8.2'>sanctorum minister et tabernaculi veri, quod fixit Dominus, non homo.</verse>
        <verse osisID='Heb.8.3'>Omnis enim pontifex ad offerenda munera et hostias constituitur; unde necesse erat et hunc habere aliquid, quod offerret.</verse>
        <verse osisID='Heb.8.4'>Si ergo esset super terram, nec esset sacerdos, cum sint qui offerant secundum legem munera;</verse>
        <verse osisID='Heb.8.5'>qui figurae et umbrae deserviunt caelestium, sicut responsum est Moysi, cum consummaturus esset tabernaculum: " Vide enim, inquit, omnia facies secundum exemplar, quod tibi ostensum est in monte ".</verse>
        <verse osisID='Heb.8.6'>Nunc autem differentius sortitus est ministerium, quanto et melioris testamenti mediator est, quod in melioribus repromissionibus sancitum est.</verse>
        <verse osisID='Heb.8.7'>Nam si illud prius culpa vacasset, non secundi locus inquireretur;</verse>
        <verse osisID='Heb.8.8'>vituperans enim eos dicit: " Ecce dies veniunt, dicit Dominus, et consummabo super domum Israel et super domum Iudae testamentum novum;</verse>
        <verse osisID='Heb.8.9'>non secundum testamentum, quod feci patribus eorum in die, qua apprehendi manum illorum, ut educerem illos de terra Aegypti; quoniam ipsi non permanserunt in testamento meo, et ego neglexi eos, dicit Dominus.</verse>
        <verse osisID='Heb.8.10'>Quia hoc est testamentum, quod testabor domui Israel post dies illos, dicit Dominus, dando leges meas in mentem eorum, et in corde eorum superscribam eas; et ero eis in Deum, et ipsi erunt mihi in populum.</verse>
        <verse osisID='Heb.8.11'>Et non docebit unusquisque civem suum, et unusquisque fratrem suum dicens: "Cognosce Dominum"; quoniam omnes scient me, a minore usque ad maiorem eorum,</verse>
        <verse osisID='Heb.8.12'>quia propitius ero iniquitatibus eorum et peccatorum illorum iam non memorabor ".</verse>
        <verse osisID='Heb.8.13'>Dicendo " novum " veteravit prius; quod autem antiquatur et senescit, prope interitum est.</verse>
      </chapter>
      <chapter osisID='Heb.9'>
        <verse osisID='Heb.9.1'>Habuit ergo et prius praecepta cultus et Sanctum huius saeculi.</verse>
        <verse osisID='Heb.9.2'>Tabernaculum enim praeparatum est primum, in quo inerat candelabrum et mensa et propositio panum, quod dicitur Sancta;</verse>
        <verse osisID='Heb.9.3'>post secundum autem velamentum, tabernaculum, quod dicitur Sancta Sanctorum,</verse>
        <verse osisID='Heb.9.4'>aureum habens turibulum et arcam testamenti circumtectam ex omni parte auro, in qua urna aurea habens manna et virga Aaron, quae fronduerat, et tabulae testamenti,</verse>
        <verse osisID='Heb.9.5'>superque eam cherubim gloriae obumbrantia propitiatorium; de quibus non est modo dicendum per singula.</verse>
        <verse osisID='Heb.9.6'>His vero ita praeparatis, in prius quidem tabernaculum semper intrant sacerdotes sacrorum officia consummantes;</verse>
        <verse osisID='Heb.9.7'>in secundum autem semel in anno solus pontifex, non sine sanguine, quem offert pro suis et populi ignorantiis;</verse>
        <verse osisID='Heb.9.8'>hoc significante Spiritu Sancto, nondum propalatam esse sanctorum viam, adhuc priore tabernaculo habente statum;</verse>
        <verse osisID='Heb.9.9'>quae parabola est temporis instantis, iuxta quam munera et hostiae offeruntur, quae non possunt iuxta conscientiam perfectum facere servientem,</verse>
        <verse osisID='Heb.9.10'>solummodo in cibis et in potibus et variis baptismis, quae sunt praecepta carnis usque ad tempus correctionis imposita.</verse>
        <verse osisID='Heb.9.11'>Christus autem cum advenit pontifex futurorum bonorum, per amplius et perfectius tabernaculum, non manufactum, id est non huius creationis,</verse>
        <verse osisID='Heb.9.12'>neque per sanguinem hircorum et vitulorum sed per proprium sanguinem introivit semel in Sancta, aeterna redemptione inventa.</verse>
        <verse osisID='Heb.9.13'>Si enim sanguis hircorum et taurorum et cinis vitulae aspersus inquinatos sanctificat ad emundationem carnis,</verse>
        <verse osisID='Heb.9.14'>quanto magis sanguis Christi, qui per Spiritum aeternum semetipsum obtulit immaculatum Deo, emundabit conscientiam nostram ab operibus mortuis ad serviendum Deo viventi.</verse>
        <verse osisID='Heb.9.15'>Et ideo novi testamenti mediator est, ut, morte intercedente in redemptionem earum praevaricationum, quae erant sub priore testamento, repromissionem accipiant, qui vocati sunt aeternae hereditatis.</verse>
        <verse osisID='Heb.9.16'>Ubi enim testamentum, mors necesse est afferatur testatoris;</verse>
        <verse osisID='Heb.9.17'>testamentum autem in mortuis est confirmatum, nondum enim valet, dum vivit, qui testatus est.</verse>
        <verse osisID='Heb.9.18'>Unde ne prius quidem sine sanguine dedicatum est;</verse>
        <verse osisID='Heb.9.19'>enuntiato enim omni mandato secundum legem a Moyse universo populo, accipiens sanguinem vitulorum et hircorum cum aqua et lana coccinea et hyssopo, ipsum librum et omnem populum aspersit</verse>
        <verse osisID='Heb.9.20'>dicens: " Hic sanguis testamenti, quod mandavit ad vos Deus ";</verse>
        <verse osisID='Heb.9.21'>etiam tabernaculum et omnia vasa ministerii sanguine similiter aspersit.</verse>
        <verse osisID='Heb.9.22'>Et omnia paene in sanguine mundantur secundum legem, et sine sanguinis effusione non fit remissio.</verse>
        <verse osisID='Heb.9.23'>Necesse erat ergo figuras quidem caelestium his mundari, ipsa autem caelestia melioribus hostiis quam istis.</verse>
        <verse osisID='Heb.9.24'>Non enim in manufacta Sancta Christus introivit, quae sunt similitudo verorum, sed in ipsum caelum, ut appareat nunc vultui Dei pro nobis;</verse>
        <verse osisID='Heb.9.25'>neque ut saepe offerat semetipsum, quemadmodum pontifex intrat in Sancta per singulos annos in sanguine alieno.</verse>
        <verse osisID='Heb.9.26'>Alioquin oportebat eum frequenter pati ab origine mundi; nunc autem semel in consummatione saeculorum ad destitutionem peccati per sacrificium sui manifestatus est.</verse>
        <verse osisID='Heb.9.27'>Et quemadmodum statutum est hominibus semel mori, post hoc autem iudicium,</verse>
        <verse osisID='Heb.9.28'>sic et Christus, semel oblatus ad multorum auferenda peccata, secundo sine peccato apparebit exspectantibus se in salutem.</verse>
      </chapter>
      <chapter osisID='Heb.10'>
        <verse osisID='Heb.10.1'>Umbram enim habens lex bonorum futurorum, non ip sam imaginem rerum, per singulos annos iisdem ipsis hostiis, quas offerunt indesinenter, numquam potest accedentes perfectos facere.</verse>
        <verse osisID='Heb.10.2'>Alioquin nonne cessassent offerri, ideo quod nullam haberent ultra conscientiam peccatorum cultores semel mundati?</verse>
        <verse osisID='Heb.10.3'>Sed in ipsis commemoratio peccatorum per singulos annos fit.</verse>
        <verse osisID='Heb.10.4'>Impossibile enim est sanguinem taurorum et hircorum auferre peccata.</verse>
        <verse osisID='Heb.10.5'>Ideo ingrediens mundum dicit: Hostiam et oblationem noluisti,corpus autem aptasti mihi;</verse>
        <verse osisID='Heb.10.6'>holocautomata et sacrificia pro peccatonon tibi placuerunt.</verse>
        <verse osisID='Heb.10.7'>Tunc dixi: Ecce venio,in capitulo libri scriptum est de me,ut faciam, Deus, voluntatem tuam ".</verse>
        <verse osisID='Heb.10.8'>Superius dicens: " Hostias et oblationes et holocautomata et sacrificia pro peccato noluisti, nec placuerunt tibi ", quae secundum legem offeruntur,</verse>
        <verse osisID='Heb.10.9'>tunc dixit: " Ecce venio, ut faciam voluntatem tuam ". Aufert primum, ut secundum statuat;</verse>
        <verse osisID='Heb.10.10'>in qua voluntate sanctificati sumus per oblationem corporis Christi Iesu in semel.</verse>
        <verse osisID='Heb.10.11'>Et omnis quidem sacerdos stat cotidie ministrans et easdem saepe offerens hostias, quae numquam possunt auferre peccata.</verse>
        <verse osisID='Heb.10.12'>Hic autem, una pro peccatis oblata hostia, in sempiternum consedit in dextera Dei,</verse>
        <verse osisID='Heb.10.13'>de cetero exspectans, donec ponantur inimici eius scabellum pedum eius;</verse>
        <verse osisID='Heb.10.14'>una enim oblatione consummavit in sempiternum eos, qui sanctificantur.</verse>
        <verse osisID='Heb.10.15'>Testificatur autem nobis et Spiritus Sanctus; postquam enim dixit:</verse>
        <verse osisID='Heb.10.16'>" Hoc est testamentum, quod testabor ad illos post dies illos, dicit Dominus, dando leges meas in cordibus eorum, et in mente eorum superscribam eas;</verse>
        <verse osisID='Heb.10.17'>et peccatorum eorum et iniquitatum eorum iam non recordabor amplius ".</verse>
        <verse osisID='Heb.10.18'>Ubi autem horum remissio, iam non oblatio pro peccato.</verse>
        <verse osisID='Heb.10.19'>Habentes itaque, fratres, fiduciam in introitum Sanctorum in sanguine Iesu,</verse>
        <verse osisID='Heb.10.20'>quam initiavit nobis viam novam et viventem per velamen, id est carnem suam,</verse>
        <verse osisID='Heb.10.21'>et sacerdotem magnum super domum Dei,</verse>
        <verse osisID='Heb.10.22'>accedamus cum vero corde in plenitudine fidei, aspersi corda a conscientia mala et abluti corpus aqua munda;</verse>
        <verse osisID='Heb.10.23'>teneamus spei confessionem indeclinabilem, fidelis enim est, qui repromisit;</verse>
        <verse osisID='Heb.10.24'>et consideremus invicem in provocationem caritatis et bonorum operum,</verse>
        <verse osisID='Heb.10.25'>non deserentes congregationem nostram, sicut est consuetudinis quibusdam, sed exhortantes, et tanto magis quanto videtis appropinquantem diem.</verse>
        <verse osisID='Heb.10.26'>Voluntarie enim peccantibus nobis, post acceptam notitiam veritatis, iam non relinquitur pro peccatis hostia,</verse>
        <verse osisID='Heb.10.27'>terribilis autem quaedam exspectatio iudicii, et ignis aemulatio, quae consumptura est adversarios.</verse>
        <verse osisID='Heb.10.28'>Irritam quis faciens legem Moysis, sine ulla miseratione duobus vel tribus testibus moritur;</verse>
        <verse osisID='Heb.10.29'>quanto deteriora putatis merebitur supplicia, qui Filium Dei conculcaverit et sanguinem testamenti communem duxerit, in quo sanctificatus est, et Spiritui gratiae contumeliam fecerit?</verse>
        <verse osisID='Heb.10.30'>Scimus enim eum, qui dixit: " Mihi vindicta, ego retribuam "; et iterum: " Iudicabit Dominus populum suum ".</verse>
        <verse osisID='Heb.10.31'>Horrendum est incidere in manus Dei viventis.</verse>
        <verse osisID='Heb.10.32'>Rememoramini autem pristinos dies, in quibus illuminati magnum certamen sustinuistis passionum,</verse>
        <verse osisID='Heb.10.33'>in altero quidem opprobriis et tribulationibus spectaculum facti, in altero autem socii taliter conversantium effecti;</verse>
        <verse osisID='Heb.10.34'>nam et vinctis compassi estis et rapinam bonorum vestrorum cum gaudio suscepistis, cognoscentes vos habere meliorem substantiam et manentem.</verse>
        <verse osisID='Heb.10.35'>Nolite itaque abicere confidentiam vestram, quae magnam habet remunerationem;</verse>
        <verse osisID='Heb.10.36'>patientia enim vobis necessaria est, ut voluntatem Dei facientes reportetis promissionem.</verse>
        <verse osisID='Heb.10.37'>Adhuc enim modicum quantulum,qui venturus est, veniet et non tardabit.</verse>
        <verse osisID='Heb.10.38'>Iustus autem meus ex fide vivet;quod si subtraxerit se,non sibi complacet in eo anima mea.</verse>
        <verse osisID='Heb.10.39'>Nos autem non sumus subtractionis in perditionem, sed fidei in acquisitionem animae.</verse>
      </chapter>
      <chapter osisID='Heb.11'>
        <verse osisID='Heb.11.1'>Est autem fides sperando rum substantia, rerum argu mentum non apparentium.</verse>
        <verse osisID='Heb.11.2'>In hac enim testimonium consecuti sunt seniores.</verse>
        <verse osisID='Heb.11.3'>Fide intellegimus aptata esse saecula verbo Dei, ut ex invisibilibus visibilia facta sint.</verse>
        <verse osisID='Heb.11.4'>Fide ampliorem hostiam Abel quam Cain obtulit Deo, per quam testimonium consecutus est esse iustus, testimonium perhibente muneribus eius Deo; et per illam defunctus adhuc loquitur.</verse>
        <verse osisID='Heb.11.5'>Fide Henoch translatus est, ne videret mortem, et non inveniebatur, quia transtulit illum Deus; ante translationem enim testimonium accepit placuisse Deo.</verse>
        <verse osisID='Heb.11.6'>Sine fide autem impossibile placere; credere enim oportet accedentem ad Deum quia est et inquirentibus se remunerator fit.</verse>
        <verse osisID='Heb.11.7'>Fide Noe, responso accepto de his, quae adhuc non videbantur, reveritus aptavit arcam in salutem domus suae; per quam damnavit mundum, et iustitiae, quae secundum fidem est, heres est institutus.</verse>
        <verse osisID='Heb.11.8'>Fide vocatus Abraham oboedivit in locum exire, quem accepturus erat in hereditatem; et exivit nesciens quo iret.</verse>
        <verse osisID='Heb.11.9'>Fide peregrinatus est in terra promissionis tamquam in aliena, in casulis habitando cum Isaac et Iacob, coheredibus promissionis eiusdem;</verse>
        <verse osisID='Heb.11.10'>exspectabat enim fundamenta habentem civitatem, cuius artifex et conditor Deus.</verse>
        <verse osisID='Heb.11.11'>Fide - et ipsa Sara sterilis - virtutem in conceptionem seminis accepit etiam praeter tempus aetatis, quoniam fidelem credidit esse, qui promiserat;</verse>
        <verse osisID='Heb.11.12'>propter quod et ab uno orti sunt, et hoc emortuo, tamquam sidera caeli in multitudine, et sicut arena, quae est ad oram maris, innumerabilis.</verse>
        <verse osisID='Heb.11.13'>Iuxta fidem defuncti sunt omnes isti, non acceptis promissionibus, sed a longe eas aspicientes et salutantes, et confitentes quia peregrini et hospites sunt supra terram;</verse>
        <verse osisID='Heb.11.14'>qui enim haec dicunt, significant se patriam inquirere.</verse>
        <verse osisID='Heb.11.15'>Et si quidem illius meminissent, de qua exierant, habebant utique tempus revertendi;</verse>
        <verse osisID='Heb.11.16'>nunc autem meliorem appetunt, id est caelestem. Ideo non confunditur Deus vocari Deus eorum, paravit enim illis civitatem.</verse>
        <verse osisID='Heb.11.17'>Fide obtulit Abraham Isaac, cum tentaretur; et unigenitum offerebat ille, qui susceperat promissiones,</verse>
        <verse osisID='Heb.11.18'>ad quem dictum erat: " In Isaac vocabitur tibi semen ",</verse>
        <verse osisID='Heb.11.19'>arbitratus quia et a mortuis suscitare potens est Deus; unde eum et in parabola reportavit.</verse>
        <verse osisID='Heb.11.20'>Fide et de futuris benedixit Isaac Iacob et Esau.</verse>
        <verse osisID='Heb.11.21'>Fide Iacob moriens singulis filiorum Ioseph benedixit et adoravit super fastigium virgae suae.</verse>
        <verse osisID='Heb.11.22'>Fide Ioseph moriens de profectione filiorum Israel memoratus est et de ossibus suis mandavit.</verse>
        <verse osisID='Heb.11.23'>Fide Moyses natus occultatus est mensibus tribus a parentibus suis, eo quod vidissent formosum infantem et non timuerunt regis edictum.</verse>
        <verse osisID='Heb.11.24'>Fide Moyses grandis factus negavit se dici filium filiae pharaonis,</verse>
        <verse osisID='Heb.11.25'>magis eligens affligi cum populo Dei quam temporalem peccati habere iucunditatem,</verse>
        <verse osisID='Heb.11.26'>maiores divitias aestimans thesauris Aegypti improperium Christi; aspiciebat enim in remunerationem.</verse>
        <verse osisID='Heb.11.27'>Fide reliquit Aegyptum non veritus animositatem regis, invisibilem enim tamquam videns sustinuit.</verse>
        <verse osisID='Heb.11.28'>Fide celebravit Pascha et sanguinis effusionem, ne, qui vastabat primogenita, tangeret ea.</verse>
        <verse osisID='Heb.11.29'>Fide transierunt mare Rubrum tamquam per aridam terram, quod experti Aegyptii devorati sunt.</verse>
        <verse osisID='Heb.11.30'>Fide muri Iericho ruerunt circuiti diebus septem.</verse>
        <verse osisID='Heb.11.31'>Fide Rahab meretrix non periit cum incredulis, quia exceperat exploratores cum pace.</verse>
        <verse osisID='Heb.11.32'>Et quid adhuc dicam? Deficiet enim me tempus enarrantem de Gedeon, Barac, Samson, Iephte, David et Samuel atque prophetis,</verse>
        <verse osisID='Heb.11.33'>qui per fidem devicerunt regna, operati sunt iustitiam, adepti sunt repromissiones, obturaverunt ora leonum,</verse>
        <verse osisID='Heb.11.34'>exstinxerunt impetum ignis, effugerunt aciem gladii, convaluerunt de infirmitate, fortes facti sunt in bello, castra verterunt exterorum;</verse>
        <verse osisID='Heb.11.35'>acceperunt mulieres de resurrectione mortuos suos; alii autem distenti sunt, non suscipientes redemptionem, ut meliorem invenirent resurrectionem;</verse>
        <verse osisID='Heb.11.36'>alii vero ludibria et verbera experti sunt, insuper et vincula et carcerem;</verse>
        <verse osisID='Heb.11.37'>lapidati sunt, secti sunt, in occisione gladii mortui sunt, circumierunt in melotis, in pellibus caprinis, egentes, angustiati, afflicti,</verse>
        <verse osisID='Heb.11.38'>quibus dignus non erat mundus, in solitudinibus errantes et montibus et speluncis et in cavernis terrae.</verse>
        <verse osisID='Heb.11.39'>Et hi omnes testimonium per fidem consecuti non reportaverunt promissionem,</verse>
        <verse osisID='Heb.11.40'>Deo pro nobis melius aliquid providente, ut ne sine nobis consummarentur.</verse>
      </chapter>
      <chapter osisID='Heb.12'>
        <verse osisID='Heb.12.1'>Ideoque et nos tantam ha bentes circumpositam nobis nubem testium, deponentes omne pondus et circumstans nos peccatum, per patientiam curramus propositum nobis certamen,</verse>
        <verse osisID='Heb.12.2'>aspicientes in ducem fidei et consummatorem Iesum, qui pro gaudio sibi proposito sustinuit crucem, confusione contempta, atque in dextera throni Dei sedet.</verse>
        <verse osisID='Heb.12.3'>Recogitate enim eum, qui talem sustinuit a peccatoribus adversum semetipsum contradictionem, ut ne fatigemini animis vestris deficientes.</verse>
        <verse osisID='Heb.12.4'>Nondum usque ad sanguinem restitistis adversus peccatum repugnantes;</verse>
        <verse osisID='Heb.12.5'>et obliti estis exhortationis, quae vobis tamquam filiis loquitur: Fili mi, noli neglegere disciplinam Dominineque deficias, dum ab eo argueris:</verse>
        <verse osisID='Heb.12.6'>quem enim diligit, Dominus castigat,flagellat autem omnem filium, quem recipit ".</verse>
        <verse osisID='Heb.12.7'>Ad disciplinam suffertis; tamquam filios vos tractat Deus. Quis enim filius, quem non corripit pater?</verse>
        <verse osisID='Heb.12.8'>Quod si extra disciplinam estis, cuius participes facti sunt omnes, ergo adulterini et non filii estis!</verse>
        <verse osisID='Heb.12.9'>Deinde patres quidem carnis nostrae habebamus eruditores et reverebamur; non multo magis obtemperabimus Patri spirituum et vivemus?</verse>
        <verse osisID='Heb.12.10'>Et illi quidem ad tempus paucorum dierum, secundum quod videbatur illis, castigabant; hic autem ad id, quod utile est ad participandam sanctitatem eius.</verse>
        <verse osisID='Heb.12.11'>Omnis autem disciplina in praesenti quidem videtur non esse gaudii sed maeroris; postea autem fructum pacificum exercitatis per eam reddit iustitiae.</verse>
        <verse osisID='Heb.12.12'>Propter quod remissas manus et soluta genua erigite</verse>
        <verse osisID='Heb.12.13'>et gressus rectos facite pedibus vestris, ut, quod claudum est, non extorqueatur, magis autem sanetur.</verse>
        <verse osisID='Heb.12.14'>Pacem sectamini cum omnibus et sanctificationem, sine qua nemo videbit Dominum,</verse>
        <verse osisID='Heb.12.15'>providentes, ne quis desit gratiae Dei, ne qua radix amaritudinis sursum germinans perturbet, et per illam inquinentur multi;</verse>
        <verse osisID='Heb.12.16'>ne quis fornicator aut profanus ut Esau, qui propter unam escam vendidit primogenita sua.</verse>
        <verse osisID='Heb.12.17'>Scitis enim quoniam et postea cupiens hereditare benedictionem reprobatus est; non enim invenit paenitentiae locum, quamquam cum lacrimis inquisisset eam.</verse>
        <verse osisID='Heb.12.18'>Non enim accessistis ad tractabilem et ardentem ignem et turbinem et caliginem et procellam</verse>
        <verse osisID='Heb.12.19'>et tubae sonum et vocem verborum, quam qui audierunt, recusaverunt, ne ultra eis fieret verbum;</verse>
        <verse osisID='Heb.12.20'>non enim portabant mandatum: " Et si bestia tetigerit montem, lapidabitur";</verse>
        <verse osisID='Heb.12.21'>et ita terribile erat, quod videbatur, Moyses dixit: " Exterritus sum et tremebundus ".</verse>
        <verse osisID='Heb.12.22'>Sed accessistis ad Sion montem et civitatem Dei viventis, Ierusalem caelestem, et multa milia angelorum, frequentiam</verse>
        <verse osisID='Heb.12.23'>et ecclesiam primogenitorum, qui conscripti sunt in caelis, et iudicem Deum omnium et spiritus iustorum, qui consummati sunt,</verse>
        <verse osisID='Heb.12.24'>et testamenti novi mediatorem Iesum et sanguinem aspersionis, melius loquentem quam Abel.</verse>
        <verse osisID='Heb.12.25'>Videte, ne recusetis loquentem; si enim illi non effugerunt recusantes eum, qui super terram loquebatur, multo magis nos, qui de caelis loquentem avertimus;</verse>
        <verse osisID='Heb.12.26'>cuius vox movit terram tunc, modo autem pronuntiavit dicens: " Adhuc semel ego movebo non solum terram sed et caelum ".</verse>
        <verse osisID='Heb.12.27'>Hoc autem " adhuc semel " declarat mobilium translationem tamquam factorum, ut maneant ea, quae sunt immobilia.</verse>
        <verse osisID='Heb.12.28'>Itaque, regnum immobile suscipientes, habeamus gratiam, per quam serviamus placentes Deo cum reverentia et metu;</verse>
        <verse osisID='Heb.12.29'>etenim Deus noster ignis consumens est.</verse>
      </chapter>
      <chapter osisID='Heb.13'>
        <verse osisID='Heb.13.1'>Caritas fraternitatis maneat.</verse>
        <verse osisID='Heb.13.2'>Hospitalitatem nolite obli visci; per hanc enim quidam nescientes hospitio receperunt angelos.</verse>
        <verse osisID='Heb.13.3'>Mementote vinctorum tamquam simul vincti, laborantium tamquam et ipsi in corpore morantes.</verse>
        <verse osisID='Heb.13.4'>Honorabile conubium in omnibus, et torus immaculatus; fornicatores enim et adulteros iudicabit Deus.</verse>
        <verse osisID='Heb.13.5'>Sint mores sine avaritia; contenti praesentibus. Ipse enim dixit: " Non te deseram neque derelinquam ",</verse>
        <verse osisID='Heb.13.6'>ita ut confidenter dicamus: Dominus mihi adiutor est, non timebo; quid faciet mihi homo? ".</verse>
        <verse osisID='Heb.13.7'>Mementote praepositorum vestrorum, qui vobis locuti sunt verbum Dei; quorum intuentes exitum conversationis, imitamini fidem.</verse>
        <verse osisID='Heb.13.8'>Iesus Christus heri et hodie idem, et in saecula!</verse>
        <verse osisID='Heb.13.9'>Doctrinis variis et peregrinis nolite abduci; optimum enim est gratia stabiliri cor, non escis, quae non profuerunt ambulantibus in eis.</verse>
        <verse osisID='Heb.13.10'>Habemus altare, de quo edere non habent potestatem, qui tabernaculo deserviunt.</verse>
        <verse osisID='Heb.13.11'>Quorum enim animalium infertur sanguis pro peccato in Sancta per pontificem, horum corpora cremantur extra castra.</verse>
        <verse osisID='Heb.13.12'>Propter quod et Iesus, ut sanctificaret per suum sanguinem populum, extra portam passus est.</verse>
        <verse osisID='Heb.13.13'>Exeamus igitur ad eum extra castra, improperium eius portantes;</verse>
        <verse osisID='Heb.13.14'>non enim habemus hic manentem civitatem, sed futuram inquirimus.</verse>
        <verse osisID='Heb.13.15'>Per ipsum ergo offeramus hostiam laudis semper Deo, id est fructum labiorum confitentium nomini eius.</verse>
        <verse osisID='Heb.13.16'>Beneficientiae autem et communionis nolite oblivisci; talibus enim hostiis oblectatur Deus.</verse>
        <verse osisID='Heb.13.17'>Oboedite praepositis vestris et subiacete eis; ipsi enim pervigilant pro animabus vestris quasi rationem reddituri, ut cum gaudio hoc faciant et non gementes; hoc enim non expedit vobis.</verse>
        <verse osisID='Heb.13.18'>Orate pro nobis; confidimus enim quia bonam conscientiam habemus, in omnibus bene volentes conversari.</verse>
        <verse osisID='Heb.13.19'>Amplius autem deprecor vos hoc facere, ut quo celerius restituar vobis.</verse>
        <verse osisID='Heb.13.20'>Deus autem pacis, qui eduxit de mortuis pastorem magnum ovium in sanguine testamenti aeterni, Dominum nostrum Iesum,</verse>
        <verse osisID='Heb.13.21'>aptet vos in omni bono, ut faciatis voluntatem eius, faciens in nobis, quod placeat coram se per Iesum Christum, cui gloria in saecula saeculorum. Amen.</verse>
        <verse osisID='Heb.13.22'>Rogo autem vos, fratres, sufferte sermonem exhortationis; etenim perpaucis scripsi vobis.</verse>
        <verse osisID='Heb.13.23'>Cognoscite fratrem nostrum Timotheum dimissum esse; cum quo, si celerius venerit, videbo vos.</verse>
        <verse osisID='Heb.13.24'>Salutate omnes praepositos vestros et omnes sanctos. Salutant vos, qui de Italia sunt.</verse>
        <verse osisID='Heb.13.25'>Gratia cum omnibus vobis.</verse>
      </chapter>
    </div></osisText>
</osis>