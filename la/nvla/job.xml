<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='nvla' xml:lang='la'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='nvla'>
        <title>Nova Vulgata</title>
        <contributor>EDUARDUS SCHICK eps. Praeses Pontificiae Commissionis pro Nova Vulgata editione</contributor>
        <creator/>
        <creator role='encoder'>ZefToOsis 1.0.0</creator>
        <subject>SACRED SCRIPTURE</subject>
        <date>2009-01-23</date>
        <description>Nova Vulgata, the official Latin version of the Bible, and delineation of biblical texts for use in the Roman Liturgy</description>
        <publisher>FREE BIBLE SOFTWARE GROUP</publisher>
        <type type='OSIS'>Bible</type>
        <identifier type='OSIS'>nvla</identifier>
        <source>http://www.vatican.va/archive/bible/nova_vulgata/documents/nova-vulgata_index_lt.html</source>
        <language type='IETF'>la</language>
        <relation/>
        <coverage>It was meant to be the translation for what was foreseen as a reformed Latin liturgy</coverage>
        <rights>Johannes Paul II</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Job'>
      <chapter osisID='Job.1'>
        <verse osisID='Job.1.1'>Vir erat in terra Us nomine Iob, et erat vir ille simplex et rectus ac timens Deum et recedens a malo.</verse>
        <verse osisID='Job.1.2'>Natique sunt ei septem filii et tres filiae.</verse>
        <verse osisID='Job.1.3'>Et fuit possessio eius septem milia ovium et tria milia camelorum, quingenta quoque iuga boum et quingentae asinae ac familia multa nimis; eratque vir ille magnus inter omnes Orientales.</verse>
        <verse osisID='Job.1.4'>Et ibant filii eius et faciebant convivium per domos unusquisque in die suo; et mittentes vocabant tres sorores suas, ut comederent et biberent cum eis.</verse>
        <verse osisID='Job.1.5'>Cumque in orbem transissent dies convivii, mittebat ad eos Iob et sanctificabat illos; consurgensque diluculo offerebat holocausta pro singulis. Dicebat enim: " Ne forte peccaverint filii mei et benedixerint Deo in cordibus suis ". Sic faciebat Iob cunctis diebus.</verse>
        <verse osisID='Job.1.6'>Quadam autem die, cum venissent filii Dei, ut assisterent coram Domino, affuit inter eos etiam Satan.</verse>
        <verse osisID='Job.1.7'>Cui dixit Dominus: " Unde venis? ". Qui respondens ait: " Circuivi terram et perambulavi eam ".</verse>
        <verse osisID='Job.1.8'>Dixitque Dominus ad eum: " Numquid considerasti servum meum Iob, quod non sit ei similis in terra, homo simplex et rectus ac timens Deum et recedens a malo? ".</verse>
        <verse osisID='Job.1.9'>Cui respondens Satan ait: " Numquid Iob frustra timet Deum?</verse>
        <verse osisID='Job.1.10'>Nonne tu vallasti eum ac domum eius universamque substantiam per circuitum, operibus manuum eius benedixisti, et possessio eius crevit in terra?</verse>
        <verse osisID='Job.1.11'>Sed extende paululum manum tuam et tange cuncta, quae possidet, nisi in faciem benedixerit tibi ".</verse>
        <verse osisID='Job.1.12'>Dixit ergo Dominus ad Satan: " Ecce, universa, quae habet, in manu tua sunt; tantum in eum ne extendas manum tuam ". Egressusque est Satan a facie Domini.</verse>
        <verse osisID='Job.1.13'>Cum autem quadam die filii et filiae eius comederent et biberent vinum in domo fratris sui primogeniti,</verse>
        <verse osisID='Job.1.14'>nuntius venit ad Iob, qui diceret: " Boves arabant, et asinae pascebantur iuxta eos;</verse>
        <verse osisID='Job.1.15'>et irruerunt Sabaei tuleruntque eos et pueros percusserunt gladio, et evasi ego solus, ut nuntiarem tibi ".</verse>
        <verse osisID='Job.1.16'>Cumque adhuc ille loqueretur, venit alter et dixit: " Ignis Dei cecidit e caelo et ussit oves puerosque consumpsit, et effugi ego solus, ut nuntiarem tibi ".</verse>
        <verse osisID='Job.1.17'>Sed et illo adhuc loquente, venit alius et dixit: " Chaldaei fecerunt tres turmas et invaserunt camelos et tulerunt eos necnon et pueros percusserunt gladio, et ego fugi solus, ut nuntiarem tibi ".</verse>
        <verse osisID='Job.1.18'>Adhuc loquebatur ille, et ecce alius intravit et dixit: " Filiis tuis et filiabus vescentibus et bibentibus vinum in domo fratris sui primogeniti,</verse>
        <verse osisID='Job.1.19'>repente ventus vehemens irruit a regione deserti et concussit quattuor angulos domus; quae corruens oppressit liberos tuos, et mortui sunt, et effugi ego solus, ut nuntiarem tibi ".</verse>
        <verse osisID='Job.1.20'>Tunc surrexit Iob et scidit vestimenta sua et, tonso capite, corruens in terram adoravit</verse>
        <verse osisID='Job.1.21'>et dixit: Nudus egressus sum de utero matris meaeet nudus revertar illuc.Dominus dedit, Dominus abstulit; sicut Domino placuit, ita factum est:sit nomen Domini benedictum ".</verse>
        <verse osisID='Job.1.22'>In omnibus his non peccavit Iob labiis suis neque stultum quid contra Deum locutus est.</verse>
      </chapter>
      <chapter osisID='Job.2'>
        <verse osisID='Job.2.1'>Factum est autem, cum quadam die venissent filii Dei, ut starent coram Domino, venit quoque Satan inter eos, ut staret in conspectu eius.</verse>
        <verse osisID='Job.2.2'>Dixit Dominus ad Satan: " Unde venis? ". Qui respondens ait: " Circuivi terram et perambulavi eam ".</verse>
        <verse osisID='Job.2.3'>Et dixit Dominus ad Satan: " Numquid considerasti servum meum Iob, quod non sit ei similis in terra, vir simplex et rectus ac timens Deum et recedens a malo et adhuc retinens innocentiam? Tu autem commovisti me adversus eum, ut affligerem eum frustra ".</verse>
        <verse osisID='Job.2.4'>Cui respondens Satan ait: " Pellem pro pelle et cuncta, quae habet, homo dabit pro anima sua.</verse>
        <verse osisID='Job.2.5'>Alioquin mitte manum tuam et tange os eius et carnem; et tunc videbis, si in faciem benedicet tibi ".</verse>
        <verse osisID='Job.2.6'>Dixit ergo Dominus ad Satan: " Ecce, in manu tua est; verumtamen animam illius serva ".</verse>
        <verse osisID='Job.2.7'>Egressus igitur Satan a facie Domini, percussit Iob ulcere pessimo a planta pedis usque ad verticem eius.</verse>
        <verse osisID='Job.2.8'>Qui testa saniem radebat, sedens in sterquilinio.</verse>
        <verse osisID='Job.2.9'>Dixit autem illi uxor sua: Adhuctu permanes in simplicitate tua?Benedic Deo et morere ".</verse>
        <verse osisID='Job.2.10'>Qui ait ad illam: Quasi una de stultis mulieribuslocuta es!Si bona suscepimus de manu Dei,mala quare non suscipiamus? ".In omnibus his non peccavit Iob labiis suis.</verse>
        <verse osisID='Job.2.11'>Igitur, audientes tres amici Iob omne malum, quod accidisset ei, venerunt singuli de loco suo, Eliphaz Themanites et Baldad Suhites et Sophar Naamathites. Condixerant enim, ut pariter venientes visitarent eum et consolarentur.</verse>
        <verse osisID='Job.2.12'>Cumque elevassent procul oculos suos, non cognoverunt eum et exclamantes ploraverunt; scissisque vestibus, sparserunt pulverem super caput suum in caelum.</verse>
        <verse osisID='Job.2.13'>Et sederunt cum eo in terra septem diebus et septem noctibus, et nemo loquebatur ei verbum; videbant enim dolorem esse vehementem.</verse>
      </chapter>
      <chapter osisID='Job.3'>
        <verse osisID='Job.3.1'>Post haec aperuit Iob os suum et maledixit diei suo</verse>
        <verse osisID='Job.3.2'>et locutus est:</verse>
        <verse osisID='Job.3.3'>" Pereat dies, in qua natus sum,et nox, in qua dictum est: "Conceptus est homo".</verse>
        <verse osisID='Job.3.4'>Dies ille vertatur in tenebras;non requirat eum Deus desuper,et non illustretur lumine.</verse>
        <verse osisID='Job.3.5'>Obscurent eum tenebrae et umbra mortis;occupet eum caligo,et involvatur amaritudine.</verse>
        <verse osisID='Job.3.6'>Noctem illam tenebrosus turbo possideat;non computetur in diebus anninec numeretur in mensibus.</verse>
        <verse osisID='Job.3.7'>Sit nox illa solitaria nec laude digna;</verse>
        <verse osisID='Job.3.8'>maledicant ei, qui maledicunt diei,qui parati sunt suscitare Leviathan.</verse>
        <verse osisID='Job.3.9'>Obtenebrentur stellae crepusculi eius;exspectet lucem, et non sit,nec videat palpebras aurorae,</verse>
        <verse osisID='Job.3.10'>quia non conclusit ostia ventris, qui portavit me,nec abstulit mala ab oculis meis.</verse>
        <verse osisID='Job.3.11'>Quare non in vulva mortuus sum?Egressus ex utero non statim perii?</verse>
        <verse osisID='Job.3.12'>Quare exceptus genibus?Cur lactatus uberibus?</verse>
        <verse osisID='Job.3.13'>Nunc enim dormiens sileremet somno meo requiescerem</verse>
        <verse osisID='Job.3.14'>cum regibus et consulibus terrae,qui aedificant sibi solitudines,</verse>
        <verse osisID='Job.3.15'>aut cum principibus, qui possident aurumet replent domos suas argento.</verse>
        <verse osisID='Job.3.16'>Aut sicut abortivum absconditum non subsisterem,vel qui concepti non viderunt lucem.</verse>
        <verse osisID='Job.3.17'>Ibi impii cessaverunt a tumultu,et ibi requieverunt fessi robore.</verse>
        <verse osisID='Job.3.18'>Et quondam vincti pariter sine molestianon audierunt vocem exactoris.</verse>
        <verse osisID='Job.3.19'>Parvus et magnus ibi sunt,et servus liber a domino suo.</verse>
        <verse osisID='Job.3.20'>Quare misero data est lux,et vita his, qui in amaritudine animae sunt?</verse>
        <verse osisID='Job.3.21'>Qui exspectant mortem, et non venit,et effodiunt quaerentes illam magis quam thesauros;</verse>
        <verse osisID='Job.3.22'>gaudentque vehementeret laetantur sepulcro.</verse>
        <verse osisID='Job.3.23'>Viro, cuius abscondita est via,et circumdedit eum Deus tenebris.</verse>
        <verse osisID='Job.3.24'>Antequam comedam, suspiro,et quasi inundantes aquae sic rugitus meus.</verse>
        <verse osisID='Job.3.25'>Quia timor, quem timebam, evenit mihi,et, quod verebar, accidit.</verse>
        <verse osisID='Job.3.26'>Non dissimulavi, non silui, non quievi,et venit super me indignatio ".</verse>
      </chapter>
      <chapter osisID='Job.4'>
        <verse osisID='Job.4.1'>Respondens autem Eliphaz Themanites dixit:</verse>
        <verse osisID='Job.4.2'>" Si coeperimus loqui tibi, forsitan moleste accipies;sed conceptum sermonem tenere quis poterit?</verse>
        <verse osisID='Job.4.3'>Ecce, docuisti multoset manus lassas roborasti;</verse>
        <verse osisID='Job.4.4'>vacillantes confirmaverunt sermones tui,et genua trementia confortasti.</verse>
        <verse osisID='Job.4.5'>Nunc autem venit super te plaga, et defecisti;tetigit te, et conturbatus es.</verse>
        <verse osisID='Job.4.6'>Nonne timor tuus est fiducia tua,spes tua est perfectio viarum tuarum?</verse>
        <verse osisID='Job.4.7'>Recordare, obsecro te, quis umquam innocens periit,aut quando recti deleti sunt?</verse>
        <verse osisID='Job.4.8'>quin potius vidi eos, qui operantur iniquitatemet seminant dolores et metunt eos,</verse>
        <verse osisID='Job.4.9'>flante Deo perisse,et spiritu irae eius esse consumptos.</verse>
        <verse osisID='Job.4.10'>Rugitus leonis et vox leaenaeet dentes catulorum leonum contriti sunt.</verse>
        <verse osisID='Job.4.11'>Leo periit, eo quod non haberet praedam,et catuli leonis dissipati sunt.</verse>
        <verse osisID='Job.4.12'>Porro ad me furtive verbum delatum est,et suscepit auris mea sussurrum eius.</verse>
        <verse osisID='Job.4.13'>In horrore visionis nocturnae,quando solet sopor occupare homines,</verse>
        <verse osisID='Job.4.14'>pavor tenuit me et tremor,et omnia ossa mea perterrita sunt.</verse>
        <verse osisID='Job.4.15'>Et cum spiritus, me praesente, transiret,inhorruerunt pili carnis meae.</verse>
        <verse osisID='Job.4.16'>Stetit quidam, cuius non agnoscebam vultum,imago coram oculis meis,et vocem quasi aurae lenis audivi:</verse>
        <verse osisID='Job.4.17'>"Numquid homo Dei comparatione iustificabitur,aut factore suo purior erit vir?".</verse>
        <verse osisID='Job.4.18'>Ecce, in servis suis fiduciam non habetet in angelis suis reperit pravitatem.</verse>
        <verse osisID='Job.4.19'>Quanto magis hi, qui habitant domos luteas,quorum fundamentum est in pulvere.Consumentur velut tinea!</verse>
        <verse osisID='Job.4.20'>De mane usque ad vesperam succidenturet, quia nullus intellegit, in aeternum peribunt.</verse>
        <verse osisID='Job.4.21'>Nonne evulsum est reliquum eorum ab eis?Morientur, et non in sapientia.</verse>
      </chapter>
      <chapter osisID='Job.5'>
        <verse osisID='Job.5.1'>Voca ergo, si est qui tibi re spondeat!Ad quem sanctorum converteris?</verse>
        <verse osisID='Job.5.2'>Vere stultum interficit iracundia,et fatuum occidit invidia.</verse>
        <verse osisID='Job.5.3'>Ego vidi stultum firma radiceet maledixi sedi eius statim.</verse>
        <verse osisID='Job.5.4'>Longe fient filii eius a saluteet conterentur in porta, et non erit qui eruat.</verse>
        <verse osisID='Job.5.5'>Cuius messem famelicus comedet,et ipsum rapiet armatus, et bibent sitientes divitias eius.</verse>
        <verse osisID='Job.5.6'>Quia non egreditur ex pulvere nequitia,et de humo non oritur dolor.</verse>
        <verse osisID='Job.5.7'>Sed homo generat laborem,et aves elevant volatum.</verse>
        <verse osisID='Job.5.8'>Quam ob rem ego deprecabor Dominumet ad Deum ponam eloquium meum,</verse>
        <verse osisID='Job.5.9'>qui facit magna et inscrutabiliaet mirabilia absque numero;</verse>
        <verse osisID='Job.5.10'>qui dat pluviam super faciem terraeet irrigat aquis rura;</verse>
        <verse osisID='Job.5.11'>qui ponit humiles in sublimeet maerentes erigit sospitate;</verse>
        <verse osisID='Job.5.12'>qui dissipat cogitationes malignorum,ne possint implere manus eorum, quod coeperant;</verse>
        <verse osisID='Job.5.13'>qui apprehendit sapientes in astutia eorumet consilium pravorum dissipat.</verse>
        <verse osisID='Job.5.14'>Per diem incurrent tenebraset, quasi in nocte, sic palpabunt in meridie.</verse>
        <verse osisID='Job.5.15'>Porro salvum faciet egenum a gladio oris eorumet de manu violenti pauperem;</verse>
        <verse osisID='Job.5.16'>et erit egeno spes,iniquitas autem contrahet os suum.</verse>
        <verse osisID='Job.5.17'>Beatus homo, qui corripitur a Deo;increpationem ergo Omnipotentis ne reprobes.</verse>
        <verse osisID='Job.5.18'>Quia ipse vulnerat et medetur,percutit, et manus eius sanabunt.</verse>
        <verse osisID='Job.5.19'>In sex tribulationibus liberabit te,et in septem non tanget te malum.</verse>
        <verse osisID='Job.5.20'>In fame eruet te de morteet in bello de manu gladii.</verse>
        <verse osisID='Job.5.21'>A flagello linguae absconderiset non timebis vastationem, cum venerit.</verse>
        <verse osisID='Job.5.22'>In vastitate et fame ridebiset bestias terrae non formidabis.</verse>
        <verse osisID='Job.5.23'>Sed cum lapidibus campi pactum tuum,et bestiae terrae pacificae erunt tibi.</verse>
        <verse osisID='Job.5.24'>Et scies quod pacem habeat tabernaculum tuum,et visitans habitationem tuam non falleris.</verse>
        <verse osisID='Job.5.25'>Scies quoque quoniam multiplex erit semen tuum,et progenies tua quasi herba terrae.</verse>
        <verse osisID='Job.5.26'>Ingredieris in abundantia sepulcrum,sicut infertur acervus tritici in tempore suo.</verse>
        <verse osisID='Job.5.27'>Ecce hoc, ut investigavimus, ita est;oboedi illi et tu sapias tibi ".</verse>
      </chapter>
      <chapter osisID='Job.6'>
        <verse osisID='Job.6.1'>Respondens autem Iob dixit:</verse>
        <verse osisID='Job.6.2'>" Utinam appenderetur aegritu do mea,et calamitatem meam assumerent in statera!</verse>
        <verse osisID='Job.6.3'>Nunc vero arena maris haec gravior apparet,inde verbis meis haesito.</verse>
        <verse osisID='Job.6.4'>Quia sagittae Omnipotentis in me sunt,quarum venenum ebibit spiritus meus;et terrores Dei militant contra me.</verse>
        <verse osisID='Job.6.5'>Numquid rugiet onager, cum habuerit herbam?Aut mugiet bos, cum ante praesepe plenum steterit?</verse>
        <verse osisID='Job.6.6'>Aut poterit comedi insulsum, quod non est sale conditum?Aut poterit gustari herba insulsa?</verse>
        <verse osisID='Job.6.7'>Quae prius nolebat tangere anima mea,nunc prae angustia cibi mei sunt.</verse>
        <verse osisID='Job.6.8'>Quis det, ut veniat petitio mea,et, quod exspecto, tribuat mihi Deus?</verse>
        <verse osisID='Job.6.9'>Utinam Deus me conterat;solvat manum suam et succidat me!</verse>
        <verse osisID='Job.6.10'>Et haec mihi sit consolatio,et exsultabo vel in pavore, qui non parcat,nec celabo sermones Sancti.</verse>
        <verse osisID='Job.6.11'>Quae est enim fortitudo mea, ut sustineam?Aut quis finis meus, ut patienter agam?</verse>
        <verse osisID='Job.6.12'>Num fortitudo lapidum, fortitudo mea?Num caro mea aenea est?</verse>
        <verse osisID='Job.6.13'>An non est auxilium mihi in me,et virtus quoque remota est a me?</verse>
        <verse osisID='Job.6.14'>Qui tollit ab amico suo misericordiam,timorem Omnipotentis derelinquit.</verse>
        <verse osisID='Job.6.15'>Fratres mei mentiti sunt mesicut alveus torrentium, qui evanescunt</verse>
        <verse osisID='Job.6.16'>nigrescentes glacie,cum ingruit super eos nix.</verse>
        <verse osisID='Job.6.17'>Tempore, quo diffluunt, arescuntet, ut incaluerit, solvuntur de loco suo.</verse>
        <verse osisID='Job.6.18'>Deflectunt viatorum turmae de viis suis,ascendentes per desertum pereunt.</verse>
        <verse osisID='Job.6.19'>Commeatus Thema consideraverunt,viatores Saba speraverunt in eis.</verse>
        <verse osisID='Job.6.20'>Confusi sunt, quia speraverunt;venerunt eo usque, et pudore cooperti sunt.</verse>
        <verse osisID='Job.6.21'>Ita nunc vos facti estis mihi;videntes plagam meam, timetis.</verse>
        <verse osisID='Job.6.22'>Numquid dixi: Afferte mihiet de substantia vestra donate mihi?</verse>
        <verse osisID='Job.6.23'>vel: Liberate me de manu hostiset de manu robustorum eruite me?</verse>
        <verse osisID='Job.6.24'>Docete me, et ego tacebo,et, si quid forte ignoravi, instruite me.</verse>
        <verse osisID='Job.6.25'>Quare detraxistis sermonibus veritatis,cum e vobis nullus sit, qui possit arguere me?</verse>
        <verse osisID='Job.6.26'>Ad increpandum tantum eloquia concinnatis,sed in ventum verba desperati.</verse>
        <verse osisID='Job.6.27'>Super pupillum irruitiset subvertere nitimini amicum vestrum.</verse>
        <verse osisID='Job.6.28'>Nunc, quaeso, convertimini ad me,et in faciem vestram non mentiar.</verse>
        <verse osisID='Job.6.29'>Revertite! Nulla erit improbitas.Revertite! Adhuc praesens adest iustitia mea.</verse>
        <verse osisID='Job.6.30'>Estne in lingua mea improbitas?An palatum meum non discernit nequitiam?</verse>
      </chapter>
      <chapter osisID='Job.7'>
        <verse osisID='Job.7.1'>Nonne militia est vita hominis super terram,et sicut dies mercennarii dies eius?</verse>
        <verse osisID='Job.7.2'>Sicut servus desiderat umbram,et sicut mercennarius praestolatur mercedem suam,</verse>
        <verse osisID='Job.7.3'>sic et ego habui menses vacuoset noctes laboriosas enumeravi mihi.</verse>
        <verse osisID='Job.7.4'>Si dormiero, dicam: Quando consurgam?Et rursum exspectabo vesperamet replebor doloribus usque crepusculum.</verse>
        <verse osisID='Job.7.5'>Induta est caro mea putredine et sordibus pulveris;cutis mea scinditur et diffluit.</verse>
        <verse osisID='Job.7.6'>Dies mei velocius transierunt quam navicula texentiset consumpti sunt deficiente filo.</verse>
        <verse osisID='Job.7.7'>Memento quia ventus est vita mea,et non revertetur oculus meus, ut videat bona.</verse>
        <verse osisID='Job.7.8'>Nec aspiciet me visus hominis;oculi tui in me, et non subsistam.</verse>
        <verse osisID='Job.7.9'>Sicut consumitur nubes et pertransit,sic, qui descenderit ad inferos, non ascendet</verse>
        <verse osisID='Job.7.10'>nec revertetur ultra in domum suam,neque cognoscet eum amplius locus eius.</verse>
        <verse osisID='Job.7.11'>Quapropter et ego non parcam ori meo;loquar in tribulatione spiritus mei, confabulabor cum amaritudine animae meae.</verse>
        <verse osisID='Job.7.12'>Numquid mare ego sum aut cetus,quia posuisti super me custodiam?</verse>
        <verse osisID='Job.7.13'>Si dixero: Consolabitur me lectulus meus,et assumet stratum meum querelam meam,</verse>
        <verse osisID='Job.7.14'>terrebis me per somniaet per visiones horrore concuties.</verse>
        <verse osisID='Job.7.15'>Quam ob rem eligit suspendium anima mea,et mortem ossa mea.</verse>
        <verse osisID='Job.7.16'>Desperavi; nequaquam ultra iam vivam.Parce mihi, nihil enim sunt dies mei.</verse>
        <verse osisID='Job.7.17'>Quid est homo, quia magnificas eum?Aut quid apponis erga eum cor tuum?</verse>
        <verse osisID='Job.7.18'>Visitas eum diluculoet singulis momentis probas illum.</verse>
        <verse osisID='Job.7.19'>Usquequo non avertes oculos a me?Nec dimittis me, ut glutiam salivam meam?</verse>
        <verse osisID='Job.7.20'>Peccavi; quid faciam tibi,o custos hominum?Quare posuisti me contrarium tibi, et factus sum mihimetipsi gravis?</verse>
        <verse osisID='Job.7.21'>Cur non tollis peccatum meumet quare non aufers iniquitatem meam?Ecce, nunc in pulvere dormiam;et, si mane me quaesieris, non subsistam! ".</verse>
      </chapter>
      <chapter osisID='Job.8'>
        <verse osisID='Job.8.1'>Respondens autem Baldad Suhites dixit:</verse>
        <verse osisID='Job.8.2'>" Usquequo loqueris talia,et spiritus vehemens sermones oris tui?</verse>
        <verse osisID='Job.8.3'>Numquid Deus supplantat iudicium,aut Omnipotens subvertit, quod iustum est?</verse>
        <verse osisID='Job.8.4'>Et si filii tui peccaverunt ei,et dimisit eos in manu iniquitatis suae,</verse>
        <verse osisID='Job.8.5'>tu tamen, si diluculo consurrexeris ad Deumet Omnipotentem fueris deprecatus,</verse>
        <verse osisID='Job.8.6'>si mundus et rectus incesseris,statim evigilabit ad teet pacatum reddet habitaculum iustitiae tuae;</verse>
        <verse osisID='Job.8.7'>in tantum ut, si priora tua fuerint parva,et novissima tua multiplicentur nimis.</verse>
        <verse osisID='Job.8.8'>Interroga enim generationem pristinamet diligenter investiga patrum memoriam.</verse>
        <verse osisID='Job.8.9'>Hesterni quippe sumus et ignoramus,quoniam sicut umbra dies nostri sunt super terram.</verse>
        <verse osisID='Job.8.10'>Nonne ipsi docebunt te, loquentur tibiet de corde suo proferent eloquia?</verse>
        <verse osisID='Job.8.11'>Numquid virere potest scirpus absque umore,aut crescere carectum sine aqua?</verse>
        <verse osisID='Job.8.12'>Cum adhuc sit in flore, nec carpatur manu,ante omnes herbas arescit.</verse>
        <verse osisID='Job.8.13'>Sic viae omnium, qui obliviscuntur Deum,et spes impii peribit.</verse>
        <verse osisID='Job.8.14'>Cuius spes filum tenue,et sicut tela aranearum fiducia eius.</verse>
        <verse osisID='Job.8.15'>Innitetur super domum suam et non stabit;fulciet eam et non consurget.</verse>
        <verse osisID='Job.8.16'>Umectus videtur, antequam veniat sol,et in horto suo germen eius egredietur.</verse>
        <verse osisID='Job.8.17'>Super acervum petrarum radices eius densabuntur,et inter lapides commorabitur.</verse>
        <verse osisID='Job.8.18'>Si absorbuerit eum de loco suo,negabit eum et dicet: "Non novi te".</verse>
        <verse osisID='Job.8.19'>Haec est enim laetitia viae eius,ut rursum de terra alii germinentur.</verse>
        <verse osisID='Job.8.20'>Deus non proiciet simplicemnec porriget manum malignis,</verse>
        <verse osisID='Job.8.21'>donec impleatur risu os tuum,et labia tua iubilo.</verse>
        <verse osisID='Job.8.22'>Qui oderunt te, induentur confusione,et tabernaculum impiorum non subsistet ".</verse>
      </chapter>
      <chapter osisID='Job.9'>
        <verse osisID='Job.9.1'>Et respondens Iob ait:</verse>
        <verse osisID='Job.9.2'>" Vere scio quod ita sit,et quomodo iustificabitur homo compositus Deo?</verse>
        <verse osisID='Job.9.3'>Si voluerit contendere cum eo,non poterit ei respondere unum pro mille.</verse>
        <verse osisID='Job.9.4'>Sapiens corde est et fortis robore;quis restitit ei, et pacem habuit?</verse>
        <verse osisID='Job.9.5'>Qui transtulit montes, et nescierunt hi, quos subvertit in furore suo.</verse>
        <verse osisID='Job.9.6'>Qui commovet terram de loco suo,et columnae eius concutiuntur.</verse>
        <verse osisID='Job.9.7'>Qui praecipit soli, et non oritur,et stellas claudit quasi sub signaculo.</verse>
        <verse osisID='Job.9.8'>Qui extendit caelos soluset graditur super fluctus maris.</verse>
        <verse osisID='Job.9.9'>Qui facit Arcturum et Orionaet Hyadas et interiora austri.</verse>
        <verse osisID='Job.9.10'>Qui facit magna et incomprehensibiliaet mirabilia, quorum non est numerus.</verse>
        <verse osisID='Job.9.11'>Si venerit ad me, non videbo eum;si abierit, non intellegam.</verse>
        <verse osisID='Job.9.12'>Si repente arripiet, quis eum impediet?Vel quis dicere potest: "Quid facis?".</verse>
        <verse osisID='Job.9.13'>Deus non retinet iram suam,et sub eo curvantur auxilia Rahab.</verse>
        <verse osisID='Job.9.14'>Quantus ergo sum ego, ut respondeam eiet loquar delectis verbis cum eo?</verse>
        <verse osisID='Job.9.15'>Quia, etiamsi iustus essem, non responderem,sed meum iudicem deprecarer;</verse>
        <verse osisID='Job.9.16'>et, cum invocantem exaudierit me,non credam quod audierit vocem meam.</verse>
        <verse osisID='Job.9.17'>In turbine enim conteret meet multiplicabit vulnera mea etiam sine causa.</verse>
        <verse osisID='Job.9.18'>Non concedit requiescere spiritum meumet implet me amaritudinibus.</verse>
        <verse osisID='Job.9.19'>Si fortitudo quaeritur, robustissimus est;si iudicium, quis eum arcesserit?</verse>
        <verse osisID='Job.9.20'>Si iustificare me voluero, os meum condemnabit me;si innocentem ostendero, pravum me comprobabit.</verse>
        <verse osisID='Job.9.21'>Etiamsi simplex fuero, hoc ipsum ignorabit anima mea,et contemnam vitam meam.</verse>
        <verse osisID='Job.9.22'>Unum est, quod locutus sum:Et innocentem et impium ipse consumit.</verse>
        <verse osisID='Job.9.23'>Si subito flagellum occidat,de afflictione innocentium ridebit.</verse>
        <verse osisID='Job.9.24'>Terra data est in manus impii,vultum iudicum eius operit;quod si non ille est, quis ergo est?</verse>
        <verse osisID='Job.9.25'>Dies mei velociores fuerunt cursore:fugerunt et non viderunt bonum;</verse>
        <verse osisID='Job.9.26'>pertransierunt quasi naves arundineae,sicut aquila volans ad escam.</verse>
        <verse osisID='Job.9.27'>Cum dixero: Obliviscar maerorem meum,commutabo faciem meam et hilaris fiam,</verse>
        <verse osisID='Job.9.28'>vereor omnes dolores meos,sciens quod non iustificaveris me.</verse>
        <verse osisID='Job.9.29'>Si autem et sic impius sum,quare frustra laboravi?</verse>
        <verse osisID='Job.9.30'>Si lotus fuero quasi aquis nivis,et lixivo mundavero manus meas,</verse>
        <verse osisID='Job.9.31'>tamen sordibus intinges me,et abominabuntur me vestimenta mea.</verse>
        <verse osisID='Job.9.32'>Neque enim viro, qui similis mei est, respondebo;nec vir, quocum in iudicio contendam.</verse>
        <verse osisID='Job.9.33'>Non est qui utrumque valeat arguereet ponere manum suam in ambobus.</verse>
        <verse osisID='Job.9.34'>Auferat a me virgam suam,et pavor eius non me terreat.</verse>
        <verse osisID='Job.9.35'>Loquar et non timebo eum;quia sic non mecum ipse sum.</verse>
      </chapter>
      <chapter osisID='Job.10'>
        <verse osisID='Job.10.1'>Taedet animam meam vitae meae;dimittam adversum me eloquium meum,loquar in amaritudine animae meae.</verse>
        <verse osisID='Job.10.2'>Dicam Deo: Noli me condemnare,indica mihi cur me ita iudices.</verse>
        <verse osisID='Job.10.3'>Numquid bonum tibi videtur, si opprimas meet calumnieris me, opus manuum tuarum,et super consilium impiorum arrideas?</verse>
        <verse osisID='Job.10.4'>Numquid oculi carnei tibi sunt,aut, sicut videt homo, et tu videbis?</verse>
        <verse osisID='Job.10.5'>Numquid sicut dies hominis dies tui,et anni tui sicut humana sunt tempora,</verse>
        <verse osisID='Job.10.6'>ut quaeras iniquitatem meamet peccatum meum scruteris,</verse>
        <verse osisID='Job.10.7'>cum scias quia nihil impium fecerim,et sit nemo, qui de manu tua possit eruere?</verse>
        <verse osisID='Job.10.8'>Manus tuae fecerunt meet plasmaverunt me totum in circuitu;et sic repente praecipitas me?</verse>
        <verse osisID='Job.10.9'>Memento, quaeso, quod sicut lutum feceris meet in pulverem reduces me.</verse>
        <verse osisID='Job.10.10'>Nonne sicut lac mulsisti meet sicut caseum me coagulasti?</verse>
        <verse osisID='Job.10.11'>Pelle et carnibus vestisti me;ossibus et nervis compegisti me.</verse>
        <verse osisID='Job.10.12'>Vitam et misericordiam tribuisti mihi,et visitatio tua custodivit spiritum meum.</verse>
        <verse osisID='Job.10.13'>Licet haec celes in corde tuo,tamen scio haec in animo tuo versari.</verse>
        <verse osisID='Job.10.14'>Si peccaverim, observas meet ab iniquitate mea mundum me esse non pateris.</verse>
        <verse osisID='Job.10.15'>Et si impius fuero, vae mihi est;et si iustus, non levabo caput,saturatus afflictione et miseria.</verse>
        <verse osisID='Job.10.16'>Si superbia extollar, quasi catulum leonis capies meet iterum mirabilem te exhibebis in me.</verse>
        <verse osisID='Job.10.17'>Instauras testes tuos contra meet multiplicas iram tuam adversum me,et poenae militant in me.</verse>
        <verse osisID='Job.10.18'>Quare de vulva eduxisti me?Qui utinam consumptus essem, ne oculus me videret!</verse>
        <verse osisID='Job.10.19'>Fuissem quasi non essem,de utero translatus ad tumulum.</verse>
        <verse osisID='Job.10.20'>Numquid non paucitas dierum meorum finietur brevi?Dimitte ergo me, ut refrigerem paululum dolorem meum,</verse>
        <verse osisID='Job.10.21'>antequam vadam, et non revertar,ad terram tenebrarum et umbrae mortis,</verse>
        <verse osisID='Job.10.22'>terram caliginis et tenebrarum,ubi umbra mortis et nullus ordo,sed sempiternus horror inhabitat ".</verse>
      </chapter>
      <chapter osisID='Job.11'>
        <verse osisID='Job.11.1'>Respondens autem Sophar Naamathites dixit:</verse>
        <verse osisID='Job.11.2'>" Numquid illi, qui multa loquitur, non et respondetur?Aut vir verbosus iustificabitur?</verse>
        <verse osisID='Job.11.3'>Vaniloquium tuum viros tacere faciet,et, cum ceteros irriseris, a nullo confutaberis?</verse>
        <verse osisID='Job.11.4'>Dixisti enim: "Purus est sermo meus,et mundus sum in conspectu tuo".</verse>
        <verse osisID='Job.11.5'>Atque utinam Deus ipse loqueretur tecumet aperiret labia sua tibi,</verse>
        <verse osisID='Job.11.6'>ut ostenderet tibi secreta sapientiaeet arcana consilia eius,et intellegeres quod multo minora quaerat a te,quam meretur iniquitas tua.</verse>
        <verse osisID='Job.11.7'>Forsitan vestigia Dei comprehendeset usque ad perfectum Omnipotentem reperies?</verse>
        <verse osisID='Job.11.8'>Excelsior caelo est, et quid facies?Profundior inferno, et quid cognosces?</verse>
        <verse osisID='Job.11.9'>Longior terra mensura eiuset latior mari.</verse>
        <verse osisID='Job.11.10'>Si subverterit vel concluserit et coarctaverit,quis contradicet ei?</verse>
        <verse osisID='Job.11.11'>Ipse enim novit hominum vanitatem;et videns iniquitatem nonne considerat?</verse>
        <verse osisID='Job.11.12'>Sed et vir vacuus cordatus fit,et homo tamquam pullum onagri nascitur.</verse>
        <verse osisID='Job.11.13'>Tu autem, si cor tuum firmaveriset expanderis ad eum manus tuas,</verse>
        <verse osisID='Job.11.14'>si iniquitatem, quae est in manu tua, abstuleris a te,et non manserit in tabernaculo tuo iniustitia,</verse>
        <verse osisID='Job.11.15'>tunc levare poteris faciem tuam absque maculaet eris stabilis et non timebis.</verse>
        <verse osisID='Job.11.16'>Miseriae quoque oblivisceriset quasi aquarum, quae praeterierunt, recordaberis.</verse>
        <verse osisID='Job.11.17'>Et quasi meridianus fulgor consurget tibi ad vesperam,et, cum te caligine tectum putaveris, orieris ut lucifer.</verse>
        <verse osisID='Job.11.18'>Et habebis fiduciam, proposita tibi spe,et defossus securus dormies.</verse>
        <verse osisID='Job.11.19'>Requiesces, et non erit qui te exterreat;et deprecabuntur faciem tuam plurimi.</verse>
        <verse osisID='Job.11.20'>Oculi autem impiorum deficient,et effugium peribit ab eis;et spes illorum exhalatio animae ".</verse>
      </chapter>
      <chapter osisID='Job.12'>
        <verse osisID='Job.12.1'>Respondens autem Iob dixit:</verse>
        <verse osisID='Job.12.2'>" Ergo vos estis soli homines,et vobiscum morietur sapientia.</verse>
        <verse osisID='Job.12.3'>Et mihi est cor sicut et vobis,nec inferior vestri sum;quis enim haec, quae nostis, ignorat?</verse>
        <verse osisID='Job.12.4'>Qui deridetur ab amico suo sicut ego,invocabit Deum, et exaudiet eum; deridetur enim iusti integritas.</verse>
        <verse osisID='Job.12.5'>Lampas contempta apud cogitationes eorum, qui securi sunt,parata iis, qui vacillant pede.</verse>
        <verse osisID='Job.12.6'>Tranquilla sunt tabernacula praedonumet secura iis, qui provocant Deum, iis, qui Deum tenent manu sua.</verse>
        <verse osisID='Job.12.7'>Nimirum interroga iumenta, et docebunt te,et volatilia caeli, et indicabunt tibi.</verse>
        <verse osisID='Job.12.8'>Loquere terrae, et docebit te;et narrabunt pisces maris.</verse>
        <verse osisID='Job.12.9'>Quis ignorat in omnibus hisquod manus Domini hoc fecerit?</verse>
        <verse osisID='Job.12.10'>In cuius manu anima omnis viventiset spiritus universae carnis hominis.</verse>
        <verse osisID='Job.12.11'>Nonne auris verba diiudicat,et palatum cibum sibi gustat?</verse>
        <verse osisID='Job.12.12'>In senibus est sapientia,et in longaevis prudentia.</verse>
        <verse osisID='Job.12.13'>Apud ipsum est sapientia et fortitudo;ipse habet consilium et intellegentiam.</verse>
        <verse osisID='Job.12.14'>Si destruxerit, nemo est, qui aedificet;si incluserit hominem, nullus est, qui aperiat.</verse>
        <verse osisID='Job.12.15'>Si continuerit aquas, arescent;et, si emiserit eas, subvertent terram.</verse>
        <verse osisID='Job.12.16'>Apud ipsum est fortitudo et sapientia;ipse novit et decipientem et eum qui decipitur.</verse>
        <verse osisID='Job.12.17'>Inducit consiliarios spoliatoset iudices in stuporem.</verse>
        <verse osisID='Job.12.18'>Balteum regum dissolvitet praecingit fune renes eorum.</verse>
        <verse osisID='Job.12.19'>Inducit sacerdotes spoliatoset optimates supplantat,</verse>
        <verse osisID='Job.12.20'>commutans labium veraciumet doctrinam senum auferens.</verse>
        <verse osisID='Job.12.21'>Effundit despectionem super principeset cingulum fortium relaxat.</verse>
        <verse osisID='Job.12.22'>Qui revelat profunda de tenebriset producit in lucem umbram mortis.</verse>
        <verse osisID='Job.12.23'>Qui multiplicat gentes et perdit easet subversas in integrum restituit.</verse>
        <verse osisID='Job.12.24'>Qui immutat cor principum populi terrae et decipit eoset errare eos faciet per invium desertum.</verse>
        <verse osisID='Job.12.25'>Palpabunt quasi in tenebris et non in luce,et errare eos faciet quasi ebrios.</verse>
      </chapter>
      <chapter osisID='Job.13'>
        <verse osisID='Job.13.1'>Ecce, omnia haec vidit oculus meus,et audivit auris mea, et intellexi singula.</verse>
        <verse osisID='Job.13.2'>Secundum scientiam vestram, et ego novi;nec inferior vestri sum.</verse>
        <verse osisID='Job.13.3'>Sed tamen ad Omnipotentem loquaret disputare cum Deo cupio;</verse>
        <verse osisID='Job.13.4'>vos autem ostendam fabricatores mendacii,medicos vanos vos omnes.</verse>
        <verse osisID='Job.13.5'>Atque utinam taceretis,ut sit vobis in sapientiam!</verse>
        <verse osisID='Job.13.6'>Audite ergo correptionem meamet contentiones labiorum meorum attendite.</verse>
        <verse osisID='Job.13.7'>Numquid pro Deo profertis mendaciumet pro illo loquimini dolos?</verse>
        <verse osisID='Job.13.8'>Numquid faciem eius accipitiset pro Deo in iudicio contendere nitimini?</verse>
        <verse osisID='Job.13.9'>Aut bonum est quod vos excutiat?Aut, ut illuditur homini, illudetis ei?</verse>
        <verse osisID='Job.13.10'>Ipse vos arguet,cum in abscondito faciem accipitis.</verse>
        <verse osisID='Job.13.11'>Nonne maiestas eius turbabit vos,et terror eius irruet super vos?</verse>
        <verse osisID='Job.13.12'>Sententiae vestrae sunt proverbia cineris;thoraces lutei thoraces vestri.</verse>
        <verse osisID='Job.13.13'>Tacete paulisper, ut loquar ipse,et transeat super me quodcumque.</verse>
        <verse osisID='Job.13.14'>Quare sumam carnes meas dentibus meiset animam meam ponam in manibus meis?</verse>
        <verse osisID='Job.13.15'>Etiamsi occiderit me, in ipso sperabo; verumtamen vias meas in conspectu eius arguam.</verse>
        <verse osisID='Job.13.16'>Et hoc erit salus mea:non enim veniet in conspectu eius omnis impius.</verse>
        <verse osisID='Job.13.17'>Audite sermonem meumet explicationem meam percipite auribus vestris.</verse>
        <verse osisID='Job.13.18'>Ecce iudicium paravi;scio quod iustus inveniar.</verse>
        <verse osisID='Job.13.19'>Quis est qui contendat mecum?Tunc enim tacebo et consummabor.</verse>
        <verse osisID='Job.13.20'>Duo tantum ne facias mihi,et tunc a facie tua non abscondar:</verse>
        <verse osisID='Job.13.21'>Manum tuam longe fac a me,et formido tua non me terreat.</verse>
        <verse osisID='Job.13.22'>Voca me, et ego respondebo tibi;aut ipse loquar, et tu respondebis mihi.</verse>
        <verse osisID='Job.13.23'>Quantas habeo iniquitates et peccata?Scelera mea et delicta ostende mihi.</verse>
        <verse osisID='Job.13.24'>Cur faciem tuam abscondiset arbitraris me inimicum tuum?</verse>
        <verse osisID='Job.13.25'>Contra folium, quod vento rapitur, dure agiset stipulam siccam persequeris.</verse>
        <verse osisID='Job.13.26'>Scribis enim contra me amaritudineset occupatum me vis peccatis adulescentiae meae.</verse>
        <verse osisID='Job.13.27'>Posuisti in nervo pedem meumet observasti omnes semitas measet vestigia pedum meorum considerasti.</verse>
        <verse osisID='Job.13.28'>Qui quasi uter consumendus sum,et quasi vestimentum, quod comeditur a tinea.</verse>
      </chapter>
      <chapter osisID='Job.14'>
        <verse osisID='Job.14.1'>Homo natus de muliere,brevi vivens tempore, commotione satiatur.</verse>
        <verse osisID='Job.14.2'>Qui quasi flos egreditur et arescitet fugit velut umbra et non permanet.</verse>
        <verse osisID='Job.14.3'>Et dignum ducis super huiuscemodi aperire oculos tuoset adducere eum tecum in iudicium?</verse>
        <verse osisID='Job.14.4'>Quis potest facere mundum de immundo?Ne unus quidem!</verse>
        <verse osisID='Job.14.5'>Si statuti dies hominis sunt,et numerus mensium eius apud te est,et constituti sunt termini eius, quos non praeteribit,</verse>
        <verse osisID='Job.14.6'>averte oculos tuos ab eo, ut quiescat,donec solvat, sicut mercennarius, dies suos.</verse>
        <verse osisID='Job.14.7'>Nam lignum habet spem;si praecisum fuerit, rursum virescet,et rami eius non deficient.</verse>
        <verse osisID='Job.14.8'>Si senuerit in terra radix eius,et in pulvere emortuus fuerit truncus illius,</verse>
        <verse osisID='Job.14.9'>ad odorem aquae germinabitet faciet comam quasi novellae.</verse>
        <verse osisID='Job.14.10'>Homo vero cum mortuus fuerit et debilitatur,exspirat homo et, ubi, quaeso, est?</verse>
        <verse osisID='Job.14.11'>Recedent aquae de mari,et fluvius vacuefactus arescet;</verse>
        <verse osisID='Job.14.12'>sic homo, cum dormierit, non resurget:donec atteratur caelum, non evigilabitnec consurget de somno suo.</verse>
        <verse osisID='Job.14.13'>Quis mihi hoc tribuat, ut in inferno seponas meet abscondas me, donec pertranseat furor tuus,et constituas mihi tempus, in quo recorderis mei?</verse>
        <verse osisID='Job.14.14'>Putasne mortuus homo rursum vivat?Cunctis diebus, quibus nunc milito,exspectarem, donec veniat immutatio mea.</verse>
        <verse osisID='Job.14.15'>Vocares me, et ego responderem tibi;opus manuum tuarum requireres.</verse>
        <verse osisID='Job.14.16'>Tu quidem nunc gressus meos dinumerares,sed parceres peccatis meis.</verse>
        <verse osisID='Job.14.17'>Signares quasi in sacculo delicta mea,sed dealbares iniquitatem meam.</verse>
        <verse osisID='Job.14.18'>Mons cadens decidit,et saxum transfertur de loco suo;</verse>
        <verse osisID='Job.14.19'>lapides excavant aquae,et alluvione terra inundatur:et spem hominis perdes.</verse>
        <verse osisID='Job.14.20'>Praevales adversus eum, et in perpetuum transiet;immutas faciem eius et emittis eum.</verse>
        <verse osisID='Job.14.21'>Sive nobiles fuerint filii eius, non novit;sive ignobiles, non intellegit.</verse>
        <verse osisID='Job.14.22'>Attamen caro eius, dum vivet, dolet,et anima illius super semetipso luget ".</verse>
      </chapter>
      <chapter osisID='Job.15'>
        <verse osisID='Job.15.1'>Respondens autem Eliphaz Themanites dixit:</verse>
        <verse osisID='Job.15.2'>" Numquid sapiens respondebit sapientia ventosaet implebit vento urente stomachum suum?</verse>
        <verse osisID='Job.15.3'>Arguens verbis, quae nihil prosunt,et sententiis, quae nihil iuvant?</verse>
        <verse osisID='Job.15.4'>Tu autem pietatem dissolviset detrahis meditationi coram Deo.</verse>
        <verse osisID='Job.15.5'>Docet enim iniquitas tua os tuum,et assumis linguam callidorum.</verse>
        <verse osisID='Job.15.6'>Condemnabit te os tuum et non ego,et labia tua respondebunt tibi.</verse>
        <verse osisID='Job.15.7'>Numquid primus homo tu natus eset ante colles formatus?</verse>
        <verse osisID='Job.15.8'>Numquid consilium Dei audistiet tibi attrahis sapientiam?</verse>
        <verse osisID='Job.15.9'>Quid nosti, quod nos ignoremus?Quid intellegis, quod nos nesciamus?</verse>
        <verse osisID='Job.15.10'>Et senes et antiqui sunt inter nos,multo vetustiores quam pater tuus.</verse>
        <verse osisID='Job.15.11'>Numquid parum tibi sunt consolationes Dei?Et verbum lene tecum factum?</verse>
        <verse osisID='Job.15.12'>Quid te elevat cor tuum,et cur attonitos habes oculos?</verse>
        <verse osisID='Job.15.13'>Quid vertis contra Deum spiritum tuumet profers de ore tuo huiuscemodi sermones?</verse>
        <verse osisID='Job.15.14'>Quid est homo, ut immaculatus sit,et ut iustus appareat natus de muliere?</verse>
        <verse osisID='Job.15.15'>Ecce, sanctis suis non fidit,et caeli non sunt mundi in conspectu eius;</verse>
        <verse osisID='Job.15.16'>quanto magis abominabilis et corruptus homo,qui bibit quasi aquam iniquitatem.</verse>
        <verse osisID='Job.15.17'>Ostendam tibi, audi me;quod vidi, narrabo tibi,</verse>
        <verse osisID='Job.15.18'>quod sapientes confitentur,et non celaverunt eos patres eorum:</verse>
        <verse osisID='Job.15.19'>quibus solis data est terra,et non transivit alienus per eos.</verse>
        <verse osisID='Job.15.20'>Cunctis diebus suis impius cruciatur,et numerus annorum incertus est tyranno.</verse>
        <verse osisID='Job.15.21'>Sonitus terroris semper in auribus illius,quasi, cum pax sit, vastator irruat in eum.</verse>
        <verse osisID='Job.15.22'>Non credit quod reverti possit de tenebris,cum sit destinatus gladio.</verse>
        <verse osisID='Job.15.23'>Cum se moverit ad quaerendum panem: "Ubinam?",novit quod paratus sit in manu eius tenebrarum dies.</verse>
        <verse osisID='Job.15.24'>Terrebit eum tribulatio et angustia,vallabit eum sicut regem, qui praeparatur ad proelium.</verse>
        <verse osisID='Job.15.25'>Tetendit enim adversus Deum manum suam,et contra Omnipotentem roboratus est.</verse>
        <verse osisID='Job.15.26'>Cucurrit adversus eum erecto collo,spisso scuto armatus.</verse>
        <verse osisID='Job.15.27'>Operuit faciem eius crassitudo,et de lateribus eius arvina dependet.</verse>
        <verse osisID='Job.15.28'>Habitavit in civitatibus desolatiset in domibus desertis, quae in tumulos sunt redactae.</verse>
        <verse osisID='Job.15.29'>Non ditabitur, nec perseverabit substantia eius;nec mittet in terra radicem suam.</verse>
        <verse osisID='Job.15.30'>Non recedet de tenebris;ramos eius arefaciet flamma,et auferet ventus florem eius.</verse>
        <verse osisID='Job.15.31'>Ne credat vanitati errore deceptus,quia vanitas erit remuneratio eius.</verse>
        <verse osisID='Job.15.32'>Antequam dies eius impleantur, abscindentur,et ramus eius non virescet.</verse>
        <verse osisID='Job.15.33'>Laedetur quasi vinea in primo flore botrus eius,et quasi oliva proiciens florem suum.</verse>
        <verse osisID='Job.15.34'>Cangregatio enim impii sterilis,et ignis devorabit tabernacula eorum, qui munera libenter accipiunt.</verse>
        <verse osisID='Job.15.35'>Concepit dolorem et peperit iniquitatem,et venter eius praeparat dolos.</verse>
      </chapter>
      <chapter osisID='Job.16'>
        <verse osisID='Job.16.1'>Respondens autem Iob dixit:</verse>
        <verse osisID='Job.16.2'>" Audivi frequenter talia!onsolatores molesti omnes vos estis.</verse>
        <verse osisID='Job.16.3'>Numquid habebunt finem verba ventosa,aut quid te exacerbat, ut respondeas?</verse>
        <verse osisID='Job.16.4'>Poteram et ego similia vestri loqui,si esset anima vestra pro anima mea!Concinnarem super vos sermoneset moverem caput meum super vos.</verse>
        <verse osisID='Job.16.5'>Roborarem vos ore meoet motum labiorum meorum non cohiberem.</verse>
        <verse osisID='Job.16.6'>Si locutus fuero, non quiescet dolor meuset, si tacuero, non recedet a me;</verse>
        <verse osisID='Job.16.7'>nunc autem defatigavit me dolor meus,et tu vastasti omnem coetum meum.</verse>
        <verse osisID='Job.16.8'>Rugae meae testimonium dicunt contra me;et suscitatur falsiloquus adversus faciem meam contradicens mihi,</verse>
        <verse osisID='Job.16.9'>Ira eius discerpsit me et adversata est mihi,et infremuit contra me dentibus suis.Hostis meus acuit oculos suos in me.</verse>
        <verse osisID='Job.16.10'>Aperuerunt super me ora suaet exprobrantes percusserunt maxillam meam,simul conferti contra me.</verse>
        <verse osisID='Job.16.11'>Concludit me Deus apud iniquumet manibus impiorum me tradit.</verse>
        <verse osisID='Job.16.12'>Ego, ille quondam tranquillus, repente contritus sum.Tenuit cervicem meam, confregit meet posuit me sibi quasi in signum.</verse>
        <verse osisID='Job.16.13'>Circumdedit me lanceis suis,scidit lumbos meos, non pepercitet effudit in terra iecur meum.</verse>
        <verse osisID='Job.16.14'>Dirupit me rumpens et diruens,irruit in me quasi gigas.</verse>
        <verse osisID='Job.16.15'>Saccum consui super cutem meamet dimisi in terram cornu meum.</verse>
        <verse osisID='Job.16.16'>Facies mea rubuit a fletu,et palpebrae meae caligaverunt;</verse>
        <verse osisID='Job.16.17'>attamen absque iniquitate manus meae,cum haberem mundas preces.</verse>
        <verse osisID='Job.16.18'>Terra, ne operias sanguinem meum,neque inveniat in te locum latendi clamor meus.</verse>
        <verse osisID='Job.16.19'>Ecce enim in caelo testis meus,et conscius meus in excelsis.</verse>
        <verse osisID='Job.16.20'>Interpretes mei sunt cogitationes meae:ad Deum stillat oculus meus.</verse>
        <verse osisID='Job.16.21'>Atque utinam sic iudicaretur vir cum Deo,sicut iudicatur filius hominis cum collega suo.</verse>
        <verse osisID='Job.16.22'>Ecce enim breves anni transeunt,et semitam, per quam non revertar, ambulo.</verse>
      </chapter>
      <chapter osisID='Job.17'>
        <verse osisID='Job.17.1'>Spiritus meus attenuatus est,dies mei exstincti,et solum mihi superest sepulcrum.</verse>
        <verse osisID='Job.17.2'>Nonne irrisiones circumdant me,et in amaritudinibus moratur oculus meus?</verse>
        <verse osisID='Job.17.3'>Pone pignus pro me iuxta te;et quis umquam spondens percutiet manum meam?</verse>
        <verse osisID='Job.17.4'>Cor eorum longe fecisti a disciplina;propterea non exaltabuntur.</verse>
        <verse osisID='Job.17.5'>Praedam pollicetur sociis,sed oculi filiorum eius deficient.</verse>
        <verse osisID='Job.17.6'>Posuit me quasi in proverbium vulgiet conspuendum in faciem.</verse>
        <verse osisID='Job.17.7'>Caligavit ab indignatione oculus meus,et membra mea quasi in umbram redacta sunt.</verse>
        <verse osisID='Job.17.8'>Stupebunt iusti super hoc,et innocens contra impium excitabitur.</verse>
        <verse osisID='Job.17.9'>Et tenebit iustus viam suam,et mundus manibus addet fortitudinem.</verse>
        <verse osisID='Job.17.10'>Igitur omnes vos convertimini et venite,et non inveniam in vobis ullum sapientem.</verse>
        <verse osisID='Job.17.11'>Dies mei transierunt, cogitationes meae dissipatae suntet desideria cordis mei.</verse>
        <verse osisID='Job.17.12'>Noctem verterunt in diem;et rursum post tenebras properat lux.</verse>
        <verse osisID='Job.17.13'>Si sustinuero, infernus domus mea est;et in tenebris stravi lectulum meum.</verse>
        <verse osisID='Job.17.14'>Putredini dixi: Pater meus es!;Mater mea et soror mea! vermibus.</verse>
        <verse osisID='Job.17.15'>Ubi est ergo nunc praestolatio mea,et patientiam meam quis considerat?</verse>
        <verse osisID='Job.17.16'>In profundissimum infernum descendent omnia mea;simul in pulvere erit requies mihi? ".</verse>
      </chapter>
      <chapter osisID='Job.18'>
        <verse osisID='Job.18.1'>Respondens autem Baldad Suhites dixit:</verse>
        <verse osisID='Job.18.2'>" Usque ad quem finem verba iactabitis?Intellegite prius, et sic loquamur.</verse>
        <verse osisID='Job.18.3'>Quare reputati sumus ut iumentaet sorduimus coram vobis?</verse>
        <verse osisID='Job.18.4'>Qui perdis animam tuam in furore tuo,numquid propter te derelinquetur terra,et transferentur rupes de loco suo?</verse>
        <verse osisID='Job.18.5'>Etenim lux impii exstinguetur,nec splendebit flamma ignis eius.</verse>
        <verse osisID='Job.18.6'>Lux obtenebrescet in tabernaculo illius,et lucerna, quae super eum est, exstinguetur.</verse>
        <verse osisID='Job.18.7'>Arctabuntur gressus virtutis eius,et praecipitabit eum consilium suum.</verse>
        <verse osisID='Job.18.8'>Immissi sunt in rete pedes eius,et in reticulo ambulat.</verse>
        <verse osisID='Job.18.9'>Tenet plantam illius laqueus,et firmatur super eum tendiculum.</verse>
        <verse osisID='Job.18.10'>Abscondita est in terra pedica eius,et decipula illius super semitam.</verse>
        <verse osisID='Job.18.11'>Undique terrent eum formidineset involvunt pedes eius.</verse>
        <verse osisID='Job.18.12'>Attenuatur fame robur eius,et pernicies parata costis illius.</verse>
        <verse osisID='Job.18.13'>Devorat partes cutis eius,consumat membra illius primogenitus mortis.</verse>
        <verse osisID='Job.18.14'>Avellitur de tabernaculo suo fiducia eius,et urges eum ad regem formidinum.</verse>
        <verse osisID='Job.18.15'>Habitas in tabernaculo, quod iam non est ei;aspergitur in habitatione eius sulphur.</verse>
        <verse osisID='Job.18.16'>Deorsum radices eius siccantur,sursum autem atteruntur rami eius.</verse>
        <verse osisID='Job.18.17'>Memoria illius periit de terra,et non celebrabitur nomen eius in plateis.</verse>
        <verse osisID='Job.18.18'>Expellent eum de luce in tenebraset de orbe transferent eum.</verse>
        <verse osisID='Job.18.19'>Non erit semen eius neque progenies in populo suo,nec ullae reliquiae in commoratione eius.</verse>
        <verse osisID='Job.18.20'>In die eius stupebunt novissimi,et primos invadet horror.</verse>
        <verse osisID='Job.18.21'>Haec sunt ergo tabernacula iniqui;et iste locus eius, qui ignorat Deum ".</verse>
      </chapter>
      <chapter osisID='Job.19'>
        <verse osisID='Job.19.1'>Respondens autem Iob dixit:</verse>
        <verse osisID='Job.19.2'>" Usquequo affligitis ani mam meamet atteritis me sermonibus?</verse>
        <verse osisID='Job.19.3'>En decies obiurgatis meet non erubescitis opprimentes me.</verse>
        <verse osisID='Job.19.4'>Nempe, etsi erravi,mecum erit error meus.</verse>
        <verse osisID='Job.19.5'>Si vos contra me erigiminiet arguitis me opprobriis meis,</verse>
        <verse osisID='Job.19.6'>saltem nunc intellegite quia Deus non aequo iudicio afflixerit meet rete suo me cinxerit.</verse>
        <verse osisID='Job.19.7'>Etsi clamo: Vim patior!, non exaudior;si vociferor, non est qui iudicet.</verse>
        <verse osisID='Job.19.8'>Semitam meam circumsaepsit, et transire non possum;et in calle meo tenebras posuit.</verse>
        <verse osisID='Job.19.9'>Spoliavit me gloria meaet abstulit coronam de capite meo.</verse>
        <verse osisID='Job.19.10'>Destruxit me undique, et pereo,et evellit quasi arborem spem meam.</verse>
        <verse osisID='Job.19.11'>Iratus est contra me furor eius,et sic me habuit quasi hostem suum.</verse>
        <verse osisID='Job.19.12'>Simul venerunt turmae eiuset fecerunt sibi viam adversus meet obsederunt in gyro tabernaculum meum.</verse>
        <verse osisID='Job.19.13'>Fratres meos longe fecit a me,et noti mei quasi alieni recesserunt a me.</verse>
        <verse osisID='Job.19.14'>Dereliquerunt me propinqui mei,et, qui me noverant, obliti sunt mei.</verse>
        <verse osisID='Job.19.15'>Inquilini domus meae et ancillae meae sicut alienum habuerunt me,et quasi peregrinus fui in oculis eorum.</verse>
        <verse osisID='Job.19.16'>Servum meum vocavi, et non respondit;ore proprio deprecabar illum.</verse>
        <verse osisID='Job.19.17'>Halitum meum exhorruit uxor mea,et fetui filiis uteri mei.</verse>
        <verse osisID='Job.19.18'>Vel infantes despiciebant meet, cum surgerem, detrahebant mihi.</verse>
        <verse osisID='Job.19.19'>Abominati sunt me quondam consiliarii mei;et, quem maxime diligebam, aversatus est me.</verse>
        <verse osisID='Job.19.20'>Pelli meae, consumptis carnibus, adhaesit os meum,et evanuit cutis mea circa dentes meos.</verse>
        <verse osisID='Job.19.21'>Miseremini mei, miseremini mei, saltem vos, amici mei,quia manus Domini tetigit me.</verse>
        <verse osisID='Job.19.22'>Quare persequimini me sicut Deuset carnibus meis non saturamini?</verse>
        <verse osisID='Job.19.23'>Quis mihi tribuat, ut scribantur sermones mei?Quis mihi det, ut exarentur in libro</verse>
        <verse osisID='Job.19.24'>stilo ferreo et plumbeo,in aeternum sculpantur in silice?</verse>
        <verse osisID='Job.19.25'>Scio enim quod redemptor meus vivitet in novissimo super pulvere stabit;</verse>
        <verse osisID='Job.19.26'>et post pellem meam hanc, quam abstraxerunt,et de carne mea videbo Deum.</verse>
        <verse osisID='Job.19.27'>Quem visurus sum ego ipse,et oculi mei conspecturi sunt, et non alienum.Consumpti sunt renes mei in sinu meo.</verse>
        <verse osisID='Job.19.28'>Si ergo nunc dicitis: "Quomodo persequemur eumet radicem verbi inveniemus contra eum?",</verse>
        <verse osisID='Job.19.29'>timete a facie gladii,quoniam ultor iniquitatum gladius est;et scitote esse iudicium ".</verse>
      </chapter>
      <chapter osisID='Job.20'>
        <verse osisID='Job.20.1'>Respondens autem Sophar Naamathites dixit:</verse>
        <verse osisID='Job.20.2'>" Idcirco cogitationes meae reducunt me,eo quod intellectus effulsit in me.</verse>
        <verse osisID='Job.20.3'>Doctrinam, qua me arguis, audiam,at spiritus intellegentiae meae respondebit mihi.</verse>
        <verse osisID='Job.20.4'>Scisne hoc a principio,ex quo positus est homo super terram,</verse>
        <verse osisID='Job.20.5'>quod exsultatio iniquorum brevis sit,et gaudium impiorum ad instar puncti?</verse>
        <verse osisID='Job.20.6'>si ascenderit usque ad caelum superbia eius,et caput eius nubes tetigerit,</verse>
        <verse osisID='Job.20.7'>quasi sterquilinium in finem perdetur,et, qui eum viderant, dicent: "Ubi est?".</verse>
        <verse osisID='Job.20.8'>Velut somnium avolans non invenietur,transiet sicut visio nocturna.</verse>
        <verse osisID='Job.20.9'>Oculus, qui eum viderat, non videbit,neque ultra intuebitur eum locus suus.</verse>
        <verse osisID='Job.20.10'>Filii eius satagent complacere pauperibus,et manus illius reddent ei possessionem suam.</verse>
        <verse osisID='Job.20.11'>Ossa eius, quae implebantur adulescentia,cum eo in pulvere dormient.</verse>
        <verse osisID='Job.20.12'>Cum enim dulce fuerit in ore eius malum,abscondet illud sub lingua sua.</verse>
        <verse osisID='Job.20.13'>Parcet illi et non derelinquet illudet celabit in gutture suo.</verse>
        <verse osisID='Job.20.14'>Panis eius in visceribus illiusvertetur in fel aspidum intrinsecus.</verse>
        <verse osisID='Job.20.15'>Divitias, quas devoravit, evomet,et de ventre illius extrahet eas Deus.</verse>
        <verse osisID='Job.20.16'>Venenum aspidum sugebat,et occidet eum lingua viperae.</verse>
        <verse osisID='Job.20.17'>Non videat rivulos olei,torrentes mellis et butyri.</verse>
        <verse osisID='Job.20.18'>Restituet quaestum suum nec deglutiet,de opibus venditionum non laetabitur.</verse>
        <verse osisID='Job.20.19'>Quoniam confringens deseruit pauperes,domum rapuit et non aedificavit eam.</verse>
        <verse osisID='Job.20.20'>Nec est satiatus venter eius;et cum desideriis suis evadere non potuit.</verse>
        <verse osisID='Job.20.21'>Non fuerunt reliquiae de cibo eius,et propterea nihil permanebit de bonis eius.</verse>
        <verse osisID='Job.20.22'>Cum satiatus fuerit, arctabitur;et omnis dolor irruet super eum.</verse>
        <verse osisID='Job.20.23'>Impleat ventrem suum:emittet Deus in eum iram furoris suiet pluet super illum bellum suum.</verse>
        <verse osisID='Job.20.24'>Fugiet arma ferreaet irruet in arcum aereum.</verse>
        <verse osisID='Job.20.25'>Sagitta transverberabit corpus eius,et fulgur iecur eius;vadent et venient super eum horribilia.</verse>
        <verse osisID='Job.20.26'>Omnes tenebrae absconditae sunt in occultis eius,devorabit eum ignis, qui non succenditur;affligetur relictus in tabernaculo suo.</verse>
        <verse osisID='Job.20.27'>Revelabunt caeli iniquitatem eius,et terra consurget adversus eum.</verse>
        <verse osisID='Job.20.28'>Auferetur germen domus illius,detrahetur in die furoris Dei.</verse>
        <verse osisID='Job.20.29'>Haec est pars hominis impii a Deo,et hereditas verborum eius a Domino ".</verse>
      </chapter>
      <chapter osisID='Job.21'>
        <verse osisID='Job.21.1'>Respondens autem Iob dixit:</verse>
        <verse osisID='Job.21.2'>" Audite, quaeso, sermonesmeos,et sint haec consolationes vestrae.</verse>
        <verse osisID='Job.21.3'>Sustinete me, et ego loquar;et post verba mea ridebitis.</verse>
        <verse osisID='Job.21.4'>Numquid contra hominem disputatio mea est,ut merito non debeam impatiens fieri?</verse>
        <verse osisID='Job.21.5'>Attendite me et obstupesciteet superponite digitum ori vestro.</verse>
        <verse osisID='Job.21.6'>Et ego, quando recordatus fuero, pertimesco,et concutit carnem meam tremor.</verse>
        <verse osisID='Job.21.7'>Quare ergo impii vivunt,senuerunt confortatique sunt divitiis?</verse>
        <verse osisID='Job.21.8'>Semen eorum permanet coram eis,et progenies eorum in conspectu eorum.</verse>
        <verse osisID='Job.21.9'>Domus eorum securae sunt et pacatae,et non est virga Dei super illos.</verse>
        <verse osisID='Job.21.10'>Bos eorum concepit et non abortivit,vacca peperit et non est privata fetu suo.</verse>
        <verse osisID='Job.21.11'>Egrediuntur quasi greges parvuli eorum,et infantes eorum exsultant lusibus.</verse>
        <verse osisID='Job.21.12'>Tenent tympanum et citharamet gaudent ad sonitum organi.</verse>
        <verse osisID='Job.21.13'>Ducunt in bonis dies suoset in puncto ad inferna descendunt.</verse>
        <verse osisID='Job.21.14'>Qui dixerant Deo: "Recede a nobis!Scientiam viarum tuarum nolumus.</verse>
        <verse osisID='Job.21.15'>Quis est Omnipotens, ut serviamus ei,et quid nobis prodest, si oraverimus illum?".</verse>
        <verse osisID='Job.21.16'>Sint in manu eorum bona sua;consilium vero impiorum longe sit a me.</verse>
        <verse osisID='Job.21.17'>Quam saepe lucerna impiorum exstinguitur,et superveniet eis pernicies,et dolores dividet in furore suo?</verse>
        <verse osisID='Job.21.18'>Erunt sicut paleae ante faciem venti,et sicut favilla, quam turbo dispergit.</verse>
        <verse osisID='Job.21.19'>"Servabitne Deus filiis iniquitatem eius?".Retribuat illi, ut sciat.</verse>
        <verse osisID='Job.21.20'>Videbunt oculi eius interfectionem suam,et de furore Omnipotentis bibet.</verse>
        <verse osisID='Job.21.21'>Quid enim ad eum pertinet de domo sua post se,et si numerus mensium eius recidetur?</verse>
        <verse osisID='Job.21.22'>Numquid Deum docebit quispiam scientiam,qui excelsos iudicat?</verse>
        <verse osisID='Job.21.23'>Iste moritur robustus et sanus,dives et felix;</verse>
        <verse osisID='Job.21.24'>viscera eius plena sunt adipe,et medullis ossa illius irrigantur.</verse>
        <verse osisID='Job.21.25'>Alius vero moritur in amaritudine animaeabsque ullis opibus;</verse>
        <verse osisID='Job.21.26'>et tamen simul in pulvere dormient,et vermes operient eos.</verse>
        <verse osisID='Job.21.27'>Certe novi cogitationes vestraset sententias contra me iniquas.</verse>
        <verse osisID='Job.21.28'>Dicitis enim: "Ubi est domus principis,et ubi tabernacula impiorum?".</verse>
        <verse osisID='Job.21.29'>Nonne interrogastis quemlibet de viatoribuset signa eorum non agnovistis?</verse>
        <verse osisID='Job.21.30'>Quia in diem perditionis servatur maluset ad diem furoris abducetur.</verse>
        <verse osisID='Job.21.31'>Quis arguet coram eo viam eius,et, quae fecit, quis reddet illi?</verse>
        <verse osisID='Job.21.32'>Ipse ad sepulcra ducetur,et super tumulum vigilabunt.</verse>
        <verse osisID='Job.21.33'>Dulces erunt ei glebae vallis,et post se omnem hominem trahetet ante se innumerabiles.</verse>
        <verse osisID='Job.21.34'>Quomodo igitur consolamini me frustra,et responsionis vestrae restat perfidia? ".</verse>
      </chapter>
      <chapter osisID='Job.22'>
        <verse osisID='Job.22.1'>Respondens autem Eliphaz Themanites dixit:</verse>
        <verse osisID='Job.22.2'>" Numquid Deo prodesse potest homo,cum vix intellegens sibi ipse proderit?</verse>
        <verse osisID='Job.22.3'>Quid prodest Omnipotenti, si iustus fueris,aut quid ei confers, si immaculatam feceris viam tuam?</verse>
        <verse osisID='Job.22.4'>Numquid pro tua pietate arguet teet veniet tecum in iudicium?</verse>
        <verse osisID='Job.22.5'>Et non propter malitiam tuam plurimamet infinitas iniquitates tuas?</verse>
        <verse osisID='Job.22.6'>Sumpsisti enim pignori fratres tuos sine causaet nudos spoliasti vestibus.</verse>
        <verse osisID='Job.22.7'>Aquam lasso non dedistiet esurienti cohibuisti panem.</verse>
        <verse osisID='Job.22.8'>Numquid viro forti brachio erit terra,et acceptus sedebit in ea?</verse>
        <verse osisID='Job.22.9'>Viduas dimisisti vacuaset lacertos pupillorum comminuisti.</verse>
        <verse osisID='Job.22.10'>Propterea circumdatus es laqueis,et conturbat te subita formido.</verse>
        <verse osisID='Job.22.11'>Vel tenebras non vides,et impetus aquarum opprimit te.</verse>
        <verse osisID='Job.22.12'>"Nonne Deus excelsior caelo?Et inspice stellarum verticem: quam sublimis!".</verse>
        <verse osisID='Job.22.13'>Et dicis: "Quid enim novit Deuset quasi per caliginem iudicat?</verse>
        <verse osisID='Job.22.14'>Nubes latibulum eius, nec nostra considerat;et circa orbem caeli perambulat".</verse>
        <verse osisID='Job.22.15'>Numquid semitam saeculorum custodire cupis,quam calcaverunt viri iniqui?</verse>
        <verse osisID='Job.22.16'>Qui sublati ante tempus suum,et fluvius subvertit fundamentum eorum.</verse>
        <verse osisID='Job.22.17'>Qui dicebant Deo: "Recede a nobis!"et "Quid faciet Omnipotens nobis?".</verse>
        <verse osisID='Job.22.18'>Cum ille implesset domos eorum bonis,quorum sententia procul erat ab eo.</verse>
        <verse osisID='Job.22.19'>Videbunt iusti et laetabuntur,et innocens subsannabit eos:</verse>
        <verse osisID='Job.22.20'>"Vere succisus est status eorum,et reliquias eorum devoravit ignis".</verse>
        <verse osisID='Job.22.21'>Acquiesce igitur ei, et habeto pacem;et per haec habebis fructus optimos.</verse>
        <verse osisID='Job.22.22'>Suscipe ex ore illius legemet pone sermones eius in corde tuo.</verse>
        <verse osisID='Job.22.23'>Si reversus fueris ad Omnipotentem, aedificaberiset longe facies iniquitatem a tabernaculo tuo.</verse>
        <verse osisID='Job.22.24'>Comparabis tamquam terram aurumet tamquam glaream torrentis Ophir.</verse>
        <verse osisID='Job.22.25'>Eritque Omnipotens metallum tuum,et argentum coacervabitur tibi.</verse>
        <verse osisID='Job.22.26'>Tunc super Omnipotentem deliciis afflueset elevabis ad Deum faciem tuam.</verse>
        <verse osisID='Job.22.27'>Supplex rogabis eum, et exaudiet te,et vota tua reddes.</verse>
        <verse osisID='Job.22.28'>Decernes rem, et veniet tibi,et in viis tuis splendebit lumen.</verse>
        <verse osisID='Job.22.29'>Quia humiliat eum, qui loquitur superba,et demissus oculis ipse salvabitur.</verse>
        <verse osisID='Job.22.30'>Eripiet innocentem,eripietur autem in munditia manuum suarum ".</verse>
      </chapter>
      <chapter osisID='Job.23'>
        <verse osisID='Job.23.1'>Respondens autem Iob ait:</verse>
        <verse osisID='Job.23.2'>" Nunc quoque in amaritu tudine est querela mea,et manus eius aggravata est super gemitum meum.</verse>
        <verse osisID='Job.23.3'>Quis mihi tribuat, ut cognoscam et inveniam illumet veniam usque ad solium eius?</verse>
        <verse osisID='Job.23.4'>Ponam coram eo iudiciumet os meum replebo increpationibus,</verse>
        <verse osisID='Job.23.5'>ut sciam verba, quae mihi respondeat,et intellegam quid loquatur mihi.</verse>
        <verse osisID='Job.23.6'>Num multa fortitudine contendet mecum?Non! Ipse tantum audiat!</verse>
        <verse osisID='Job.23.7'>Tunc iustus disceptabit cum illo,et ego evaderem in perpetuo a iudice meo.</verse>
        <verse osisID='Job.23.8'>Si ad orientem iero, non apparet;si ad occidentem, non intellegam eum.</verse>
        <verse osisID='Job.23.9'>Si ad sinistram pergam, non apprehendam eum;si me vertam ad dexteram, non videbo illum.</verse>
        <verse osisID='Job.23.10'>Ipse vero scit viam meam,et, si probaverit me, quasi aurum egrediar.</verse>
        <verse osisID='Job.23.11'>Vestigia eius secutus est pes meus,viam eius custodivi et non declinavi ex ea.</verse>
        <verse osisID='Job.23.12'>A mandatis labiorum eius non recessiet in sinu meo abscondi verba oris eius.</verse>
        <verse osisID='Job.23.13'>Ipse enim solus est, et quis repellet eum?Et anima eius, quodcumque voluit, hoc fecit.</verse>
        <verse osisID='Job.23.14'>Cum expleverit in me voluntatem suam,et alia multa similia praesto sunt ei;</verse>
        <verse osisID='Job.23.15'>et idcirco a facie eius turbatus sumet considerans eum timore sollicitor.</verse>
        <verse osisID='Job.23.16'>Deus mollivit cor meum,et Omnipotens conturbavit me.</verse>
        <verse osisID='Job.23.17'>Non enim perii propter imminentes tenebras,nec faciem meam operuit caligo.</verse>
      </chapter>
      <chapter osisID='Job.24'>
        <verse osisID='Job.24.1'>Cur ab Omnipotente non sunt abscondita tempora,qui autem noverunt eum, ignorant dies illius?</verse>
        <verse osisID='Job.24.2'>Alii terminos transtulerunt,diripuerunt greges et paverunt eos.</verse>
        <verse osisID='Job.24.3'>Asinum pupillorum abegeruntet abstulerunt pro pignore bovem viduae.</verse>
        <verse osisID='Job.24.4'>Subverterunt pauperum viam,et simul se occultare coacti sunt mansueti terrae.</verse>
        <verse osisID='Job.24.5'>Alii, quasi onagri in deserto,egrediuntur ad opus suum:vigilantes ad praedamin terra arida ad panem liberis.</verse>
        <verse osisID='Job.24.6'>Agrum non suum demetuntet vineam peccatoris vindemiant.</verse>
        <verse osisID='Job.24.7'>Nudi pernoctant sine indumento,nec est eis operimentum in frigore.</verse>
        <verse osisID='Job.24.8'>Imbre montium riganturet non habentes refugium adhaerent rupibus.</verse>
        <verse osisID='Job.24.9'>Abripuerunt pupillum ab ubereet pauperem pignori sumpserunt;</verse>
        <verse osisID='Job.24.10'>nudi et incedentes absque vestituet esurientes portant spicas.</verse>
        <verse osisID='Job.24.11'>Inter muros oleum expresseruntet calcatis torcularibus sitiunt.</verse>
        <verse osisID='Job.24.12'>De civitatibus morientes ingemuerunt,et anima vulneratorum clamavit,et Deus non ponit aurem ad precem.</verse>
        <verse osisID='Job.24.13'>Ipsi fuerunt rebelles lumini,nescierunt vias eiusnec morati sunt in semitis eius.</verse>
        <verse osisID='Job.24.14'>Mane primo consurgit homicida,interficit egenum et pauperem;per noctem vero erit quasi fur.</verse>
        <verse osisID='Job.24.15'>Oculus adulteri observat caliginemdicens: "Non me videbit oculus";et operiet vultum suum.</verse>
        <verse osisID='Job.24.16'>Perfodit in tenebris domos, interdiu sese abdideruntet ignoraverunt lucem.</verse>
        <verse osisID='Job.24.17'>Si subito apparuerit aurora, arbitrantur umbram mortis,nam sunt assueti terroribus umbrae mortis.</verse>
        <verse osisID='Job.24.18'>"Levis est super faciem aquae;maledicta est pars eius in terra,nec est qui se dirigat ad vineas eius.</verse>
        <verse osisID='Job.24.19'>Siccitas et calor abstulerunt aquas nivium,et inferi eos, qui peccaverunt.</verse>
        <verse osisID='Job.24.20'>Sinus matris obliviscatur eius,dulcedo illius vermes fiant;non sit in recordatione,sed conteratur quasi lignum iniquitas.</verse>
        <verse osisID='Job.24.21'>Male egit cum sterili, quae non parit,et viduae bene non fecit.</verse>
        <verse osisID='Job.24.22'>Detraxit fortes in fortitudine suaet, cum steterit, ille non credet vitae suae.</verse>
        <verse osisID='Job.24.23'>Dedit ei locum securitatis, quo sustentetur;oculi autem eius sunt in viis illius.</verse>
        <verse osisID='Job.24.24'>Elevati sunt ad modicum et non subsistent,et humiliabuntur sicut omnia et auferenturet sicut summitates spicarum conterentur".</verse>
        <verse osisID='Job.24.25'>Quod si non est ita, quis me potest arguere esse mentitumet ponere in nihilum verba mea? ".</verse>
      </chapter>
      <chapter osisID='Job.25'>
        <verse osisID='Job.25.1'>Respondens autem Baldad Suhites dixit:</verse>
        <verse osisID='Job.25.2'>" Potestas et terror apud eum est,qui facit pacem in sublimibus suis.</verse>
        <verse osisID='Job.25.3'>Numquid est numerus militum eius?Et super quem non surget lumen illius?</verse>
        <verse osisID='Job.25.4'>Numquid iustificari potest homo comparatus Deo,aut apparere mundus natus de muliere?</verse>
        <verse osisID='Job.25.5'>Ecce luna etiam non splendet,et stellae non sunt mundae in conspectu eius;</verse>
        <verse osisID='Job.25.6'>quanto magis homo putredo,et filius hominis vermis ".</verse>
      </chapter>
      <chapter osisID='Job.26'>
        <verse osisID='Job.26.1'>Respondens autem Iob dixit:</verse>
        <verse osisID='Job.26.2'>" Quomodo adiuvisti imbecillem?Et sustentas brachium eius, qui non est fortis?</verse>
        <verse osisID='Job.26.3'>Quod dedisti illi consilium, qui non habet sapientiam?Et prudentiam tuam ostendisti plurimam!</verse>
        <verse osisID='Job.26.4'>Quem docere voluisti?Et cuius est spiritus, qui egreditur ex te?</verse>
        <verse osisID='Job.26.5'>Ecce umbrae gemunt sub aquis,et qui habitant cum eis.</verse>
        <verse osisID='Job.26.6'>Nudus est infernus coram illo,et nullum est operimentum Perditioni.</verse>
        <verse osisID='Job.26.7'>Qui extendit aquilonem super vacuumet appendit terram super nihilum.</verse>
        <verse osisID='Job.26.8'>Qui ligat aquas in nubibus suis,ut non erumpant pariter deorsum.</verse>
        <verse osisID='Job.26.9'>Qui operit faciem solii suiexpandens super illud nebulam suam.</verse>
        <verse osisID='Job.26.10'>Terminum circumdedit aquis,usque dum finiantur lux et tenebrae.</verse>
        <verse osisID='Job.26.11'>Columnae caeli contremiscuntet pavent ab increpatione eius.</verse>
        <verse osisID='Job.26.12'>In fortitudine sua terruit mareet prudentia sua percussit Rahab.</verse>
        <verse osisID='Job.26.13'>Spiritus eius serenavit caelos,et manus eius confodit colubrum fugientem.</verse>
        <verse osisID='Job.26.14'>Ecce haec sunt termini viarum eius;et, cum vix parvam stillam sermonis eius audierimus,quis poterit tonitruum magnitudinis illius intueri? ".</verse>
      </chapter>
      <chapter osisID='Job.27'>
        <verse osisID='Job.27.1'>Addidit quoque Iob assu mens parabolam suam et dixit:</verse>
        <verse osisID='Job.27.2'>" Vivit Deus, qui abstulit ius meum, et Omnipotens, qui ad amaritudinem adduxit animam meam,</verse>
        <verse osisID='Job.27.3'>quia, donec superest halitus in me,et spiritus Dei in naribus meis,</verse>
        <verse osisID='Job.27.4'>non loquentur labia mea iniquitatem,nec lingua mea meditabitur mendacium!</verse>
        <verse osisID='Job.27.5'>Absit a me, ut iustos vos esse iudicem;donec exspirem, non recedam ab innocentia mea.</verse>
        <verse osisID='Job.27.6'>Iustificationem meam, quam coepi tenere, non deseram,neque enim reprehendit me cor meum in omni vita mea.</verse>
        <verse osisID='Job.27.7'>Sit ut impius inimicus meus,et adversarius meus quasi iniquus.</verse>
        <verse osisID='Job.27.8'>Quae est enim spes impii, cum secet,cum rapiat Deus animam eius?</verse>
        <verse osisID='Job.27.9'>Numquid Deus audiet clamorem eius,cum venerit super eum angustia?</verse>
        <verse osisID='Job.27.10'>Aut poterit in Omnipotente delectariet invocare Deum omni tempore?</verse>
        <verse osisID='Job.27.11'>Docebo vos manum Dei,quae Omnipotens habeat, nec abscondam.</verse>
        <verse osisID='Job.27.12'>Ecce vos omnes observastis,et quid sine causa vana loquimini?</verse>
        <verse osisID='Job.27.13'>Haec est pars hominis impii apud Deum,et hereditas violentorum, quam ab Omnipotente suscipient.</verse>
        <verse osisID='Job.27.14'>Si multiplicati fuerint filii eius, in gladio erunt,et nepotes eius non saturabuntur pane.</verse>
        <verse osisID='Job.27.15'>Qui reliqui fuerint ex eo, sepelientur in interitu,et viduae illius non plorabunt.</verse>
        <verse osisID='Job.27.16'>Si comportaverit quasi terram argentumet sicut lutum praeparaverit vestimenta,</verse>
        <verse osisID='Job.27.17'>praeparabit quidem, sed iustus vestietur illis,et argentum innocens dividet.</verse>
        <verse osisID='Job.27.18'>Aedificavit sicut aranea domum suam,et sicut custos fecit umbraculum.</verse>
        <verse osisID='Job.27.19'>Dives, cum dormierit, nihil secum auferet;aperiet oculos suos et nihil inveniet.</verse>
        <verse osisID='Job.27.20'>Apprehendet eum quasi aqua inopia,nocte opprimet eum tempestas.</verse>
        <verse osisID='Job.27.21'>Tollet eum ventus urens et auferet,et velut turbo rapiet eum de loco suo.</verse>
        <verse osisID='Job.27.22'>Et mittet super eum et non parcet;de manu eius fugiens fugiet.</verse>
        <verse osisID='Job.27.23'>Complodet super eum manus suaset sibilabit eum de loco suo.</verse>
      </chapter>
      <chapter osisID='Job.28'>
        <verse osisID='Job.28.1'>Habet argentum venarum principiaet auro locus est, in quo conflatur.</verse>
        <verse osisID='Job.28.2'>Ferrum de terra tollitur,et lapis solutus calore in aes vertitur.</verse>
        <verse osisID='Job.28.3'>Terminum posuit tenebriset universorum finem ipse scrutatur,lapidem quoque caliginis et umbrae.</verse>
        <verse osisID='Job.28.4'>Aperuit cuniculos gens peregrina,ipsique obliti sunt pedes,penduli haerent plus quam vir nutans.</verse>
        <verse osisID='Job.28.5'>Terra, de qua oriebatur panis,in profundo subversa est sicut per ignem.</verse>
        <verse osisID='Job.28.6'>Locus sapphiri lapides eius,et glebae illius aurum.</verse>
        <verse osisID='Job.28.7'>Semitam ignoravit avis rapax,nec intuitus est eam oculus vulturis.</verse>
        <verse osisID='Job.28.8'>Non calcaverunt eam filii superbiae,nec pertransivit per eam leaena.</verse>
        <verse osisID='Job.28.9'>Ad silicem extendit manum suam,subvertit a radicibus montes.</verse>
        <verse osisID='Job.28.10'>In petris canales excidit,et omne pretiosum vidit oculus eius.</verse>
        <verse osisID='Job.28.11'>Profunda quoque fluviorum scrutatus estet abscondita in lucem produxit.</verse>
        <verse osisID='Job.28.12'>Sapientia vero ubi invenitur?Et quis est locus intellegentiae?</verse>
        <verse osisID='Job.28.13'>Nescit homo structuram eius,nec invenitur in terra viventium.</verse>
        <verse osisID='Job.28.14'>Abyssus dicit: "Non est in me";et mare loquitur: "Non est mecum".</verse>
        <verse osisID='Job.28.15'>Non dabitur aurum obryzum pro ea,nec appendetur argentum in commutatione eius.</verse>
        <verse osisID='Job.28.16'>Non appendetur auro Ophirnec lapidi sardonycho pretiosissimo vel sapphiro.</verse>
        <verse osisID='Job.28.17'>Non adaequabitur ei aurum vel vitrum,nec commutabuntur pro ea vasa auri.</verse>
        <verse osisID='Job.28.18'>Corallia et crystallum non memorabuntur comparatione eius;et possessio sapientiae potior margaritis.</verse>
        <verse osisID='Job.28.19'>Non adaequabitur ei topazius de Aethiopianec auro mundissimo componetur.</verse>
        <verse osisID='Job.28.20'>Unde ergo sapientia venit,et quis est locus intellegentiae?</verse>
        <verse osisID='Job.28.21'>Abscondita est ab oculis omnium viventium,volucres quoque caeli latet.</verse>
        <verse osisID='Job.28.22'>Perditio et mors dixerunt:Auribus nostris audivimus famam eius".</verse>
        <verse osisID='Job.28.23'>Deus intellegit viam eius,et ipse novit locum illius.</verse>
        <verse osisID='Job.28.24'>Ipse enim fines mundi intueturet omnia, quae sub caelo sunt, respicit.</verse>
        <verse osisID='Job.28.25'>Qui fecit ventis ponduset aquas appendit in mensura,</verse>
        <verse osisID='Job.28.26'>quando ponebat pluviis legemet viam procellis sonantibus,</verse>
        <verse osisID='Job.28.27'>tunc vidit illam et enarravitet praeparavit et investigavit.</verse>
        <verse osisID='Job.28.28'>Et dixit homini: "Ecce timor Domini, ipsa est sapientia;et recedere a malo intellegentia" ".</verse>
      </chapter>
      <chapter osisID='Job.29'>
        <verse osisID='Job.29.1'>Addidit quoque Iob assumens parabolam suam et di xit:</verse>
        <verse osisID='Job.29.2'>" Quis mihi tribuat, ut sim iuxta menses pristinos,secundum dies, quibus Deus custodiebat me?</verse>
        <verse osisID='Job.29.3'>Quando splendebat lucerna eius super caput meum,et ad lumen eius ambulabam in tenebris.</verse>
        <verse osisID='Job.29.4'>Sicut fui in diebus adulescentiae meae,quando familiaris Deus erat in tabernaculo meo,</verse>
        <verse osisID='Job.29.5'>quando erat Omnipotens mecum,et in circuitu meo pueri mei,</verse>
        <verse osisID='Job.29.6'>quando lavabam pedes meos lacte,et petra fundebat mihi rivos olei.</verse>
        <verse osisID='Job.29.7'>Quando procedebam ad portam civitatiset in platea parabam cathedram mihi,</verse>
        <verse osisID='Job.29.8'>videbant me iuvenes et abscondebantur,et senes assurgentes stabant.</verse>
        <verse osisID='Job.29.9'>Principes cessabant loquiet digitum superponebant ori suo.</verse>
        <verse osisID='Job.29.10'>Vocem suam cohibebant duces,et lingua eorum palato suo adhaerebat.</verse>
        <verse osisID='Job.29.11'>Auris audiens beatificabat me,et oculus videns testimonium reddebat mihi,</verse>
        <verse osisID='Job.29.12'>eo quod liberassem pauperem vociferantemet pupillum, cui non esset adiutor.</verse>
        <verse osisID='Job.29.13'>Benedictio perituri super me veniebat,et cor viduae iubilare feci.</verse>
        <verse osisID='Job.29.14'>Iustitia indutus sum et vestivi me,sicut vestimento et diademate, iudicio meo.</verse>
        <verse osisID='Job.29.15'>Oculus fui caecoet pes claudo;</verse>
        <verse osisID='Job.29.16'>pater eram pauperumet causam viri ignoti diligentissime investigabam.</verse>
        <verse osisID='Job.29.17'>Conterebam molas iniquiet de dentibus illius auferebam praedam.</verse>
        <verse osisID='Job.29.18'>Dicebamque: In nidulo meo moriaret sicut palma multiplicabo dies.</verse>
        <verse osisID='Job.29.19'>Radix mea aperta est secus aquas,et ros morabitur in ramis meis.</verse>
        <verse osisID='Job.29.20'>Gloria mea semper innovabitur,et arcus meus in manu mea instaurabitur.</verse>
        <verse osisID='Job.29.21'>Qui me audiebant, blandiebanturet intenti tacebant ad consilium meum.</verse>
        <verse osisID='Job.29.22'>Verbis meis addere nihil audebant,et super illos stillabat eloquium meum.</verse>
        <verse osisID='Job.29.23'>Exspectabant me sicut pluviamet os suum aperiebant quasi ad imbrem serotinum.</verse>
        <verse osisID='Job.29.24'>Si quando ridebam ad eos, non credebant,et lux vultus mei non cadebat in terram.</verse>
        <verse osisID='Job.29.25'>Si voluissem ire ad eos, sedebam primus;cumque sederem quasi rex, circumstante exercitu,eram tamen maerentium consolator.</verse>
      </chapter>
      <chapter osisID='Job.30'>
        <verse osisID='Job.30.1'>Nunc autem derident meiuniores tempore,quorum non dignabar patresponere cum canibus gregis mei;</verse>
        <verse osisID='Job.30.2'>quorum virtus manuum mihi erat pro nihilo,et robur iuvenile perierat totum.</verse>
        <verse osisID='Job.30.3'>Egestate et fame steriles, qui rodebant in solitudine,serotino tempore fiebant turbo et vastatio;</verse>
        <verse osisID='Job.30.4'>et mandebant herbas et arborum frutices,et radix iuniperorum erat cibus eorum.</verse>
        <verse osisID='Job.30.5'>De medio eiciebantur,clamabant contra eos tamquam fures;</verse>
        <verse osisID='Job.30.6'>ad ripas habitabant torrentiumet in cavernis terrae et petrarum;</verse>
        <verse osisID='Job.30.7'>inter frutices rudebant,sub sentibus se congerebant;</verse>
        <verse osisID='Job.30.8'>filii stultorum et ignobiliumet de terra penitus exturbati.</verse>
        <verse osisID='Job.30.9'>Nunc in eorum canticum versus sumet factus sum eis in proverbium.</verse>
        <verse osisID='Job.30.10'>Abominantur me et longe fugiunt a meet faciem meam conspuere non verentur.</verse>
        <verse osisID='Job.30.11'>Pharetram enim suam aperuit et afflixit meet frenum in os meum immisit.</verse>
        <verse osisID='Job.30.12'>Ad dexteram progenies surrexerunt;pedes meos subverteruntet complanaverunt contra me semitas ruinae.</verse>
        <verse osisID='Job.30.13'>Dissipaverunt itinera mea,insidiati sunt mihi et praevaluerunt,et non fuit qui ferret auxilium.</verse>
        <verse osisID='Job.30.14'>Quasi rupto muro et aperto irruerunt super meet sub ruinis devoluti sunt.</verse>
        <verse osisID='Job.30.15'>Versi sunt contra me in terrores,persequitur quasi ventus principatum meum,et velut nubes pertransiit salus mea.</verse>
        <verse osisID='Job.30.16'>Nunc autem in memetipso effunditur anima mea;et possident me dies afflictionis.</verse>
        <verse osisID='Job.30.17'>Nocte os meum perforatur doloribus;et, qui me comedunt, non dormiunt.</verse>
        <verse osisID='Job.30.18'>In multitudine roboris tenent vestimentum meumet quasi capitio tunicae succinxerunt me.</verse>
        <verse osisID='Job.30.19'>Proiecit me in lutum,et assimilatus sum favillae et cineri.</verse>
        <verse osisID='Job.30.20'>Clamo ad te, et non exaudis me;sto, et non respicis me.</verse>
        <verse osisID='Job.30.21'>Mutatus es mihi in crudelemet in duritia manus tuae adversaris mihi.</verse>
        <verse osisID='Job.30.22'>Elevasti meet quasi super ventum ponens dissolvisti me.</verse>
        <verse osisID='Job.30.23'>Scio quia morti trades me,ubi constituta est domus omni viventi.</verse>
        <verse osisID='Job.30.24'>Verumtamen non ad ruinam mittit manum;et in exitio eius erit salvatio.</verse>
        <verse osisID='Job.30.25'>An non flebam quondam super eo, qui afflictus erat,et compatiebatur anima mea pauperi?</verse>
        <verse osisID='Job.30.26'>Exspectabam bona, et venerunt mihi mala;praestolabar lucem, et eruperunt tenebrae.</verse>
        <verse osisID='Job.30.27'>Interiora mea efferbuerunt absque ulla requie;praevenerunt me dies afflictionis.</verse>
        <verse osisID='Job.30.28'>Taetro vultu incedebam sine consolatione,consurgens in turba clamabam.</verse>
        <verse osisID='Job.30.29'>Frater fui draconumet socius struthionum.</verse>
        <verse osisID='Job.30.30'>Cutis mea denigrata est super me,et ossa mea aruerunt prae caumate.</verse>
        <verse osisID='Job.30.31'>Versa est in luctum cithara mea,et organum meum in vocem flentium.</verse>
      </chapter>
      <chapter osisID='Job.31'>
        <verse osisID='Job.31.1'>Pepigi foedus cum oculis meisut ne cogitarem quidem de virgine.</verse>
        <verse osisID='Job.31.2'>Quae enim pars mea apud Deum desuper,et quae hereditas apud Omnipotentem in excelsis?</verse>
        <verse osisID='Job.31.3'>Numquid non perditio est iniquo,et alienatio operantibus iniustitiam?</verse>
        <verse osisID='Job.31.4'>Nonne ipse considerat vias measet cunctos gressus meos dinumerat?</verse>
        <verse osisID='Job.31.5'>Si ambulavi in vanitate,et festinavit in dolo pes meus,</verse>
        <verse osisID='Job.31.6'>appendat me in statera iustaet sciat Deus integritatem meam.</verse>
        <verse osisID='Job.31.7'>Si declinavit gressus meus de via,et si secutum est oculos meos cor meum,et si manibus meis adhaesit macula,</verse>
        <verse osisID='Job.31.8'>seram, et alius comedat,et progenies mea eradicetur.</verse>
        <verse osisID='Job.31.9'>Si deceptum est cor meum super muliere,et si ad ostium amici mei insidiatus sum,</verse>
        <verse osisID='Job.31.10'>molat pro alio uxor mea,et super illam incurventur alii.</verse>
        <verse osisID='Job.31.11'>Hoc enim nefas estet iniquitas iudicialis;</verse>
        <verse osisID='Job.31.12'>ignis est usque ad perditionem devoranset omnia eradicans genimina.</verse>
        <verse osisID='Job.31.13'>Si contempsi subire iudicium cum servo meo et ancilla mea,cum disceptarent adversum me,</verse>
        <verse osisID='Job.31.14'>quid enim faciam, cum surrexerit ad iudicandum Deus;et, cum quaesierit, quid respondebo illi?</verse>
        <verse osisID='Job.31.15'>Numquid non in ventre fecit me,qui et illum operatus est,et formavit me in visceribus unus?</verse>
        <verse osisID='Job.31.16'>Si negavi, quod volebant, pauperibuset oculos viduae languescere feci;</verse>
        <verse osisID='Job.31.17'>si comedi buccellam meam solus,et non comedit pupillus ex ea,</verse>
        <verse osisID='Job.31.18'>quia ab infantia mea educavi eum ut pateret de ventre matris meae direxi eam;</verse>
        <verse osisID='Job.31.19'>si despexi pereuntem, eo quod non habuerit indumentum,et absque operimento pauperem;</verse>
        <verse osisID='Job.31.20'>si non benedixerunt mihi latera eius,et de velleribus ovium mearum calefactus est;</verse>
        <verse osisID='Job.31.21'>si levavi super pupillum manum meam,cum viderem in porta adiutorium mihi,</verse>
        <verse osisID='Job.31.22'>umerus meus a iunctura sua cadat,et brachium meum cum ossibus lacertorum confringatur,</verse>
        <verse osisID='Job.31.23'>quia timor super me calamitas a Deo,et contra maiestatem eius nihil valerem!</verse>
        <verse osisID='Job.31.24'>Si putavi aurum securitatem meamet obryzo dixi: Fiducia mea!;</verse>
        <verse osisID='Job.31.25'>si laetatus sum super multis divitiis meis,et quia plurima repperit manus mea;</verse>
        <verse osisID='Job.31.26'>si vidi solem, cum fulgeret,et lunam incedentem clare,</verse>
        <verse osisID='Job.31.27'>et decepit me in abscondito cor meum,et osculatus sum manum meam ore meo,</verse>
        <verse osisID='Job.31.28'>quae est iniquitas iudicialis,eo quod negassem Deum desuper;</verse>
        <verse osisID='Job.31.29'>si gavisus sum ad ruinam eius, qui me oderat,et exsultavi quod invenisset eum malum,</verse>
        <verse osisID='Job.31.30'>cum non dederim ad peccandum guttur meum,ut expeterem maledicens animam eius;</verse>
        <verse osisID='Job.31.31'>si non dixerunt viri tabernaculi mei: "Quis det, qui de carnibus eius non saturatus sit?";</verse>
        <verse osisID='Job.31.32'>foris non mansit peregrinus,ostium meum viatori patuit;</verse>
        <verse osisID='Job.31.33'>si abscondi quasi homo peccatum meumet celavi in sinu meo iniquitatem meam;</verse>
        <verse osisID='Job.31.34'>si expavi ad multitudinem nimiam,et despectio propinquorum terruit me,et magis tacui nec egressus sum ostium.</verse>
        <verse osisID='Job.31.35'>Quis mihi tribuat auditorem?Ecce signum meum! Omnipotens respondeat mihi!Ecce liber, quem scripsit vir litis meae,</verse>
        <verse osisID='Job.31.36'>ut in umero meo portem illumet alligem illum quasi coronam mihi.</verse>
        <verse osisID='Job.31.37'>Numerum graduum meorum pronuntiabo illiet quasi principem adibo eum.</verse>
        <verse osisID='Job.31.38'>Si adversum me terra mea clamat,et cum ipsa sulci eius deflent;</verse>
        <verse osisID='Job.31.39'>si fructus eius comedi absque pecuniaet animam agricolarum eius afflixi,</verse>
        <verse osisID='Job.31.40'>pro frumento oriatur mihi tribulus,et pro hordeo herba foetida! ".Finita sunt verba Iob.</verse>
      </chapter>
      <chapter osisID='Job.32'>
        <verse osisID='Job.32.1'>Omiserunt autem tres viri isti respondere Iob, eo quod iustus sibi videretur.</verse>
        <verse osisID='Job.32.2'>Et iratus indignatusque est Eliu filius Barachel Buzites de cognatione Ram; iratus est autem adversum Iob, eo quod iustum se esse diceret coram Deo.</verse>
        <verse osisID='Job.32.3'>Porro adversum amicos eius indignatus est, eo quod non invenissent responsionem, sed tantummodo condemnassent Iob.</verse>
        <verse osisID='Job.32.4'>Igitur Eliu exspectavit Iob loquentem, eo quod seniores essent, qui loquebantur;</verse>
        <verse osisID='Job.32.5'>cum autem vidisset Eliu quod tres respondere non potuissent, iratus est vehementer.</verse>
        <verse osisID='Job.32.6'>Respondensque Eliu filius Barachel Buzites dixit: Iunior sum tempore,vos autem antiquiores;idcirco veritus sum et timuivobis indicare meam sententiam.</verse>
        <verse osisID='Job.32.7'>Dixi: Aetas loquetur,et annorum multitudo docebit sapientiam.</verse>
        <verse osisID='Job.32.8'>Sed, ut video, spiritus est in hominibus,et inspiratio Omnipotentis dat intellegentiam.</verse>
        <verse osisID='Job.32.9'>Non sunt longaevi sapientes,nec senes intellegunt iudicium.</verse>
        <verse osisID='Job.32.10'>Ideo dicam: Audite me,ostendam vobis etiam ego meam sapientiam.</verse>
        <verse osisID='Job.32.11'>Exspectavi enim sermones vestros,intendi aurem in prudentiam vestram, donec investigaretis,</verse>
        <verse osisID='Job.32.12'>et ut vos intellegerem nitebar.Sed, ut video, non est qui possit arguere Iobet respondere ex vobis sermonibus eius.</verse>
        <verse osisID='Job.32.13'>Ne forte dicatis: "Invenimus sapientiam;Deus proiecit eum, non homo".</verse>
        <verse osisID='Job.32.14'>Non parabo mihi verba,et ego non secundum sermones vestros respondebo illi.</verse>
        <verse osisID='Job.32.15'>Extimuerunt nec responderunt ultra;abstuleruntque a se eloquia.</verse>
        <verse osisID='Job.32.16'>Quoniam igitur exspectavi, et non sunt locuti,steterunt, nec ultra responderunt,</verse>
        <verse osisID='Job.32.17'>respondebo et ego partem meamet ostendam scientiam meam.</verse>
        <verse osisID='Job.32.18'>Plenus sum enim sermonibus,et coarctat me spiritus pectoris mei;</verse>
        <verse osisID='Job.32.19'>en venter meus quasi mustum absque spiraculo,quod lagunculas novas disrumpit.</verse>
        <verse osisID='Job.32.20'>Loquar et respirabo paululum,aperiam labia mea et respondebo.</verse>
        <verse osisID='Job.32.21'>Non accipiam personam viriet nulli homini blandiar.</verse>
        <verse osisID='Job.32.22'>Nescio enim blandiri,quia in brevi tolleret me Factor meus.</verse>
      </chapter>
      <chapter osisID='Job.33'>
        <verse osisID='Job.33.1'>Audi igitur, Iob, eloquia meaet omnes sermones meos ausculta.</verse>
        <verse osisID='Job.33.2'>Ecce aperui os meum,loquatur lingua mea in faucibus meis.</verse>
        <verse osisID='Job.33.3'>Ex recto corde sermones mei sunt,et sententiam puram labia mea loquentur.</verse>
        <verse osisID='Job.33.4'>Spiritus Dei fecit me,et spiraculum Omnipotentis vivificavit me.</verse>
        <verse osisID='Job.33.5'>Si potes, responde mihi,praepara te coram me et consiste.</verse>
        <verse osisID='Job.33.6'>Ecce ego sicut tu coram Deo sumet de eodem luto abscissus sum et ego.</verse>
        <verse osisID='Job.33.7'>Verumtamen terror meus non te terreat,et onus meum non sit tibi grave.</verse>
        <verse osisID='Job.33.8'>Dixisti ergo in auribus meis,et vocem verborum tuorum audivi:</verse>
        <verse osisID='Job.33.9'>"Mundus sum ego et absque delicto;immaculatus, et non est iniquitas in me.</verse>
        <verse osisID='Job.33.10'>Quia querelas in me repperit,ideo arbitratus est me inimicum sibi;</verse>
        <verse osisID='Job.33.11'>posuit in nervo pedes meos,custodivit omnes semitas meas".</verse>
        <verse osisID='Job.33.12'>Hoc est ergo, in quo non es iustificatus, respondebo tibi,quia maior est Deus homine.</verse>
        <verse osisID='Job.33.13'>Quare adversus eum contendis,quod non ad omnia verba responderit tibi?</verse>
        <verse osisID='Job.33.14'>Semel loquitur Deus,et secundo idipsum non repetit.</verse>
        <verse osisID='Job.33.15'>Per somnium in visione nocturna,quando irruit sopor super homines,et dormiunt in lectulo,</verse>
        <verse osisID='Job.33.16'>tunc aperit aures virorumet in visionibus terret eos,</verse>
        <verse osisID='Job.33.17'>ut avertat hominem ab his, quae facit,et liberet eum de superbia,</verse>
        <verse osisID='Job.33.18'>eruens animam eius a foveaet vitam illius, ut non transeat canalem mortis.</verse>
        <verse osisID='Job.33.19'>Increpat quoque per dolorem in lectulo,et tremitus ossium eius continuus.</verse>
        <verse osisID='Job.33.20'>Abominabilis ei fit in vita sua panis,et animae illius cibus ante desiderabilis.</verse>
        <verse osisID='Job.33.21'>Tabescet caro eius in conspectu,et ossa, quae non videbantur, nudabuntur.</verse>
        <verse osisID='Job.33.22'>Appropinquavit corruptioni foveae,et vita illius mortiferis sedibus.</verse>
        <verse osisID='Job.33.23'>Si fuerit apud eum angelus, unus de milibus interpres,ut annuntiet homini aequitatem,</verse>
        <verse osisID='Job.33.24'>miserebitur eius et dicet:Libera eum, ut non descendat in foveam;inveni, in quo ei propitier".</verse>
        <verse osisID='Job.33.25'>Revirescet caro eius plus quam in iuventute,revertetur ad dies adulescentiae suae.</verse>
        <verse osisID='Job.33.26'>Deprecabitur Deum, et placabilis ei erit;et videbit faciem eius in iubilo,et reddet homini iustitiam suam.</verse>
        <verse osisID='Job.33.27'>Canit ad homines et dicit: "Peccavi et iustitiam pervertiet non debui satisfacere.</verse>
        <verse osisID='Job.33.28'>Liberavit animam suam, ne pergeret in foveam,sed vivens lucem videret".</verse>
        <verse osisID='Job.33.29'>Ecce haec omnia operatur Deusduobus, tribus vicibus cum homine,</verse>
        <verse osisID='Job.33.30'>ut revocet animas eorum a foveaet illuminet luce viventium.</verse>
        <verse osisID='Job.33.31'>Attende, Iob, et audi meet tace, dum ego loquor.</verse>
        <verse osisID='Job.33.32'>Si autem habes quod loquaris, responde mihi; loquere, volo enim te apparere iustum.</verse>
        <verse osisID='Job.33.33'>Quod si non habes, audi me;tace, et docebo te sapientiam ".</verse>
      </chapter>
      <chapter osisID='Job.34'>
        <verse osisID='Job.34.1'>Pronuntians itaque Eliu etiam haec locutus est:</verse>
        <verse osisID='Job.34.2'>" Audite, sapientes, verba mea;et eruditi, auscultate me.</verse>
        <verse osisID='Job.34.3'>Auris enim verba probat,et guttur escas gustu diiudicat.</verse>
        <verse osisID='Job.34.4'>Iudicium eligamus nobiset inter nos videamus quid sit melius.</verse>
        <verse osisID='Job.34.5'>Quia dixit Iob: "Iustus sum,et Deus avertit iudicium meum;</verse>
        <verse osisID='Job.34.6'>in iudicando enim me mendacium est,violenta sagitta mea absque ullo peccato".</verse>
        <verse osisID='Job.34.7'>Quis est vir, ut est Iob,qui bibit subsannationem quasi aquam,</verse>
        <verse osisID='Job.34.8'>qui graditur una cum operantibus iniquitatemet ambulat cum viris impiis?</verse>
        <verse osisID='Job.34.9'>Dixit enim: "Non prodest viro,etiamsi cum Deo familiariter agit".</verse>
        <verse osisID='Job.34.10'>Ideo, viri cordati, audite me:Absit a Deo impietas, et ab Omnipotente iniquitas.</verse>
        <verse osisID='Job.34.11'>Opus enim hominis reddet eiet iuxta vias singulorum restituet eis.</verse>
        <verse osisID='Job.34.12'>Vere enim Deus non operatur malum,nec Omnipotens subvertet iudicium.</verse>
        <verse osisID='Job.34.13'>Quis commisit ei terram suam,aut quis posuit totum orbem?</verse>
        <verse osisID='Job.34.14'>Si direxerit ad se cor suum,spiritum illius et halitum ad se trahat,</verse>
        <verse osisID='Job.34.15'>deficiet omnis caro simul,et homo in cinerem revertetur.</verse>
        <verse osisID='Job.34.16'>Si habes ergo intellectum, audi hocet ausculta vocem eloquii mei:</verse>
        <verse osisID='Job.34.17'>Numquid, qui non amat iudicium, reget imperio?Num iustum magnum condemnabis,</verse>
        <verse osisID='Job.34.18'>qui dicet regi: "Nequam!",qui vocabit duces: "Impios!",</verse>
        <verse osisID='Job.34.19'>qui non accipit personas principumnec cognovit opulentum,cum disceptaret contra pauperem?Opus enim manuum eius sunt universi.</verse>
        <verse osisID='Job.34.20'>Subito morientur; et in media nocteturbabuntur populi et pertransibunt,et auferent violentum absque conatu.</verse>
        <verse osisID='Job.34.21'>Oculi enim eius super vias hominum,et omnes gressus eorum considerat.</verse>
        <verse osisID='Job.34.22'>Non sunt tenebrae, et non est umbra mortis,ut abscondantur ibi, qui operantur iniquitatem.</verse>
        <verse osisID='Job.34.23'>Nec enim ultra homini ponit conveniendi locum,ut veniat ad Deum in iudicium.</verse>
        <verse osisID='Job.34.24'>Conteret potentes sine inquisitioneet stare faciet alios pro eis.</verse>
        <verse osisID='Job.34.25'>Novit enim opera eorumet idcirco inducet noctem, et conterentur.</verse>
        <verse osisID='Job.34.26'>Quasi impios percussit eosin loco videntium,</verse>
        <verse osisID='Job.34.27'>qui quasi de industria recesserunt ab eoet omnes vias eius intellegere noluerunt,</verse>
        <verse osisID='Job.34.28'>cum induceret ad se clamorem egeni et audiret vocem pauperum.</verse>
        <verse osisID='Job.34.29'>Ipse enim si quieverit, quis est qui condemnet?Et si absconderit vultum, quis est qui contempletur eum,super gentem et super homines simul?</verse>
        <verse osisID='Job.34.30'>Ne regnet homo impius,ne sint laquei populo.</verse>
        <verse osisID='Job.34.31'>Si enim dixit quispiam Deo:Ferre debui! Iam non perverse agam.</verse>
        <verse osisID='Job.34.32'>Dum videam, tu doce me;si iniquitatem operatus sum, ultra non addam".</verse>
        <verse osisID='Job.34.33'>Numquid pro te Deus satisfaciet,quia respuisti?Tu enim eliges, et non ego;et si quid nosti melius, loquere.</verse>
        <verse osisID='Job.34.34'>Viri intellegentes loquentur mihi,et vir sapiens, qui audiet me:</verse>
        <verse osisID='Job.34.35'>"Iob autem non in sapientia locutus est,et verba illius non sonant disciplinam".</verse>
        <verse osisID='Job.34.36'>Utique, probetur Iob usque ad finemde responsionibus hominum iniquitatis.</verse>
        <verse osisID='Job.34.37'>Quia addit super peccata sua delictum,inter nos plaudit manibuset multiplicat sermones suos contra Deum ".</verse>
      </chapter>
      <chapter osisID='Job.35'>
        <verse osisID='Job.35.1'>Igitur Eliu haec rursum locutus est:</verse>
        <verse osisID='Job.35.2'>" Numquid aequa tibi videtur tua cogitatio,ut diceres: "Iustificatio mea coram Deo"?</verse>
        <verse osisID='Job.35.3'>Dixisti enim: "Quid ad te?Vel quid tibi proderit, si ego peccavero?".</verse>
        <verse osisID='Job.35.4'>Itaque ego respondebo sermonibus tuiset amicis tuis tecum.</verse>
        <verse osisID='Job.35.5'>Suspice caelum et intuereet contemplare nubes quod altiores te sint.</verse>
        <verse osisID='Job.35.6'>Si peccaveris, quid facies ei?Et si multiplicatae fuerint iniquitates tuae, quid facies contra eum?</verse>
        <verse osisID='Job.35.7'>Porro si iuste egeris, quid donabis ei?Aut quid de manu tua accipiet?</verse>
        <verse osisID='Job.35.8'>Homini, qui similis tui est, nocebit impietas tua,et filium hominis adiuvabit iustitia tua.</verse>
        <verse osisID='Job.35.9'>Propter multitudinem oppressorum clamabuntet eiulabunt propter vim brachii tyrannorum,</verse>
        <verse osisID='Job.35.10'>sed nemo dixit: "Ubi est Deus, qui fecit me,qui dedit carmina in nocte,</verse>
        <verse osisID='Job.35.11'>qui docet nos super iumenta terraeet super volucres caeli erudit nos?".</verse>
        <verse osisID='Job.35.12'>Ibi clamabunt, et non exaudiet,propter superbiam malorum.</verse>
        <verse osisID='Job.35.13'>Etiam, frustra: non audiet Deus,et Omnipotens non intuebitur.</verse>
        <verse osisID='Job.35.14'>Omnino cum dixeris: "Non considerat",iudicium est coram illo, et exspectas eum.</verse>
        <verse osisID='Job.35.15'>Et nunc cum dicis: "Ira eius poenas non infert,nec ulciscitur scelus valde",</verse>
        <verse osisID='Job.35.16'>Iob frustra aperit os suumet absque scientia verba multiplicat ".</verse>
      </chapter>
      <chapter osisID='Job.36'>
        <verse osisID='Job.36.1'>Addens quoque Eliu haec locutus est:</verse>
        <verse osisID='Job.36.2'>" Sustine me paululum, et indicabo tibi:adhuc enim habeo quod pro Deo loquar.</verse>
        <verse osisID='Job.36.3'>Repetam scientiam meam a longeet Factori meo tribuam iustitiam.</verse>
        <verse osisID='Job.36.4'>Vere enim absque mendacio sermones mei,et perfectus scientia adest tecum.</verse>
        <verse osisID='Job.36.5'>Deus potens est; non abicit,potens virtute cordis.</verse>
        <verse osisID='Job.36.6'>Non vivere faciet impium,sed iudicium pauperibus tribuit.</verse>
        <verse osisID='Job.36.7'>Non auferet a iusto oculos suoset reges in solio collocat in perpetuum,et illi eriguntur.</verse>
        <verse osisID='Job.36.8'>Et si fuerint vincti compedibuset vinciantur funibus paupertatis,</verse>
        <verse osisID='Job.36.9'>indicabit eis opera eorumet scelera eorum, quia violenti fuerunt.</verse>
        <verse osisID='Job.36.10'>Revelabit quoque aurem eorum, ut corripiat,et loquetur, ut revertantur ab iniquitate.</verse>
        <verse osisID='Job.36.11'>Si audierint et observaverint,complebunt dies suos in bonoet annos suos in deliciis.</verse>
        <verse osisID='Job.36.12'>Si autem non audierint, transibunt per canalem mortiset consumentur in stultitia.</verse>
        <verse osisID='Job.36.13'>Impii corde sibi reponent iram Deineque clamabunt, cum vincti fuerint.</verse>
        <verse osisID='Job.36.14'>Morietur in iuventute anima eorum,et vita eorum in adulescentia.</verse>
        <verse osisID='Job.36.15'>Eripiet de angustia sua pauperemet revelabit in tribulatione aurem eius.</verse>
        <verse osisID='Job.36.16'>Igitur salvabit te de ore angusto,amplitudo et non angustiae erunt sub te;requies autem mensae tuae erit plena pinguedine.</verse>
        <verse osisID='Job.36.17'>Causa tua quasi impii iudicata est,causam iudiciumque tenebunt.</verse>
        <verse osisID='Job.36.18'>Cave, ne te seducat abundantia,nec multitudo donorum inclinet te.</verse>
        <verse osisID='Job.36.19'>Nonne proferetur clamor tuus nisi in angustia?Et omnes conatus roboris?</verse>
        <verse osisID='Job.36.20'>Ne inhies nocti,ut ascendat turba pro eis.</verse>
        <verse osisID='Job.36.21'>Cave, ne declines ad iniquitatem;propter hoc enim expertus es miseriam.</verse>
        <verse osisID='Job.36.22'>Ecce, Deus excelsus in fortitudine sua.Quis ei similis doctor?</verse>
        <verse osisID='Job.36.23'>Quis poterit scrutari vias eius,aut quis potest ei dicere: "Operatus es iniquitatem"?</verse>
        <verse osisID='Job.36.24'>Memento, ut magnifices opus eius,de quo cecinerunt viri.</verse>
        <verse osisID='Job.36.25'>Omnes homines vident eum,unusquisque intuetur procul.</verse>
        <verse osisID='Job.36.26'>Ecce, Deus magnus vincens scientiam nostram;numerus annorum eius inaestimabilis.</verse>
        <verse osisID='Job.36.27'>Qui aufert stillas pluviaeet effundit imbres ad instar fluminis,</verse>
        <verse osisID='Job.36.28'>quos nubes effundunt,stillantes super homines multos.</verse>
        <verse osisID='Job.36.29'>Profecto quis intellegit dilatationem nubium,strepitum tabernaculi eius?</verse>
        <verse osisID='Job.36.30'>Ecce extendit circum se lumen suumet fundamenta maris texit.</verse>
        <verse osisID='Job.36.31'>Per haec enim iudicat populoset dat escas copiose.</verse>
        <verse osisID='Job.36.32'>In manibus abscondit lucemet praecipit ei, ut percutiat.</verse>
        <verse osisID='Job.36.33'>Fragor eius de eo annuntiat,zelans ira contra iniquitatem.</verse>
      </chapter>
      <chapter osisID='Job.37'>
        <verse osisID='Job.37.1'>Super hoc expavit cor meumet emotum est de loco suo.</verse>
        <verse osisID='Job.37.2'>Audite fremitum vocis eiuset murmur de ore illius procedens.</verse>
        <verse osisID='Job.37.3'>Subter omnes caelos ipsum revolvit,et lumen illius super terminos terrae.</verse>
        <verse osisID='Job.37.4'>Post eum rugiet sonitus,tonabit voce magnitudinis suae;et non retardabit, cum audita fuerit vox eius.</verse>
        <verse osisID='Job.37.5'>Tonabit Deus in voce sua mirabiliter,qui facit magna et inscrutabilia.</verse>
        <verse osisID='Job.37.6'>Qui praecipit nivi, ut descendat in terram,et hiemis pluviis et imbri, ut roborentur.</verse>
        <verse osisID='Job.37.7'>Qui in manu omnium hominum signat,ut noverint singuli opera sua.</verse>
        <verse osisID='Job.37.8'>Ingredietur bestia latibulumet in antro suo morabitur.</verse>
        <verse osisID='Job.37.9'>Ab interioribus egredietur tempestas,et ab Arcturo frigus.</verse>
        <verse osisID='Job.37.10'>Flante Deo, datur gelu,et expansio aquarum solidatur.</verse>
        <verse osisID='Job.37.11'>Fulgur proicitur a nube,et nubes spargunt lumen suum;</verse>
        <verse osisID='Job.37.12'>quae lustrant per circuitum,quocumque eas voluntas gubernantis duxerit,ad omne, quod praeceperit illis super faciem orbis terrarum,</verse>
        <verse osisID='Job.37.13'>sive in castigatione terrae suae,sive in misericordia eas iusserit inveniri.</verse>
        <verse osisID='Job.37.14'>Ausculta haec, Iob;sta et considera mirabilia Dei.</verse>
        <verse osisID='Job.37.15'>Numquid scis quando praeceperit Deus,ut ostenderent lucem nubes eius?</verse>
        <verse osisID='Job.37.16'>Numquid nosti semitas nubium magnaset mirabilia perfecti scientia?</verse>
        <verse osisID='Job.37.17'>Nonne vestimenta tua calida sunt,cum quieverit terra austro?</verse>
        <verse osisID='Job.37.18'>Tu forsitan cum eo expandisti caelos,qui solidissimi, quasi aere, fusi sunt?</verse>
        <verse osisID='Job.37.19'>Ostende nobis quid dicamus illi;nos disponere verba nescimus propter tenebras.</verse>
        <verse osisID='Job.37.20'>Quis narrabit ei, quae loquor?Et, si locutus fuerit, homo deglutietur.</verse>
        <verse osisID='Job.37.21'>At nunc non vident lucem:aer offuscatus est nubibus,sed ventus transiens fugabit eas.</verse>
        <verse osisID='Job.37.22'>Ab aquilone splendor auri venit;et circa Deum terribilis maiestas.</verse>
        <verse osisID='Job.37.23'>Omnipotentem attingere non possumus: magnus fortitudine;et iudicium et multam iustitiam deprimere non potest.</verse>
        <verse osisID='Job.37.24'>Ideo timebunt eum homines,non contemplabitur omnes, qui sibi videntur corde sapientes ".</verse>
      </chapter>
      <chapter osisID='Job.38'>
        <verse osisID='Job.38.1'>Respondens autem Dominus Iob de turbine dixit:</verse>
        <verse osisID='Job.38.2'>" Quis est iste obscurans consiliumsermonibus imperitis?</verse>
        <verse osisID='Job.38.3'>Accinge sicut vir lumbos tuos;interrogabo te, et edoce me.</verse>
        <verse osisID='Job.38.4'>Ubi eras, quando ponebam fundamenta terrae?Indica mihi, si habes intellegentiam.</verse>
        <verse osisID='Job.38.5'>Quis posuit mensuras eius, si nosti?Vel quis tetendit super eam lineam?</verse>
        <verse osisID='Job.38.6'>Super quo bases illius solidatae sunt?Aut quis demisit lapidem angularem eius,</verse>
        <verse osisID='Job.38.7'>cum clamarent simul astra matutina,et iubilarent omnes filii Dei?</verse>
        <verse osisID='Job.38.8'>Quis conclusit ostiis mare,quando erumpebat quasi de visceribus procedens,</verse>
        <verse osisID='Job.38.9'>cum ponerem nubem vestimentum eiuset caligine illud quasi fascia obvolverem?</verse>
        <verse osisID='Job.38.10'>Definivi illud terminis meiset posui vectem et ostia</verse>
        <verse osisID='Job.38.11'>et dixi: Usque huc venies et non procedes ampliuset hic confringes tumentes fluctus tuos.</verse>
        <verse osisID='Job.38.12'>Numquid in diebus tuis praecepisti diluculoet assignasti aurorae locum suum,</verse>
        <verse osisID='Job.38.13'>et, cum extrema terrae teneres,excussi sunt impii ex ea?</verse>
        <verse osisID='Job.38.14'>Vertetur in lutum signatumet stabit sicut vestimentum.</verse>
        <verse osisID='Job.38.15'>Cohibetur ab impiis lux sua,et brachium excelsum confringetur.</verse>
        <verse osisID='Job.38.16'>Numquid ingressus es scaturigines mariset in novissimis abyssi deambulasti?</verse>
        <verse osisID='Job.38.17'>Numquid apertae sunt tibi portae mortis,et ostia tenebrosa vidisti?</verse>
        <verse osisID='Job.38.18'>Numquid considerasti latitudinem terrae?Indica mihi, si nosti omnia:</verse>
        <verse osisID='Job.38.19'>In qua via lux habitet,et tenebrarum quis locus sit;</verse>
        <verse osisID='Job.38.20'>ut ducas unumquodque ad terminos suoset intellegas semitas domus eius?</verse>
        <verse osisID='Job.38.21'>Novisti, nam tunc natus eras,et numerus dierum tuorum multus!</verse>
        <verse osisID='Job.38.22'>Numquid ingressus es thesauros nivisaut thesauros grandinis aspexisti,</verse>
        <verse osisID='Job.38.23'>quae praeparavi in tempus angustiae,in diem pugnae et belli?</verse>
        <verse osisID='Job.38.24'>Per quam viam spargitur lux,diffunditur ventus urens super terram?</verse>
        <verse osisID='Job.38.25'>Quis dedit vehementissimo imbri cursumet viam fulmini tonanti,</verse>
        <verse osisID='Job.38.26'>ut plueret super terram absque homine,in deserto, ubi nullus mortalium commoratur,</verse>
        <verse osisID='Job.38.27'>ut impleret inviam et desolatamet produceret herbas in terra arida?</verse>
        <verse osisID='Job.38.28'>Quis est pluviae pater,vel quis genuit stillas roris?</verse>
        <verse osisID='Job.38.29'>De cuius sinu egressa est glacies,et pruinam de caelo quis genuit?</verse>
        <verse osisID='Job.38.30'>In similitudinem lapidis aquae durantur,et superficies abyssi constringitur.</verse>
        <verse osisID='Job.38.31'>Numquid coniungere valebis nexus stellarum Pleiadumaut funiculum Arcturi poteris solvere?</verse>
        <verse osisID='Job.38.32'>Numquid produces Coronam in tempore suoet Ursam cum filiis ducis tu?</verse>
        <verse osisID='Job.38.33'>Numquid nosti leges caeliet pones scripturam eius in terra?</verse>
        <verse osisID='Job.38.34'>Numquid elevabis in nebula vocem tuam,et impetus aquarum operiet te?</verse>
        <verse osisID='Job.38.35'>Numquid mittes fulgura, et ibuntet dicent tibi: "Adsumus!"?</verse>
        <verse osisID='Job.38.36'>Quis posuit in visceribus ibis sapientiam,vel quis dedit gallo intellegentiam?</verse>
        <verse osisID='Job.38.37'>Quis recensebit nubes in sapientia,et utres caeli quis declinabit,</verse>
        <verse osisID='Job.38.38'>quando funditur pulvis in solidum,et glebae compinguntur?</verse>
        <verse osisID='Job.38.39'>Numquid capies leaenae praedamet animam catulorum eius implebis,</verse>
        <verse osisID='Job.38.40'>quando cubant in antriset in specubus insidiantur?</verse>
        <verse osisID='Job.38.41'>Quis praeparat corvo escam suam,quando pulli eius clamant ad Deum vagantes,eo quod non habeant cibos?</verse>
      </chapter>
      <chapter osisID='Job.39'>
        <verse osisID='Job.39.1'>Numquid nosti tempus partus ibicum in petrisvel parturientes cervas observasti?</verse>
        <verse osisID='Job.39.2'>Dinumerasti menses conceptus earumet scisti tempus partus earum?</verse>
        <verse osisID='Job.39.3'>Incurvantur ad fetum et pariuntet fetus suos emittunt.</verse>
        <verse osisID='Job.39.4'>Impinguantur filii earum et adolescunt in campo,egrediuntur et non revertuntur ad eas.</verse>
        <verse osisID='Job.39.5'>Quis dimisit onagrum liberum,et vincula ipsius quis solvit?</verse>
        <verse osisID='Job.39.6'>Cui dedi in solitudine domumet tabernacula eius in terra salsuginis.</verse>
        <verse osisID='Job.39.7'>Contemnit multitudinem civitatis,clamorem exactoris non audit.</verse>
        <verse osisID='Job.39.8'>Explorat montes pascuae suaeet virentia quaeque perquirit.</verse>
        <verse osisID='Job.39.9'>Numquid volet taurus ferus servire tibiaut morabitur ad praesepe tuum?</verse>
        <verse osisID='Job.39.10'>Numquid alligabis taurum ferum ad arandum loro tuo,aut confringet glebas vallium post te?</verse>
        <verse osisID='Job.39.11'>Numquid fiduciam habebis in magna fortitudine eiuset derelinques ei labores tuos?</verse>
        <verse osisID='Job.39.12'>Numquid credes illi quod revertaturet sementem in aream tuam congreget?</verse>
        <verse osisID='Job.39.13'>Ala struthionis laeta est,penna vero ciconiae et avolat.</verse>
        <verse osisID='Job.39.14'>Quando derelinquit ova sua in terra,in pulvere calefiunt.</verse>
        <verse osisID='Job.39.15'>Obliviscitur quod pes conculcet ea,aut bestia agri conterat.</verse>
        <verse osisID='Job.39.16'>Duratur ad filios suos quasi non sint sui;frustra laborans nullo timore anxiatur.</verse>
        <verse osisID='Job.39.17'>Privavit enim eam Deus sapientianec dedit illi intellegentiam.</verse>
        <verse osisID='Job.39.18'>Cum tempus fuerit, in altum alas erigit,deridet equum et ascensorem eius.</verse>
        <verse osisID='Job.39.19'>Numquid praebebis equo fortitudinemaut circumdabis collo eius iubam?</verse>
        <verse osisID='Job.39.20'>Numquid suscitabis eum quasi locustas?Gloria hinnitus eius terror;</verse>
        <verse osisID='Job.39.21'>vallem ungula fodit, exsultat audacter,in occursum pergit armatis.</verse>
        <verse osisID='Job.39.22'>Contemnit pavorem nec territurneque cedit gladio.</verse>
        <verse osisID='Job.39.23'>Super ipsum sonabit pharetra,micat hasta et acinaces.</verse>
        <verse osisID='Job.39.24'>Fervens et fremens sorbet terramnec consistet, cum tubae sonaverit clangor.</verse>
        <verse osisID='Job.39.25'>Ubi audierit bucinam, dicit: "Uah!".Procul odoratur bellum,exhortationem ducum et ululatum exercitus.</verse>
        <verse osisID='Job.39.26'>Numquid per sapientiam tuam plumescit accipiter,expandens alas suas ad austrum?</verse>
        <verse osisID='Job.39.27'>Numquid ad praeceptum tuum elevabitur aquilaet in arduis ponet nidum suum?</verse>
        <verse osisID='Job.39.28'>In petris manetet in praeruptis silicibus commoraturatque in culmine et arce.</verse>
        <verse osisID='Job.39.29'>Inde contemplatur escam,et de longe oculi eius prospiciunt.</verse>
        <verse osisID='Job.39.30'>Pulli eius lambent sanguinem;et, ubicumque cadaver fuerit, statim adest ".</verse>
      </chapter>
      <chapter osisID='Job.40'>
        <verse osisID='Job.40.1'>Et respondens Dominus locutus est ad Iob:</verse>
        <verse osisID='Job.40.2'>" Numquid contendit cum Omnipotente reprehensor?Qui arguit Deum, debet respondere ad ea ".</verse>
        <verse osisID='Job.40.3'>Respondens autem Iob Domino dixit:</verse>
        <verse osisID='Job.40.4'>" Ecce leviter locutus sum, quid respondebo tibi?Manum meam ponam super os meum.</verse>
        <verse osisID='Job.40.5'>Unum locutus sum, quod non repetam,et alterum, quibus ultra non addam ".</verse>
        <verse osisID='Job.40.6'>Respondens autem Dominus Iob de turbine dixit:</verse>
        <verse osisID='Job.40.7'>" Accinge sicut vir lumbos tuos;interrogabo te, et edoce me.</verse>
        <verse osisID='Job.40.8'>Numquid irritum facies iudicium meumet condemnabis me, ut tu iustificeris?</verse>
        <verse osisID='Job.40.9'>Et si habes brachium sicut Deuset si voce simili tonas?</verse>
        <verse osisID='Job.40.10'>Circumda tibi decorem et sublimitatem;gloria et decore induere.</verse>
        <verse osisID='Job.40.11'>Effunde vehementiam furoris tuiet respiciens omnem arrogantem humilia.</verse>
        <verse osisID='Job.40.12'>Respice cunctos superbos et confunde eoset contere impios in loco suo.</verse>
        <verse osisID='Job.40.13'>Absconde eos in pulvere simulet facies eorum claude in fovea;</verse>
        <verse osisID='Job.40.14'>et ego confiteborquod salvare te possit dextera tua.</verse>
        <verse osisID='Job.40.15'>Ecce Behemoth, quem feci tecum;fenum quasi bos comedit.</verse>
        <verse osisID='Job.40.16'>Fortitudo eius in lumbis eius,et virtus illius in umbilico ventris eius.</verse>
        <verse osisID='Job.40.17'>Stringit caudam suam quasi cedrum,nervi femorum eius perplexi sunt.</verse>
        <verse osisID='Job.40.18'>Ossa eius velut fistulae aeris,cartilago illius quasi laminae ferreae.</verse>
        <verse osisID='Job.40.19'>Ipse est principium viarum Dei;qui fecit eum, applicabit gladium eius.</verse>
        <verse osisID='Job.40.20'>Huic montes tributum ferunt,omnes bestiae agri ludunt ibi.</verse>
        <verse osisID='Job.40.21'>Sub lotis silvestribus dormit,in secreto calami et in locis umentibus;</verse>
        <verse osisID='Job.40.22'>loti silvestres umbra eum protegunt,circumdant eum salices torrentis.</verse>
        <verse osisID='Job.40.23'>Si fluvius intumescat, non tremit;securus est, si prorumpat fluctus ad os eius.</verse>
        <verse osisID='Job.40.24'>In oculis eius quis capiet eumet in sudibus perforabit nares eius?</verse>
        <verse osisID='Job.40.25'>An extrahere poteris Leviathan hamoet fune ligabis linguam eius?</verse>
        <verse osisID='Job.40.26'>Numquid pones iuncum in naribus eiusaut spina perforabis maxillam eius?</verse>
        <verse osisID='Job.40.27'>Numquid multiplicabit ad te precesaut loquetur tibi mollia?</verse>
        <verse osisID='Job.40.28'>Numquid feriet tecum pactum,et accipies eum servum sempiternum?</verse>
        <verse osisID='Job.40.29'>Numquid illudes ei quasi aviaut ligabis eum pro puellis tuis?</verse>
        <verse osisID='Job.40.30'>Speculabuntur super eum socii,divident illum negotiatores?</verse>
        <verse osisID='Job.40.31'>Numquid implebis telis pellem eiuset iaculo hamato piscium caput illius?</verse>
        <verse osisID='Job.40.32'>Pone super eum manum tuam;memento belli nec ultra addas.</verse>
      </chapter>
      <chapter osisID='Job.41'>
        <verse osisID='Job.41.1'>Ecce spes eius frustrabitur eum,et aspectu eius praecipitabitur.</verse>
        <verse osisID='Job.41.2'>Nemo tam audax, ut suscitet eum.Quis enim resistere potest vultui eius?</verse>
        <verse osisID='Job.41.3'>Quis eum aggressus est et salvus fuit?Sub omni caelo quisnam?</verse>
        <verse osisID='Job.41.4'>Non tacebo super membra eiuset eloquar robur et gratiam struis.</verse>
        <verse osisID='Job.41.5'>Quis revelabit faciem indumenti eius,et duplicia mandibulae eius quis intrabit?</verse>
        <verse osisID='Job.41.6'>Portas vultus eius quis aperiet?Per gyrum dentium eius formido.</verse>
        <verse osisID='Job.41.7'>Corpus illius quasi scuta fusilia,compactum sigillo siliceo:</verse>
        <verse osisID='Job.41.8'>unum uni coniungitur,et ne spiraculum quidem incedit per ea;</verse>
        <verse osisID='Job.41.9'>unum alteri adhaeret,et tenentes se nequaquam separantur.</verse>
        <verse osisID='Job.41.10'>Sternutatio eius favillae ignis,et oculi eius ut palpebrae diluculi.</verse>
        <verse osisID='Job.41.11'>De ore eius lampades procedunt,sicut scintillae ignis emittuntur.</verse>
        <verse osisID='Job.41.12'>De naribus eius procedit fumus,sicut ollae succensae atque ferventis.</verse>
        <verse osisID='Job.41.13'>Halitus eius prunas ardere facit,et flamma de ore eius egreditur.</verse>
        <verse osisID='Job.41.14'>In collo eius morabitur fortitudo,et faciem eius praecedit angor.</verse>
        <verse osisID='Job.41.15'>Palearia eius cohaerentia sibicompressa non moventur.</verse>
        <verse osisID='Job.41.16'>Cor eius induratur tamquam lapiset duratur quasi mola inferior.</verse>
        <verse osisID='Job.41.17'>Cum surrexerit, tremunt forteset ab undis retrorsum convertuntur.</verse>
        <verse osisID='Job.41.18'>Qui impegerit in eum, gladius eius non stabitnec hasta neque pilum neque thorax;</verse>
        <verse osisID='Job.41.19'>reputat enim quasi paleas ferrumet quasi lignum putridum aes.</verse>
        <verse osisID='Job.41.20'>Non fugat eum vir sagittarius,in stipulam versi sunt ei lapides fundae.</verse>
        <verse osisID='Job.41.21'>Quasi stipulam aestimat fustemet deridet vibrantem acinacem.</verse>
        <verse osisID='Job.41.22'>Sub ipso acumina testae,et sternit tribula super lutum.</verse>
        <verse osisID='Job.41.23'>Fervescere facit quasi ollam profundumet mare ponit quasi vas unguentarium.</verse>
        <verse osisID='Job.41.24'>Post se illuminat semitam,aestimatur abyssus quasi canescens.</verse>
        <verse osisID='Job.41.25'>Non est super terram potestas, quae comparetur ei,qui factus est, ut nullum timeret.</verse>
        <verse osisID='Job.41.26'>Omne sublime videt:ipse est rex super universos filios superbiae ".</verse>
      </chapter>
      <chapter osisID='Job.42'>
        <verse osisID='Job.42.1'>Respondens autem Iob Domino dixit:</verse>
        <verse osisID='Job.42.2'>" Scio quia omnia potes,et nulla te latet cogitatio.</verse>
        <verse osisID='Job.42.3'>Quis est iste, qui celat consiliumabsque scientia?Ideo insipienter locutus sumet mirabilia, quae excederent scientiam meam.</verse>
        <verse osisID='Job.42.4'>Audi, et ego loquar;interrogabo te, et responde mihi.</verse>
        <verse osisID='Job.42.5'>Auditu auris audivi te;nunc autem oculus meus videt te.</verse>
        <verse osisID='Job.42.6'>Idcirco ipse me reprehendoet ago paenitentiam in favilla et cinere ".</verse>
        <verse osisID='Job.42.7'>Postquam autem locutus est Dominus verba haec ad Iob, dixit ad Eliphaz Themanitem: " Iratus est furor meus in te et in duos amicos tuos, quoniam non estis locuti coram me rectum sicut servus meus Iob.</verse>
        <verse osisID='Job.42.8'>Sumite ergo vobis septem tauros et septem arietes et ite ad servum meum Iob et offerte holocaustum pro vobis; Iob autem servus meus orabit pro vobis. Faciem eius suscipiam, ut non vobis imputetur stultitia; neque enim locuti estis ad me recta sicut servus meus Iob ".</verse>
        <verse osisID='Job.42.9'>Abierunt ergo Eliphaz Themanites et Baldad Suhites et Sophar Naamathites et fecerunt, sicut locutus fuerat Dominus ad eos, et suscepit Dominus faciem Iob.</verse>
        <verse osisID='Job.42.10'>Dominus vertit sortem Iob, cum oraret ille pro amicis suis; et addidit Dominus omnia, quaecumque fuerant Iob, duplicia.</verse>
        <verse osisID='Job.42.11'>Venerunt autem ad eum omnes fratres sui et universae sorores suae et cuncti, qui noverant eum prius; et comederunt cum eo panem in domo eius et moverunt super eum caput et consolati sunt eum super omni malo, quod intulerat Dominus super eum; et dederunt ei unusquisque argenteum unum et inaurem auream unam.</verse>
        <verse osisID='Job.42.12'>Dominus autem benedixit novissimis Iob magis quam principio eius; et facta sunt ei quattuordecim milia ovium et sex milia camelorum et mille iuga boum et mille asinae.</verse>
        <verse osisID='Job.42.13'>Et fuerunt ei septem filii et tres filiae;</verse>
        <verse osisID='Job.42.14'>et vocavit nomen unius Columbam et nomen secundae Cassiam et nomen tertiae Cornustibii.</verse>
        <verse osisID='Job.42.15'>Non sunt autem inventae mulieres speciosae sicut filiae Iob in universa terra; deditque eis pater suus hereditatem inter fratres earum.</verse>
        <verse osisID='Job.42.16'>Vixit autem Iob post haec centum quadraginta annis et vidit filios suos et filios filiorum suorum usque ad quartam generationem; et mortuus est senex et plenus dierum.</verse>
      </chapter>
    </div></osisText>
</osis>