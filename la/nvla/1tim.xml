<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='nvla' xml:lang='la'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='nvla'>
        <title>Nova Vulgata</title>
        <contributor>EDUARDUS SCHICK eps. Praeses Pontificiae Commissionis pro Nova Vulgata editione</contributor>
        <creator/>
        <creator role='encoder'>ZefToOsis 1.0.0</creator>
        <subject>SACRED SCRIPTURE</subject>
        <date>2009-01-23</date>
        <description>Nova Vulgata, the official Latin version of the Bible, and delineation of biblical texts for use in the Roman Liturgy</description>
        <publisher>FREE BIBLE SOFTWARE GROUP</publisher>
        <type type='OSIS'>Bible</type>
        <identifier type='OSIS'>nvla</identifier>
        <source>http://www.vatican.va/archive/bible/nova_vulgata/documents/nova-vulgata_index_lt.html</source>
        <language type='IETF'>la</language>
        <relation/>
        <coverage>It was meant to be the translation for what was foreseen as a reformed Latin liturgy</coverage>
        <rights>Johannes Paul II</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='1Tim'>
      <chapter osisID='1Tim.1'>
        <verse osisID='1Tim.1.1'>Paulus, apostolus Christi Iesu secundum praeceptum Dei sal vatoris nostri et Christi Iesu spei nostrae,</verse>
        <verse osisID='1Tim.1.2'>Timotheo germano filio in fide: gratia, misericordia, pax a Deo Patre et Christo Iesu Domino nostro.</verse>
        <verse osisID='1Tim.1.3'>Sicut rogavi te, ut remaneres Ephesi, cum irem in Macedoniam, ut praeciperes quibusdam, ne aliter docerent</verse>
        <verse osisID='1Tim.1.4'>neque intenderent fabulis et genealogiis interminatis, quae quaestiones praestant magis quam dispensationem Dei, quae est in fide;</verse>
        <verse osisID='1Tim.1.5'>finis autem praecepti est caritas de corde puro et conscientia bona et fide non ficta,</verse>
        <verse osisID='1Tim.1.6'>a quibus quidam aberrantes conversi sunt in vaniloquium,</verse>
        <verse osisID='1Tim.1.7'>volentes esse legis doctores, non intellegentes neque quae loquuntur neque de quibus affirmant.</verse>
        <verse osisID='1Tim.1.8'>Scimus autem quia bona est lex, si quis ea legitime utatur,</verse>
        <verse osisID='1Tim.1.9'>sciens hoc quia iusto lex non est posita sed iniustis et non subiectis, impiis et peccatoribus, sceleratis et contaminatis, patricidis et matricidis, homicidis,</verse>
        <verse osisID='1Tim.1.10'>fornicariis, masculorum concubitoribus, plagiariis, mendacibus, periuris et si quid aliud sanae doctrinae adversatur,</verse>
        <verse osisID='1Tim.1.11'>secundum evangelium gloriae beati Dei, quod creditum est mihi.</verse>
        <verse osisID='1Tim.1.12'>Gratiam habeo ei, qui me confortavit, Christo Iesu Domino nostro, quia fidelem me existimavit ponens in ministerio,</verse>
        <verse osisID='1Tim.1.13'>qui prius fui blasphemus et persecutor et contumeliosus; sed misericordiam consecutus sum, quia ignorans feci in incredulitate;</verse>
        <verse osisID='1Tim.1.14'>superabundavit autem gratia Domini nostri cum fide et dilectione, quae sunt in Christo Iesu.</verse>
        <verse osisID='1Tim.1.15'>Fidelis sermo et omni acceptione dignus: Christus Iesus venit in mundum peccatores salvos facere; quorum primus ego sum,</verse>
        <verse osisID='1Tim.1.16'>sed ideo misericordiam consecutus sum, ut in me primo ostenderet Christus Iesus omnem longanimitatem, ad informationem eorum, qui credituri sunt illi in vitam aeternam.</verse>
        <verse osisID='1Tim.1.17'>Regi autem saeculorum, incorruptibili, invisibili, soli Deo honor et gloria in saecula saeculorum. Amen.</verse>
        <verse osisID='1Tim.1.18'>Hoc praeceptum commendo tibi, fili Timothee, secundum praecedentes super te prophetias, ut milites in illis bonam militiam</verse>
        <verse osisID='1Tim.1.19'>habens fidem et bonam conscientiam, quam quidam repellentes circa fidem naufragaverunt;</verse>
        <verse osisID='1Tim.1.20'>ex quibus est Hymenaeus et Alexander, quos tradidi Satanae, ut discant non blasphemare.</verse>
      </chapter>
      <chapter osisID='1Tim.2'>
        <verse osisID='1Tim.2.1'>Obsecro igitur primo omnium fieri obsecrationes, orationes, postulationes, gratiarum actiones pro omnibus hominibus,</verse>
        <verse osisID='1Tim.2.2'>pro regibus et omnibus, qui in sublimitate sunt, ut quietam et tranquillam vitam agamus in omni pietate et castitate.</verse>
        <verse osisID='1Tim.2.3'>Hoc bonum est et acceptum coram salvatore nostro Deo,</verse>
        <verse osisID='1Tim.2.4'>qui omnes homines vult salvos fieri et ad agnitionem veritatis venire.</verse>
        <verse osisID='1Tim.2.5'>Unus enim Deus, unus et mediator Dei et hominum, homo Christus Iesus,</verse>
        <verse osisID='1Tim.2.6'>qui dedit redemptionem semetipsum pro omnibus, testimonium temporibus suis;</verse>
        <verse osisID='1Tim.2.7'>in quod positus sum ego praedicator et apostolus - veritatem dico, non mentior - doctor gentium in fide et veritate.</verse>
        <verse osisID='1Tim.2.8'>Volo ergo viros orare in omni loco levantes puras manus sine ira et disceptatione;</verse>
        <verse osisID='1Tim.2.9'>similiter et mulieres in habitu ornato cum verecundia et sobrietate ornantes se, non in tortis crinibus et auro aut margaritis vel veste pretiosa,</verse>
        <verse osisID='1Tim.2.10'>sed, quod decet mulieres, profitentes pietatem per opera bona.</verse>
        <verse osisID='1Tim.2.11'>Mulier in tranquillitate discat cum omni subiectione;</verse>
        <verse osisID='1Tim.2.12'>docere autem mulieri non permitto neque dominari in virum, sed esse in tranquillitate.</verse>
        <verse osisID='1Tim.2.13'>Adam enim primus formatus est, deinde Eva;</verse>
        <verse osisID='1Tim.2.14'>et Adam non est seductus, mulier autem seducta in praevaricatione fuit.</verse>
        <verse osisID='1Tim.2.15'>Salvabitur autem per filiorum generationem, si permanserint in fide et dilectione et sanctificatione cum sobrietate.</verse>
      </chapter>
      <chapter osisID='1Tim.3'>
        <verse osisID='1Tim.3.1'>Fidelis sermo: si quis episco patum appetit, bonum opus de siderat.</verse>
        <verse osisID='1Tim.3.2'>Oportet ergo episcopum irreprehensibilem esse, unius uxoris virum, sobrium, prudentem, ornatum, hospitalem, doctorem,</verse>
        <verse osisID='1Tim.3.3'>non vinolentum, non percussorem sed modestum, non litigiosum, non cupidum,</verse>
        <verse osisID='1Tim.3.4'>suae domui bene praepositum, filios habentem in subiectione cum omni castitate</verse>
        <verse osisID='1Tim.3.5'>- si quis autem domui suae praeesse nescit, quomodo ecclesiae Dei curam habebit? C,</verse>
        <verse osisID='1Tim.3.6'>non neophytum, ne in superbia elatus in iudicium incidat Diaboli.</verse>
        <verse osisID='1Tim.3.7'>Oportet autem illum et testimonium habere bonum ab his, qui foris sunt, ut non in opprobrium incidat et laqueum Diaboli.</verse>
        <verse osisID='1Tim.3.8'>Diaconos similiter pudicos, non bilingues, non multo vino deditos, non turpe lucrum sectantes,</verse>
        <verse osisID='1Tim.3.9'>habentes mysterium fidei in conscientia pura.</verse>
        <verse osisID='1Tim.3.10'>Et hi autem probentur primum, deinde ministrent nullum crimen habentes.</verse>
        <verse osisID='1Tim.3.11'>Mulieres similiter pudicas, non detrahentes, sobrias, fideles in omnibus.</verse>
        <verse osisID='1Tim.3.12'>Diaconi sint unius uxoris viri, qui filiis suis bene praesint et suis domibus;</verse>
        <verse osisID='1Tim.3.13'>qui enim bene ministraverint, gradum sibi bonum acquirent et multam fiduciam in fide, quae est in Christo Iesu.</verse>
        <verse osisID='1Tim.3.14'>Haec tibi scribo sperans venire ad te cito;</verse>
        <verse osisID='1Tim.3.15'>si autem tardavero, ut scias quomodo oporteat in domo Dei conversari, quae est ecclesia Dei vivi, columna et firmamentum veritatis.</verse>
        <verse osisID='1Tim.3.16'>Et omnium confessione magnum est pietatis mysterium:Qui manifestatus est in carne,iustificatus est in Spiritu,apparuit angelis,praedicatus est in gentibus,creditus est in mumdo,assumptus est in gloria.</verse>
      </chapter>
      <chapter osisID='1Tim.4'>
        <verse osisID='1Tim.4.1'>Spiritus autem manifeste dicit, quia in novissimis temporibus discedent quidam a fide, attendentes spiritibus seductoribus et doctrinis daemoniorum,</verse>
        <verse osisID='1Tim.4.2'>in hypocrisi loquentium mendacium et cauteriatam habentium suam conscientiam,</verse>
        <verse osisID='1Tim.4.3'>prohibentium nubere, abstinere a cibis, quos Deus creavit ad percipiendum cum gratiarum actione fidelibus et his, qui cognoverunt veritatem.</verse>
        <verse osisID='1Tim.4.4'>Quia omnis creatura Dei bona, et nihil reiciendum, quod cum gratiarum actione percipitur;</verse>
        <verse osisID='1Tim.4.5'>sanctificatur enim per verbum Dei et orationem.</verse>
        <verse osisID='1Tim.4.6'>Haec proponens fratribus bonus eris minister Christi Iesu, enutritus verbis fidei et bonae doctrinae, quam assecutus es;</verse>
        <verse osisID='1Tim.4.7'>profanas autem et aniles fabulas devita.Exerce teipsum ad pietatem;</verse>
        <verse osisID='1Tim.4.8'>nam corporalis exercitatio ad modicum utilis est, pietas autem ad omnia utilis est promissionem habens vitae, quae nunc est, et futurae.</verse>
        <verse osisID='1Tim.4.9'>Fidelis sermo et omni acceptione dignus:</verse>
        <verse osisID='1Tim.4.10'>in hoc enim laboramus et certamus, quia sperantes sumus in Deum vivum, qui est salvator omnium hominum, maxime fidelium.</verse>
        <verse osisID='1Tim.4.11'>Praecipe haec et doce.</verse>
        <verse osisID='1Tim.4.12'>Nemo adulescentiam tuam contemnat; sed exemplum esto fidelium in verbo, in conversatione, in caritate, in fide, in castitate.</verse>
        <verse osisID='1Tim.4.13'>Dum venio, attende lectioni, exhortationi, doctrinae.</verse>
        <verse osisID='1Tim.4.14'>Noli neglegere donationem, quae in te est, quae data est tibi per prophetiam cum impositione manuum presbyterii.</verse>
        <verse osisID='1Tim.4.15'>Haec meditare, in his esto, ut profectus tuus manifestus sit omnibus.</verse>
        <verse osisID='1Tim.4.16'>Attende tibi et doctrinae; insta in illis; hoc enim faciens et teipsum salvum facies et eos, qui te audiunt.</verse>
      </chapter>
      <chapter osisID='1Tim.5'>
        <verse osisID='1Tim.5.1'>Seniorem ne increpaveris, sed obsecra ut patrem, iuvenes ut fratres,</verse>
        <verse osisID='1Tim.5.2'>anus ut matres, iuvenculas ut sorores in omni castitate.</verse>
        <verse osisID='1Tim.5.3'>Viduas honora, quae vere viduae sunt.</verse>
        <verse osisID='1Tim.5.4'>Si qua autem vidua filios aut nepotes habet, discant primum domum suam pie regere et mutuam vicem reddere parentibus; hoc enim acceptum est coram Deo.</verse>
        <verse osisID='1Tim.5.5'>Quae autem vere vidua est et desolata, sperat in Deum et instat obsecrationibus et orationibus nocte ac die;</verse>
        <verse osisID='1Tim.5.6'>nam quae in deliciis est vivens, mortua est.</verse>
        <verse osisID='1Tim.5.7'>Et haec praecipe, ut irreprehensibiles sint.</verse>
        <verse osisID='1Tim.5.8'>Si quis autem suorum et maxime domesticorum curam non habet, fidem negavit et est infideli deterior.</verse>
        <verse osisID='1Tim.5.9'>Vidua adscribatur non minus sexaginta annorum, quae fuerit unius viri uxor,</verse>
        <verse osisID='1Tim.5.10'>in operibus bonis testimonium habens: si filios educavit, si hospitio recepit, si sanctorum pedes lavit, si tribulationem patientibus subministravit, si omne opus bonum subsecuta est.</verse>
        <verse osisID='1Tim.5.11'>Adulescentiores autem viduas devita; cum enim luxuriatae fuerint adversus Christum, nubere volunt,</verse>
        <verse osisID='1Tim.5.12'>habentes damnationem, quia primam fidem irritam fecerunt;</verse>
        <verse osisID='1Tim.5.13'>simul autem et otiosae discunt circumire domos, non solum otiosae sed et verbosae et curiosae, loquentes quae non oportet.</verse>
        <verse osisID='1Tim.5.14'>Volo ergo iuniores nubere, filios procreare, dominas domus esse, nullam occasionem dare adversario maledicti gratia;</verse>
        <verse osisID='1Tim.5.15'>iam enim quaedam conversae sunt retro Satanam.</verse>
        <verse osisID='1Tim.5.16'>Si qua fidelis habet viduas, subministret illis, et non gravetur ecclesia, ut his, quae vere viduae sunt, sufficiat.</verse>
        <verse osisID='1Tim.5.17'>Qui bene praesunt presbyteri, duplici honore digni habeantur, maxime qui laborant in verbo et doctrina;</verse>
        <verse osisID='1Tim.5.18'>dicit enim Scriptura: " Non infrenabis os bovi trituranti " et: " Dignus operarius mercede sua ".</verse>
        <verse osisID='1Tim.5.19'>Adversus presbyterum accusationem noli recipere, nisi sub duobus vel tribus testibus.</verse>
        <verse osisID='1Tim.5.20'>Peccantes coram omnibus argue, ut et ceteri timorem habeant.</verse>
        <verse osisID='1Tim.5.21'>Testificor coram Deo et Christo Iesu et electis angelis, ut haec custodias sine praeiudicio nihil faciens in aliquam partem declinando.</verse>
        <verse osisID='1Tim.5.22'>Manus cito nemini imposueris neque communicaveris peccatis alienis; teipsum castum custodi.</verse>
        <verse osisID='1Tim.5.23'>Noli adhuc aquam bibere, sed vino modico utere propter stomachum et frequentes tuas infirmitates.</verse>
        <verse osisID='1Tim.5.24'>Quorundam hominum peccata manifesta sunt praecedentia ad iudicium, quosdam autem et subsequuntur;</verse>
        <verse osisID='1Tim.5.25'>similiter et facta bona manifesta sunt, et, quae aliter se habent, abscondi non possunt.</verse>
      </chapter>
      <chapter osisID='1Tim.6'>
        <verse osisID='1Tim.6.1'>Quicumque sunt sub iugo, servi dominos suos omni honore di gnos arbitrentur, ne nomen Dei et doctrina blasphemetur.</verse>
        <verse osisID='1Tim.6.2'>Qui autem fideles habent dominos, non contemnant, quia fratres sunt, sed magis serviant, quia fideles sunt et dilecti, qui beneficii participes sunt. Haec doce et exhortare.</verse>
        <verse osisID='1Tim.6.3'>Si quis aliter docet et non accedit sanis sermonibus Domini nostri Iesu Christi et ei, quae secundum pietatem est, doctrinae,</verse>
        <verse osisID='1Tim.6.4'>superbus est, nihil sciens, sed languens circa quaestiones et pugnas verborum, ex quibus oriuntur invidiae, contentiones, blasphemiae, suspiciones malae,</verse>
        <verse osisID='1Tim.6.5'>conflictationes hominum mente corruptorum et qui veritate privati sunt, existimantium quaestum esse pietatem.</verse>
        <verse osisID='1Tim.6.6'>Est autem quaestus magnus pietas cum sufficientia.</verse>
        <verse osisID='1Tim.6.7'>Nihil enim intulimus in mundum, quia nec auferre quid possumus;</verse>
        <verse osisID='1Tim.6.8'>habentes autem alimenta et quibus tegamur, his contenti erimus.</verse>
        <verse osisID='1Tim.6.9'>Nam qui volunt divites fieri, incidunt in tentationem et laqueum et desideria multa stulta et nociva, quae mergunt homines in interitum et perditionem;</verse>
        <verse osisID='1Tim.6.10'>radix enim omnium malorum est cupiditas, quam quidam appetentes erraverunt a fide et inseruerunt se doloribus multis.</verse>
        <verse osisID='1Tim.6.11'>Tu autem, o homo Dei, haec fuge; sectare vero iustitiam, pietatem, fidem, caritatem, patientiam, mansuetudinem.</verse>
        <verse osisID='1Tim.6.12'>Certa bonum certamen fidei, apprehende vitam aeternam, ad quam vocatus es, et confessus es bonam confessionem coram multis testibus.</verse>
        <verse osisID='1Tim.6.13'>Praecipio tibi coram Deo, qui vivificat omnia, et Christo Iesu, qui testimonium reddidit sub Pontio Pilato bonam confessionem,</verse>
        <verse osisID='1Tim.6.14'>ut serves mandatum sine macula irreprehensibile usque in adventum Domini nostri Iesu Christi,</verse>
        <verse osisID='1Tim.6.15'>quem suis temporibus ostendet beatus et solus potens, Rex regnantium et Dominus dominantium,</verse>
        <verse osisID='1Tim.6.16'>qui solus habet immortalitatem, lucem habitans inaccessibilem, quem vidit nullus hominum nec videre potest; cui honor et imperium sempiternum. Amen.</verse>
        <verse osisID='1Tim.6.17'>Divitibus huius saeculi praecipe non superbe sapere neque sperare in incerto divitiarum sed in Deo, qui praestat nobis omnia abunde ad fruendum,</verse>
        <verse osisID='1Tim.6.18'>bene agere, divites fieri in operibus bonis, facile tribuere, communicare,</verse>
        <verse osisID='1Tim.6.19'>thesaurizare sibi fundamentum bonum in futurum, ut apprehendant veram vitam.</verse>
        <verse osisID='1Tim.6.20'>O Timothee, depositum custodi, devitans profanas vocum novitates et oppositiones falsi nominis scientiae,</verse>
        <verse osisID='1Tim.6.21'>quam quidam profitentes circa fidem aberraverunt.Gratia vobiscum.</verse>
      </chapter>
    </div></osisText>
</osis>