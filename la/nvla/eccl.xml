<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='nvla' xml:lang='la'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='nvla'>
        <title>Nova Vulgata</title>
        <contributor>EDUARDUS SCHICK eps. Praeses Pontificiae Commissionis pro Nova Vulgata editione</contributor>
        <creator/>
        <creator role='encoder'>ZefToOsis 1.0.0</creator>
        <subject>SACRED SCRIPTURE</subject>
        <date>2009-01-23</date>
        <description>Nova Vulgata, the official Latin version of the Bible, and delineation of biblical texts for use in the Roman Liturgy</description>
        <publisher>FREE BIBLE SOFTWARE GROUP</publisher>
        <type type='OSIS'>Bible</type>
        <identifier type='OSIS'>nvla</identifier>
        <source>http://www.vatican.va/archive/bible/nova_vulgata/documents/nova-vulgata_index_lt.html</source>
        <language type='IETF'>la</language>
        <relation/>
        <coverage>It was meant to be the translation for what was foreseen as a reformed Latin liturgy</coverage>
        <rights>Johannes Paul II</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Eccl'>
      <chapter osisID='Eccl.1'>
        <verse osisID='Eccl.1.1'>Verba Ecclesiastes filii David regis Ierusalem."</verse>
        <verse osisID='Eccl.1.2'>" Vanitas vanitatum,dixit Ecclesiastes,vanitas vanitatum et omnia vanitas ".</verse>
        <verse osisID='Eccl.1.3'>Quid lucri est hominide universo labore suo, quo laborat sub sole?</verse>
        <verse osisID='Eccl.1.4'>Generatio praeterit, et generatio advenit,terra autem in aeternum stat.</verse>
        <verse osisID='Eccl.1.5'>Oritur sol, et occidit solet ad locum suum anhelat ibique renascitur.</verse>
        <verse osisID='Eccl.1.6'>Gyrat per meridiem et flectitur ad aquilonem,lustrans universa in circuitu pergit spirituset in circulos suos revertitur.</verse>
        <verse osisID='Eccl.1.7'>Omnia flumina pergunt ad mare, et mare non redundat;ad locum, unde exeunt, flumina illuc revertuntur in cursu suo.</verse>
        <verse osisID='Eccl.1.8'>Cunctae res difficiles;non potest eas homo explicare sermone.Non saturatur oculus visu,nec auris auditu impletur.</verse>
        <verse osisID='Eccl.1.9'>Quod fuit,ipsum est, quod futurum est.Quod factum est,ipsum est, quod faciendum est:</verse>
        <verse osisID='Eccl.1.10'>nihil sub sole novum.Si de quadam re dicitur: " Ecce hoc novum est ",iam enim praecessit in saeculis, quae fuerunt ante nos.</verse>
        <verse osisID='Eccl.1.11'>Non est priorum memoria,sed nec eorum quidem, qui postea futuri sunt,erit recordatio apud eos,qui futuri sunt in novissimo.</verse>
        <verse osisID='Eccl.1.12'>Ego Ecclesiastes fui rex Israel in Ierusalem</verse>
        <verse osisID='Eccl.1.13'>et proposui in animo meo quaerere et investigare sapienter de omnibus, quae fiunt sub sole. Hanc occupationem pessimam dedit Deus filiis hominum, ut occuparentur in ea.</verse>
        <verse osisID='Eccl.1.14'>Vidi cuncta, quae fiunt sub sole; et ecce universa vanitas et afflictio spiritus.</verse>
        <verse osisID='Eccl.1.15'>Quod est curvum, rectum fieri non potest;et, quod deficiens est, numerari non potest.</verse>
        <verse osisID='Eccl.1.16'>Locutus sum ego in corde meo dicens: " Ecce ego magnificavi et apposui sapientiam super omnes, qui fuerunt ante me in Ierusalem; et mens mea contemplata est multam sapientiam et scientiam ".</verse>
        <verse osisID='Eccl.1.17'>Dedique cor meum, ut scirem sapientiam et scientiam, insipientiam et stultitiam. Et agnovi quod in his quoque esset afflictio spiritus, eo quod</verse>
        <verse osisID='Eccl.1.18'>in multa sapientia multus sit maeror;et, qui addit scientiam, addit et laborem.</verse>
      </chapter>
      <chapter osisID='Eccl.2'>
        <verse osisID='Eccl.2.1'>Dixi ego in corde meo: " Veni, tentabo te gaudio: fruere bo nis "; et ecce hoc quoque vanitas.</verse>
        <verse osisID='Eccl.2.2'>De risu dixi: " Insania "et de gaudio: " Quid prodest? ".</verse>
        <verse osisID='Eccl.2.3'>Tractavi in corde meo detinere in vino carnem meam, cum cor meum duceretur in sapientia, et amplecti stultitiam, donec viderem quid esset utile filiis hominum, ut faciant sub sole paucis diebus vitae suae.</verse>
        <verse osisID='Eccl.2.4'>Magnificavi opera mea: aedificavi mihi domos et plantavi vineas,</verse>
        <verse osisID='Eccl.2.5'>feci hortos et pomaria et consevi ea arboribus cuncti generis fructuum</verse>
        <verse osisID='Eccl.2.6'>et exstruxi mihi piscinas aquarum, ut irrigarem silvam lignorum germinantium.</verse>
        <verse osisID='Eccl.2.7'>Possedi servos et ancillas et habui multam familiam, habui armenta quoque et magnos ovium greges ultra omnes, qui fuerunt ante me in Ierusalem.</verse>
        <verse osisID='Eccl.2.8'>Coacervavi mihi etiam argentum et aurum et substantias regum ac provinciarum, feci mihi cantores et cantatrices et delicias filiorum hominum, scyphos et urceos in ministerio ad vina fundenda</verse>
        <verse osisID='Eccl.2.9'>et crevi, supergressus sum omnes, qui ante me fuerunt in Ierusalem; sapientia quoque mea perseveravit mecum.</verse>
        <verse osisID='Eccl.2.10'>Et omnia, quae desideraverunt oculi mei, non negavi eis nec prohibui cor meum ab omni voluptate, et oblectatum est ex omnibus laboribus, et hanc ratus sum partem meam ab omnibus aerumnis meis.</verse>
        <verse osisID='Eccl.2.11'>Cumque me convertissem ad universa opera, quae fecerant manus meae, et ad labores, in quibus sudaveram, et ecce in omnibus vanitas et afflictio spiritus, et nihil lucri esse sub sole.</verse>
        <verse osisID='Eccl.2.12'>Verti me ad contemplandam sapientiam et insipientiam et stultitiam: " Quid faciet, inquam, homo, qui veniet post regem? Id quod antea fecerunt .</verse>
        <verse osisID='Eccl.2.13'>Et vidi quod tantum praecederet sapientia stultitiam, quantum lux praecedit tenebras.</verse>
        <verse osisID='Eccl.2.14'>" Sapientis oculi in capite eius,stultus in tenebris ambulat ";et didici quod unus utriusqueesset interitus.</verse>
        <verse osisID='Eccl.2.15'>Et dixi in corde meo: " Si unus et stulti et meus occasus erit, quid mihi prodest quod maiorem sapientiae dedi operam? ". Locutusque cum mente mea, animadverti quod hoc quoque esset vanitas.</verse>
        <verse osisID='Eccl.2.16'>Non enim erit memoria sapientis similiter ut stulti in perpetuum; siquidem futura tempora oblivione cuncta pariter operient: moritur doctus similiter ut indoctus.</verse>
        <verse osisID='Eccl.2.17'>Et idcirco taeduit me vitae meae, quia malum mihi est, quod sub sole fit; cuncta enim vanitas et afflictio spiritus.</verse>
        <verse osisID='Eccl.2.18'>Rursus detestatus sum omnem laborem meum, quo sub sole laboravi, quem relicturus sum homini, qui erit post me;</verse>
        <verse osisID='Eccl.2.19'>et quis scit utrum sapiens an stultus futurus sit? Et dominabitur in laboribus meis, quibus desudavi et sollicitus fui sub sole. Hoc quoque vanitas.</verse>
        <verse osisID='Eccl.2.20'>Verti me exasperans cor meum de omni labore, quo laboravi sub sole.</verse>
        <verse osisID='Eccl.2.21'>Nam est qui laborat in sapientia et doctrina et sollicitudine, et homini, qui non laboraverit, dabit portionem suam; et hoc ergo vanitas et magnum malum.</verse>
        <verse osisID='Eccl.2.22'>Quid enim proderit homini de universo labore suo et afflictione cordis, qua sub sole laboravit?</verse>
        <verse osisID='Eccl.2.23'>Cuncti dies eius dolores sunt, et aerumnae occupatio eius, nec per noctem cor eius requiescit; et hoc quoque vanitas est.</verse>
        <verse osisID='Eccl.2.24'>Nihil melius est homini quam comedere et bibere et ostendere animae suae bona de laboribus suis. Et hoc vidi de manu Dei esse.</verse>
        <verse osisID='Eccl.2.25'>Quis enim comedet et deliciis affluet sine eo?</verse>
        <verse osisID='Eccl.2.26'>Quia homini bono in conspectu suo dedit sapientiam et scientiam et laetitiam; peccatori autem dedit afflictionem colligendi et congregandi, ut tradat ei, qui placuit Deo; sed et hoc vanitas est et afflictio spiritus.</verse>
      </chapter>
      <chapter osisID='Eccl.3'>
        <verse osisID='Eccl.3.1'>Omnia tempus habent,et momentum suum cuique negotio sub caelo:</verse>
        <verse osisID='Eccl.3.2'>tempus nascendi et tempus moriendi,tempus plantandi et tempus evellendi quod plantatum est,</verse>
        <verse osisID='Eccl.3.3'>tempus occidendi et tempus sanandi,tempus destruendi et tempus aedificandi,</verse>
        <verse osisID='Eccl.3.4'>tempus flendi et tempus ridendi,tempus plangendi et tempus saltandi,</verse>
        <verse osisID='Eccl.3.5'>tempus spargendi lapides et tempus eos colligendi,tempus amplexandi et tempus longe fieri ab amplexibus,</verse>
        <verse osisID='Eccl.3.6'>tempus quaerendi et tempus perdendi,tempus custodiendi et tempus abiciendi,</verse>
        <verse osisID='Eccl.3.7'>tempus scindendi et tempus consuendi,tempus tacendi et tempus loquendi,</verse>
        <verse osisID='Eccl.3.8'>tempus dilectionis et tempus odii,tempus belli et tempus pacis.</verse>
        <verse osisID='Eccl.3.9'>Quid lucri habet, qui operatur, de labore suo?</verse>
        <verse osisID='Eccl.3.10'>Vidi occupationem, quam dedit Deus filiis hominum, ut occuparentur in ea.</verse>
        <verse osisID='Eccl.3.11'>Cuncta fecit bona in tempore suo; et mundum tradidit cordi eorum, et non inveniet homo opus, quod operatus est Deus ab initio usque ad finem.</verse>
        <verse osisID='Eccl.3.12'>Cognovi quod nihil boni esset in eis nisi laetari et facere bene in vita sua.</verse>
        <verse osisID='Eccl.3.13'>Omnis enim homo, qui comedit et bibit et videt bonum de labore suo, hoc donum Dei est.</verse>
        <verse osisID='Eccl.3.14'>Didici quod omnia opera, quae fecit Deus, perseverent in perpetuum; non possumus eis quidquam addere nec auferre, quae fecit Deus, ut timeatur.</verse>
        <verse osisID='Eccl.3.15'>Quod iam fuit, ipsum est; et, quod futurum est, iam fuit; et Deus requirit, quod abiit.</verse>
        <verse osisID='Eccl.3.16'>Et adhuc vidi sub sole: in loco iudicii ibi impietas, et in loco iustitiae ibi iniquitas;</verse>
        <verse osisID='Eccl.3.17'>et dixi in corde meo: " Iustum et impium iudicabit Deus, quia tempus omni rei et omnibus occasio ".</verse>
        <verse osisID='Eccl.3.18'>Dixi in corde meo de filiis hominum, ut probaret eos Deus et ostenderet eos in semetipsis similes esse bestiis.</verse>
        <verse osisID='Eccl.3.19'>Quoniam sors filiorum hominis et iumentorum una est atque eadem: sicut moritur homo, sic et illa moriuntur; et idem spiritus omnibus: nihil habet homo iumento amplius, quia omnia vanitas.</verse>
        <verse osisID='Eccl.3.20'>Et omnia pergunt ad unum locum:de terra facta sunt omnia,et in terram omnia pariter revertuntur.</verse>
        <verse osisID='Eccl.3.21'>Quis novit, si spiritus filiorum hominis ascendat sursum, et si spiritus iumentorum descendat deorsum in terram?</verse>
        <verse osisID='Eccl.3.22'>Et deprehendi nihil esse melius quam laetari hominem in opere suo; nam haec est pars illius. Quis enim eum adducet, ut post se futura cognoscat?</verse>
      </chapter>
      <chapter osisID='Eccl.4'>
        <verse osisID='Eccl.4.1'>Verti me ad alia et vidi calumnias, quae sub sole geruntur, et ecce lacrimae oppressorum, et nemo consolator; et ex parte opprimentium violentia, et nemo consolator.</verse>
        <verse osisID='Eccl.4.2'>Et laudavi magis mortuos, qui iam defuncti sunt, quam viventes, qui adhuc vitam agunt,</verse>
        <verse osisID='Eccl.4.3'>et feliciorem utroque iudicavi, qui necdum natus est nec vidit opera mala, quae sub sole fiunt.</verse>
        <verse osisID='Eccl.4.4'>Rursum contemplatus sum omnes labores et omnem successum operis, et hoc esse zelum in proximum suum. Et in hoc ergo vanitas et afflictio spiritus.</verse>
        <verse osisID='Eccl.4.5'>Stultus complicat manus suaset comedit carnes suas.</verse>
        <verse osisID='Eccl.4.6'>Melior est pugillus cum requiequam plena utraque manus cum labore et afflictione spiritus.</verse>
        <verse osisID='Eccl.4.7'>Iterum repperi et aliam vanitatem sub sole:</verse>
        <verse osisID='Eccl.4.8'>unus est et secundum non habet, non filium, non fratrem, et tamen laborare non cessat, nec satiantur oculi eius divitiis, nec recogitat dicens: " Cui laboro et fraudo animam meam bonis?". In hoc quoque vanitas est et occupatio pessima.</verse>
        <verse osisID='Eccl.4.9'>Melius est duos esse simul quam unum: habent enim emolumentum in labore suo,</verse>
        <verse osisID='Eccl.4.10'>quia si unus ceciderit, ab altero fulcietur. Vae soli! Cum ceciderit, non habet sublevantem se.</verse>
        <verse osisID='Eccl.4.11'>Insuper, si dormierint duo, fovebuntur mutuo; unus quomodo calefiet?</verse>
        <verse osisID='Eccl.4.12'>Et, si quispiam praevaluerit contra unum, duo resistent ei. Et fu niculus triplex non cito rumpitur.</verse>
        <verse osisID='Eccl.4.13'>Melior est puer pauper et sapiensrege sene et stulto,qui iam nescit erudiri.</verse>
        <verse osisID='Eccl.4.14'>Ille enim de domo carceris exivit, ut regnaret, etiamsi in regno istius natus sit pauper.</verse>
        <verse osisID='Eccl.4.15'>Vidi cunctos viventes, qui ambulant sub sole, cum adulescente illo secundo, qui consurgebat pro eo.</verse>
        <verse osisID='Eccl.4.16'>Infinitus numerus erat populi, omnium, quos ipse praecedebat; sed qui postea futuri sunt, non laetabuntur in eo. Et hoc vanitas et afflictio spiritus.</verse>
        <verse osisID='Eccl.4.17'>Custodi pedem tuum ingrediens domum Dei, nam accedere, ut audias, melius est quam cum stulti offerunt victimas: multo enim melior est oboedientia quam stultorum victimae, qui nesciunt se malum facere.</verse>
      </chapter>
      <chapter osisID='Eccl.5'>
        <verse osisID='Eccl.5.1'>Ne temere quid loquaris, neque cor tuum sit velox ad proferen dum sermonem coram Deo; Deus enim in caelo, et tu super terram: idcirco sint pauci sermones tui.</verse>
        <verse osisID='Eccl.5.2'>Multas curas sequuntur somnia,et in multis sermonibus invenietur stultitia.</verse>
        <verse osisID='Eccl.5.3'>Si quid vovisti Deo, ne moreris reddere: displicet enim ei stulta promissio; sed, quodcumque voveris, redde.</verse>
        <verse osisID='Eccl.5.4'>Multoque melius est non vovere, quam post votum promissa non reddere.</verse>
        <verse osisID='Eccl.5.5'>Ne dederis os tuum, ut peccare faciat carnem tuam, neque dicas coram angelo: " Error fuit "; ne forte iratus Deus contra sermones tuos dissipet opera manuum tuarum.</verse>
        <verse osisID='Eccl.5.6'>Ubi multa sunt somnia, plurimae sunt vanitates et sermones innumeri; tu vero Deum time.</verse>
        <verse osisID='Eccl.5.7'>Si videris calumnias egenorum et subreptionem iudicii et iustitiae in provincia, non mireris super hoc negotio, quia excelso excelsior vigilat, et super hos quoque eminentiores sunt alii;</verse>
        <verse osisID='Eccl.5.8'>et terrae lucrum in omnibus est rex, cuius agri culti sunt.</verse>
        <verse osisID='Eccl.5.9'>Qui diligit pecuniam, pecunia non implebitur; et, qui amat divitias, fructum non capiet ex eis; et hoc ergo vanitas.</verse>
        <verse osisID='Eccl.5.10'>Ubi multae sunt opes, multi et qui comedunt eas; et quid prodest possessori, nisi quod cernit divitias oculis suis?</verse>
        <verse osisID='Eccl.5.11'>Dulcis est somnus operanti,sive parum sive multum comedat;saturitas autem divitisnon sinit eum dormire.</verse>
        <verse osisID='Eccl.5.12'>Est et infirmitas pessima, quam vidi sub sole: divitiae conservatae in malum domini sui.</verse>
        <verse osisID='Eccl.5.13'>Perierunt enim in negotio pessimo; si generavit filium, in summa egestate erit.</verse>
        <verse osisID='Eccl.5.14'>Sicut egressus est de utero matris suae, nudus iterum abibit, sicut venit, et nihil auferet secum de labore suo, quod tollat in manu sua.</verse>
        <verse osisID='Eccl.5.15'>Miserabilis prorsus infirmitas: quomodo venit, sic revertetur. Quid ergo prodest ei quod laboravit in ventum?</verse>
        <verse osisID='Eccl.5.16'>Cunctis enim diebus vitae suae comedit in tenebris et in curis multis et in aerumna atque tristitia.</verse>
        <verse osisID='Eccl.5.17'>Ecce quod ego vidi bonum, quod pulchrum, ut comedat quis et bibat et fruatur laetitia ex labore suo, quo laboravit ipse sub sole, numero dierum vitae suae, quos dedit ei Deus; haec enim est pars illius.</verse>
        <verse osisID='Eccl.5.18'>Et quidem omni homini, cui dedit Deus divitias atque substantiam, potestatemque ei tribuit, ut comedat ex eis et tollat partem suam et laetetur de labore suo: hoc est donum Dei.</verse>
        <verse osisID='Eccl.5.19'>Non enim satis recordabitur dierum vitae suae, eo quod Deus occupet deliciis cor eius.</verse>
      </chapter>
      <chapter osisID='Eccl.6'>
        <verse osisID='Eccl.6.1'>Est et aliud malum, quod vidi sub sole, et quidem grave apud homines:</verse>
        <verse osisID='Eccl.6.2'>vir, cui dedit Deus divitias et substantiam et honorem, et nihil deest animae suae ex omnibus, quae desiderat; nec tribuit ei potestatem Deus, ut comedat ex eo, sed homo extraneus vorabit illud: hoc vanitas et miseria mala est.</verse>
        <verse osisID='Eccl.6.3'>Si genuerit quispiam centum liberos et vixerit multos annos et plures dies aetatis habuerit, et anima illius non sit satiata bonis substantiae suae, immo et sepultura careat, de hoc ego pronuntio quod melior illo sit abortivus.</verse>
        <verse osisID='Eccl.6.4'>Frustra enim venit et pergit ad tenebras, et in tenebris abscondetur nomen eius.</verse>
        <verse osisID='Eccl.6.5'>Etsi non vidit solem neque cognovit, maior est requies isti quam illi.</verse>
        <verse osisID='Eccl.6.6'>Etiamsi duobus milibus annis vixerit et non fuerit perfruitus bonis, nonne ad unum locum properant omnes?</verse>
        <verse osisID='Eccl.6.7'>" Omnis labor hominis est ad os eius,sed anima eius non implebitur ".</verse>
        <verse osisID='Eccl.6.8'>Quid habet amplius sapiens prae stulto? Et quid pauper, qui sciat ambulare coram vivis?</verse>
        <verse osisID='Eccl.6.9'>" Melior est oculorum visio quam vana persequi desideria "; sed et hoc vanitas est et afflictio spiritus.</verse>
        <verse osisID='Eccl.6.10'>Quidquid est, iam vocatum est nomen eius; et scitur quod homo sit et non possit contra fortiorem se in iudicio contendere.</verse>
        <verse osisID='Eccl.6.11'>Ubi verba sunt plurima, multiplicant vanitatem; quid lucri habet homo?</verse>
        <verse osisID='Eccl.6.12'>Quoniam quis scit quid homini bonum sit in vita, in paucis diebus vanitatis suae, quos peragit velut umbra? Aut quis ei poterit indicare quid post eum futurum sub sole sit?</verse>
      </chapter>
      <chapter osisID='Eccl.7'>
        <verse osisID='Eccl.7.1'>Melius est nomen bonum quam unguenta pretiosa,et dies mortis die nativitatis.</verse>
        <verse osisID='Eccl.7.2'>Melius est ire ad domum luctusquam ad domum convivii;in illa enim finis cunctorum hominum,et vivens hoc conferet in corde.</verse>
        <verse osisID='Eccl.7.3'>Melior est tristitia risu,quia per tristitiam vultus corrigitur animus.</verse>
        <verse osisID='Eccl.7.4'>Cor sapientium in domo luctus,et cor stultorum in domo laetitiae.</verse>
        <verse osisID='Eccl.7.5'>Melius est a sapiente corripiquam laetari stultorum canticis,</verse>
        <verse osisID='Eccl.7.6'>quia sicut sonitus spinarum ardentium sub olla,sic risus stulti.Sed et hoc vanitas.</verse>
        <verse osisID='Eccl.7.7'>Quia calumnia stultum facit sapientem,et munus cor insanire facit.</verse>
        <verse osisID='Eccl.7.8'>" Melior est finis negotii quam principium,melior est patiens arrogante ".</verse>
        <verse osisID='Eccl.7.9'>Ne sis velox in animo ad irascendum, quia ira in sinu stulti requiescit.</verse>
        <verse osisID='Eccl.7.10'>Ne dicas: "Quid, putas, causae est quod priora tempora meliora fuere quam nunc sunt? ". Non enim ex sapientia interrogas de hoc.</verse>
        <verse osisID='Eccl.7.11'>Bona est sapientia cum divitiis et prodest videntibus solem.</verse>
        <verse osisID='Eccl.7.12'>Sicut enim protegit sapientia, sic protegit pecunia; hoc autem plus habet eruditio, quod sapientia vitam tribuit possessori suo.</verse>
        <verse osisID='Eccl.7.13'>Considera opera Dei: quod nemo possit corrigere, quod ille curvum fecerit.</verse>
        <verse osisID='Eccl.7.14'>In die bona fruere bonis et in die mala considera: sicut hanc, sic et illam fecit Deus, ita ut non inveniat homo quidquam de futuro.</verse>
        <verse osisID='Eccl.7.15'>Cuncta vidi in diebus vanitatis meae: est iustus, qui perit in iustitia sua, et impius, qui multo vivit tempore in malitia sua.</verse>
        <verse osisID='Eccl.7.16'>Noli esse nimis iustusneque sapiens supra modum!Cur te perdere vis?</verse>
        <verse osisID='Eccl.7.17'>Ne agas nimis impieet noli esse stultus!Cur mori debeas in tempore non tuo?</verse>
        <verse osisID='Eccl.7.18'>Bonum est ut, quod habes, teneas, sed et ab illo ne subtrahas manum tuam, quia qui timet Deum, utrumque devitat.</verse>
        <verse osisID='Eccl.7.19'>Sapientia confortabit sapientem super decem principes civitatis.</verse>
        <verse osisID='Eccl.7.20'>Nullus enim homo iustus in terra, qui faciat bonum et non peccet.</verse>
        <verse osisID='Eccl.7.21'>Sed et cunctis sermonibus, qui dicuntur, ne accommodes cor tuum, ne forte audias servum tuum maledicentem tibi;</verse>
        <verse osisID='Eccl.7.22'>scit enim conscientia tua, quia et tu crebro maledixisti aliis.</verse>
        <verse osisID='Eccl.7.23'>Cuncta tentavi in sapientia, dixi: " Sapiens efficiar ".</verse>
        <verse osisID='Eccl.7.24'>Et ipsa longius recessit a me. Longe est, quod fuit; et alta est profunditas. Quis inveniet eam?</verse>
        <verse osisID='Eccl.7.25'>Lustravi universa animo meo, ut scirem et considerarem et quaererem sapientiam et rationem et ut cognoscerem impietatem esse stultitiam et errorem imprudentiam.</verse>
        <verse osisID='Eccl.7.26'>Et invenio amariorem morte mulierem, quae laqueus venatorum est, et sagena cor eius, vincula sunt manus illius. Qui placet Deo, effugiet eam; qui autem peccator est, capietur ab illa.</verse>
        <verse osisID='Eccl.7.27'>Ecce hoc inveni, dixit Ecclesiastes, unum et alterum, ut invenirem rationem,</verse>
        <verse osisID='Eccl.7.28'>quam adhuc quaerit anima mea, et non inveni:Hominem de mille unum repperi,mulierem ex omnibus non inveni.</verse>
        <verse osisID='Eccl.7.29'>Ecce solummodo hoc inveni:Quod fecerit Deus hominem rectum,et ipsi quaesierint infinitas quaestiones.</verse>
      </chapter>
      <chapter osisID='Eccl.8'>
        <verse osisID='Eccl.8.1'>Quis talis, ut sapiens est?Et quis cognovit solutionem re rum?Sapientia hominis illuminat vultum eius,et durities faciei illius commutatur.</verse>
        <verse osisID='Eccl.8.2'>Os regis observa et propter iuramenta Dei</verse>
        <verse osisID='Eccl.8.3'>ne festines recedere a facie eius neque permaneas in re mala, quia omne, quod voluerit, faciet.</verse>
        <verse osisID='Eccl.8.4'>Quia sermo illius potestate plenus est, nec dicere ei quisquam potest: " Quare ita facis? ".</verse>
        <verse osisID='Eccl.8.5'>Qui custodit praeceptum, non experietur quidquam mali; tempus et iudicium cor sapientis intellegit.</verse>
        <verse osisID='Eccl.8.6'>Omni enim negotio tempus est et iudicium, et multa hominis afflictio;</verse>
        <verse osisID='Eccl.8.7'>ignorat enim quid futurum sit, nam quomodo sit futurum, quis nuntiabit ei?</verse>
        <verse osisID='Eccl.8.8'>Non est in hominis potestate dominari super spiritum nec cohibere spiritum, nec habet potestatem supra diem mortis, nec ulla remissio est ingruente bello, neque salvabit impietas impium.</verse>
        <verse osisID='Eccl.8.9'>Omnia haec consideravi et dedi cor meum cunctis operibus, quae fiunt sub sole, quo tempore dominatur homo homini in malum suum.</verse>
        <verse osisID='Eccl.8.10'>Et ita vidi impios sepultos, discedentes de loco sancto; in oblivionem cadere in civitate, quod ita egerunt: sed et hoc vanitas est.</verse>
        <verse osisID='Eccl.8.11'>Etenim, quia non profertur cito sententia contra opera mala, ideo cor filiorum hominum repletur, ut perpetrent mala.</verse>
        <verse osisID='Eccl.8.12'>Nam peccator centies facit malum et prolongat sibi dies; verumtamen novi quod erit bonum timentibus Deum, qui verentur faciem eius.</verse>
        <verse osisID='Eccl.8.13'>Non sit bonum impio, nec prolongabit dies suos quasi umbram, qui non timet faciem Domini.</verse>
        <verse osisID='Eccl.8.14'>Est vanitas, quae fit super terram: sunt iusti, quibus mala proveniunt, quasi opera egerint impiorum, et sunt impii, quibus bona proveniunt, quasi iustorum facta habeant; sed et hoc vanissimum iudico.</verse>
        <verse osisID='Eccl.8.15'>Laudavi igitur laetitiam quod non esset homini bonum sub sole, nisi quod comederet et biberet atque gauderet et hoc solum secum auferret de labore suo in diebus vitae suae, quos dedit ei Deus sub sole.</verse>
        <verse osisID='Eccl.8.16'>Cum apposui cor meum, ut scirem sapientiam et intellegerem occupationem, quae versatur in terra, quod diebus et noctibus somnum non capit oculis,</verse>
        <verse osisID='Eccl.8.17'>ecce intellexi quod omnium operum Dei nullam possit homo invenire rationem eorum, quae fiunt sub sole; et quanto plus laboraverit homo ad quaerendum, tanto minus inveniet; etiamsi dixerit sapiens se nosse, non poterit reperire.</verse>
      </chapter>
      <chapter osisID='Eccl.9'>
        <verse osisID='Eccl.9.1'>Omnia haec contuli in corde meo, ut curiose intellegerem quod iusti atque sapientes et opera eorum sunt in manu Dei. Utrum amor sit an odium, omnino nescit homo: coram illis omnia.</verse>
        <verse osisID='Eccl.9.2'>Sicut omnibus sors una:iusto et impio,bono et malo,mundo et immundo,immolanti victimas et non immolanti.Sicut bonus sic et peccator;ut qui iurat, ita et ille qui iuramentum timet.</verse>
        <verse osisID='Eccl.9.3'>Hoc est pessimum inter omnia, quae sub sole fiunt, quia sors eadem cunctis; unde et corda filiorum hominum implentur malitia et stultitia in vita sua, et novissima eorum apud mortuos.</verse>
        <verse osisID='Eccl.9.4'>Qui enim sociatur omnibus viventibus, habet fiduciam: melior est canis vivus leone mortuo.</verse>
        <verse osisID='Eccl.9.5'>Viventes enim sciunt se esse morituros; mortui vero nihil noverunt amplius nec habent ultra mercedem, quia oblivioni tradita est memoria eorum.</verse>
        <verse osisID='Eccl.9.6'>Amor quoque eorum et odium et invidiae simul perierunt, nec iam habent partem in hoc saeculo et in opere, quod sub sole geritur.</verse>
        <verse osisID='Eccl.9.7'>Vade ergo et comede in laetitia panem tuumet bibe cum gaudio vinum tuum,etenim iam diu placuerunt Deo opera tua.</verse>
        <verse osisID='Eccl.9.8'>Omni tempore sint vestimenta tua candida,et oleum de capite tuo non deficiat.</verse>
        <verse osisID='Eccl.9.9'>Perfruere vita cum uxore, quam diligis, cunctis diebus vitae instabilitatis tuae, qui dati sunt tibi sub sole omni tempore vanitatis tuae: haec est enim pars in vita et in labore tuo, quo laboras sub sole.</verse>
        <verse osisID='Eccl.9.10'>Quodcumque facere potest manus tua, instanter operare, quia nec opus nec ratio nec sapientia nec scientia erunt apud inferos, quo tu properas.</verse>
        <verse osisID='Eccl.9.11'>Verti me ad aliud et vidi sub sole nec velocium esse cursum nec fortium bellum nec sapientium panem nec doctorum divitias nec prudentium gratiam, sed tempus casumque in omnibus.</verse>
        <verse osisID='Eccl.9.12'>Insuper nescit homo finem suum, sed sicut pisces capiuntur sagena mala, et sicut aves laqueo comprehenduntur, sic capiuntur homines in tempore malo, cum eis extemplo supervenerit.</verse>
        <verse osisID='Eccl.9.13'>Hanc quoque sub sole vidi sapientiam et probavi maximam:</verse>
        <verse osisID='Eccl.9.14'>civitas parva, et pauci in ea viri; venit contra eam rex magnus et vallavit eam exstruxitque munitiones magnas per gyrum.</verse>
        <verse osisID='Eccl.9.15'>Inventusque est in ea vir pauper et sapiens et liberavit urbem per sapientiam suam; et nullus deinceps recordatus est hominis illius pauperis.</verse>
        <verse osisID='Eccl.9.16'>Et dicebam ego meliorem esse sapientiam fortitudine,sed sapientia pauperis contemnitur,et verba eius non sunt audita.</verse>
        <verse osisID='Eccl.9.17'>Verba sapientium cum lenitate audiunturplus quam clamor principis inter stultos.</verse>
        <verse osisID='Eccl.9.18'>Melior est sapientia quam arma bellica;sed unus, qui peccaverit, multa bona perdet.</verse>
      </chapter>
      <chapter osisID='Eccl.10'>
        <verse osisID='Eccl.10.1'>Muscae morientes perdunt et corrumpunt oleum unguentarii.Gravior quam sapientia et gloria est parva stultitia.</verse>
        <verse osisID='Eccl.10.2'>Cor sapientis in dextera eius,et cor stulti in sinistra illius.</verse>
        <verse osisID='Eccl.10.3'>Sed et in via stultus ambulans, cum ipse insipiens sit, omnes stultos aestimat.</verse>
        <verse osisID='Eccl.10.4'>Si spiritus potestatem habentis ascenderit contra te, locum tuum ne dimiseris, quia lenitas faciet cessare peccata maxima.</verse>
        <verse osisID='Eccl.10.5'>Est malum, quod vidi sub sole quasi errorem egredientem a facie principis:</verse>
        <verse osisID='Eccl.10.6'>positum stultum in dignitate sublimi et divites sedere deorsum.</verse>
        <verse osisID='Eccl.10.7'>Vidi servos in equis et principes ambulantes super terram quasi servos.</verse>
        <verse osisID='Eccl.10.8'>Qui fodit foveam, incidet in eam;et, qui dissipat murum, mordebit eum coluber.</verse>
        <verse osisID='Eccl.10.9'>Qui excidit lapides, affligetur in eis;et, qui scindit ligna, periclitabitur ex eis.</verse>
        <verse osisID='Eccl.10.10'>Si retusum fuerit ferrum, et aciem eius non exacueris, labor multiplicabitur, sed lucrum industriae erit sapientia.</verse>
        <verse osisID='Eccl.10.11'>Si mordeat serpens incantatione neglecta, nihil lucri habet incantator.</verse>
        <verse osisID='Eccl.10.12'>Verba oris sapientis gratia,et labia insipientis praecipitabunt eum.</verse>
        <verse osisID='Eccl.10.13'>Initium verborum eius stultitia,et novissimum oris illius insipientia mala.</verse>
        <verse osisID='Eccl.10.14'>Stultus verba multiplicat: Ignorat homo quid futurum sit;et, quid post se futurum sit, quis ei poterit indicare?".</verse>
        <verse osisID='Eccl.10.15'>Labor stultorum affliget eos,qui nesciunt in urbem pergere.</verse>
        <verse osisID='Eccl.10.16'>Vae tibi, terra, cuius rex puer est,et cuius principes mane comedunt.</verse>
        <verse osisID='Eccl.10.17'>Beata terra, cuius rex nobilis est,et cuius principes vescuntur in tempore suoad reficiendum et non ad luxuriam.</verse>
        <verse osisID='Eccl.10.18'>In pigris manibus humiliabitur contignatio,et in remissis perstillabit domus.</verse>
        <verse osisID='Eccl.10.19'>In risum faciunt epulas;vinum laetificat vitam,et pecunia praestat omnia.</verse>
        <verse osisID='Eccl.10.20'>In cogitatione tua regi ne detrahaset in secreto cubiculi tui ne maledixeris diviti,quia et aves caeli portabunt vocem tuam,et, qui habet pennas, annuntiabit sententiam.</verse>
      </chapter>
      <chapter osisID='Eccl.11'>
        <verse osisID='Eccl.11.1'>Mitte panem tuum super transeuntes aquas, quia post tempora multa invenies illum.</verse>
        <verse osisID='Eccl.11.2'>Da partem septem necnon et octo, quia ignoras, quid futurum sit mali super terram.</verse>
        <verse osisID='Eccl.11.3'>Si repletae fuerint nubes,imbrem super terram effundent;si ceciderit lignum ad austrum aut ad aquilonem,in quocumque loco ceciderit, ibi erit.</verse>
        <verse osisID='Eccl.11.4'>Qui observat ventum, non seminat, et, qui considerat nubes, numquam metet.</verse>
        <verse osisID='Eccl.11.5'>Quomodo ignoras, quae sit via spiritus, et qua ratione compingantur ossa in ventre praegnantis, sic nescis opera Dei, qui fabricator est omnium.</verse>
        <verse osisID='Eccl.11.6'>Mane semina semen tuum,et vespere ne cesset manus tua,quia nescis quid magis prosit,hoc aut illud,et si utrumque simul melius erit.</verse>
        <verse osisID='Eccl.11.7'>Dulce lumen,et delectabile est oculis videre solem.</verse>
        <verse osisID='Eccl.11.8'>Si annis multis vixerit homoet in his omnibus laetatus fuerit,meminisse debet tenebrosi temporis, quod multum erit:omne, quod venerit, vanitas.</verse>
        <verse osisID='Eccl.11.9'>Laetare ergo, iuvenis, in adulescentia tua,et in bono sit cor tuum in diebus iuventutis tuae,et ambula in viis cordis tuiet in intuitu oculorum tuorumet scito quod pro omnibus hisadducet te Deus in iudicium.</verse>
        <verse osisID='Eccl.11.10'>Aufer curam a corde tuoet amove malum a carne tua;adulescentia enim et iuventus vanae sunt.</verse>
      </chapter>
      <chapter osisID='Eccl.12'>
        <verse osisID='Eccl.12.1'>Memento Creatoris tuiin diebus iuventutis tuae,antequam veniat tempus afflictionis,et appropinquent anni, de quibus dicas: Non mihi placent ";</verse>
        <verse osisID='Eccl.12.2'>antequam tenebrescatsol et lumen et luna et stellae,et revertantur nubes post pluviam;</verse>
        <verse osisID='Eccl.12.3'>quando commovebuntur custodes domus,et nutabunt viri fortissimi,et otiosae erunt molentes imminuto numero,et tenebrescent videntes per foramina,</verse>
        <verse osisID='Eccl.12.4'>et claudentur ostia in plateasubmissa voce molentis,et consurgent ad vocem volucris,et subsident omnes filiae carminis;</verse>
        <verse osisID='Eccl.12.5'>excelsa quoque timebuntet formidabunt in via.Florebit amygdalus,reptabit locusta,et dissipabitur capparis,quoniam ibit homo in domum aeternitatis suae,et circuibunt in platea plangentes,</verse>
        <verse osisID='Eccl.12.6'>antequam rumpatur funiculus argenteus,et frangatur lecythus aureus,et conteratur hydria super fontem,et confringatur rota super cisternam,</verse>
        <verse osisID='Eccl.12.7'>et revertatur pulvis in terram suam, unde erat,et spiritus redeat ad Deum, qui dedit illum.</verse>
        <verse osisID='Eccl.12.8'>Vanitas vanitatum,dixit Ecclesiastes,et omnia vanitas.</verse>
        <verse osisID='Eccl.12.9'>Cumque esset sapientissimus, Ecclesiastes docuit insuper populum scientiam; ponderavit et investigans composuit parabolas multas.</verse>
        <verse osisID='Eccl.12.10'>Quaesivit Ecclesiastes verba delectabilia et conscripsit sermones rectissimos ac veritate plenos.</verse>
        <verse osisID='Eccl.12.11'>Verba sapientium sicut stimuli, et quasi clavi defixi sunt magistri collationum; data sunt a pastore uno.</verse>
        <verse osisID='Eccl.12.12'>His amplius, fili mi, ne requiras: faciendi plures libros nullus est finis, frequensque meditatio carnis afflictio est.</verse>
        <verse osisID='Eccl.12.13'>Finis loquendi, omnibus auditis: Deum time et mandata eius observa; hoc est enim omnis homo.</verse>
        <verse osisID='Eccl.12.14'>Et cuncta, quae fiunt, adducet Deus in iudicium circa omne occultum, sive bonum sive malum.</verse>
      </chapter>
    </div></osisText>
</osis>