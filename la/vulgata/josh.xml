<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='Bible.Vulgata' xml:lang='la'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='Bible.Vulgata'>
        <title>Biblia Sacra Vulgata</title>
        <contributor>The Free Bible Group</contributor>
        <creator>NoName</creator>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>The Holy Bible</description>
        <publisher>The Free Bible Group</publisher>
        <type type='OSIS'>Bible</type>
        <identifier type='OSIS'>Bible.Vulgata</identifier>
        <source/>
        <language type='IETF'>la</language>
        <relation/>
        <coverage>provide the bible to the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Josh'>
      <chapter osisID='Josh.1'>
        <verse osisID='Josh.1.1'>et factum est ut post mortem Mosi servi Domini loqueretur Dominus ad Iosue filium Nun ministrum Mosi et diceret ei</verse>
        <verse osisID='Josh.1.2'>Moses servus meus mortuus est surge et transi Iordanem istum tu et omnis populus tecum in terram quam ego dabo filiis Israhel</verse>
        <verse osisID='Josh.1.3'>omnem locum quem calcaverit vestigium pedis vestri vobis tradam sicut locutus sum Mosi</verse>
        <verse osisID='Josh.1.4'>a deserto et Libano usque ad fluvium magnum Eufraten omnis terra Hettheorum usque ad mare Magnum contra solis occasum erit terminus vester</verse>
        <verse osisID='Josh.1.5'>nullus vobis poterit resistere cunctis diebus vitae tuae sicut fui cum Mose ero et tecum non dimittam nec derelinquam te</verse>
        <verse osisID='Josh.1.6'>confortare et esto robustus tu enim sorte divides populo huic terram pro qua iuravi patribus suis ut traderem eam illis</verse>
        <verse osisID='Josh.1.7'>confortare igitur et esto robustus valde ut custodias et facias omnem legem quam praecepit tibi Moses servus meus ne declines ab ea ad dextram vel ad sinistram ut intellegas cuncta quae agis</verse>
        <verse osisID='Josh.1.8'>non recedat volumen legis huius de ore tuo sed meditaberis in eo diebus ac noctibus ut custodias et facias omnia quae scripta sunt in eo tunc diriges viam tuam et intelleges eam</verse>
        <verse osisID='Josh.1.9'>ecce praecipio tibi confortare et esto robustus noli metuere et noli timere quoniam tecum est Dominus Deus tuus in omnibus ad quaecumque perrexeris</verse>
        <verse osisID='Josh.1.10'>praecepitque Iosue principibus populi dicens transite per medium castrorum et imperate populo ac dicite</verse>
        <verse osisID='Josh.1.11'>praeparate vobis cibaria quoniam post diem tertium transibitis Iordanem et intrabitis ad possidendam terram quam Dominus Deus vester daturus est vobis</verse>
        <verse osisID='Josh.1.12'>Rubenitis quoque et Gadditis et dimidiae tribui Manasse ait</verse>
        <verse osisID='Josh.1.13'>mementote sermonis quem praecepit vobis Moses famulus Domini dicens Dominus Deus vester dedit vobis requiem et omnem terram</verse>
        <verse osisID='Josh.1.14'>uxores vestrae et filii ac iumenta manebunt in terra quam tradidit vobis Moses trans Iordanem vos autem transite armati ante fratres vestros omnes fortes manu et pugnate pro eis</verse>
        <verse osisID='Josh.1.15'>donec det requiem Dominus fratribus vestris sicut et vobis dedit et possideant ipsi quoque terram quam Dominus Deus vester daturus est eis et sic revertemini in terram possessionis vestrae et habitabitis in ea quam vobis dedit Moses famulus Domini trans Iordanem contra solis ortum</verse>
        <verse osisID='Josh.1.16'>responderuntque ad Iosue atque dixerunt omnia quae praecepisti nobis faciemus et quocumque miseris ibimus</verse>
        <verse osisID='Josh.1.17'>sicut oboedivimus in cunctis Mosi ita oboediemus et tibi tantum sit Dominus Deus tecum sicut fuit cum Mose</verse>
        <verse osisID='Josh.1.18'>qui contradixerit ori tuo et non oboedierit cunctis sermonibus quos praeceperis ei moriatur tu tantum confortare et viriliter age</verse>
      </chapter>
      <chapter osisID='Josh.2'>
        <verse osisID='Josh.2.1'>misit ergo Iosue filius Nun de Setthim duos viros exploratores abscondito et dixit eis ite et considerate terram urbemque Hiericho qui pergentes ingressi sunt domum mulieris meretricis nomine Raab et quieverunt apud eam</verse>
        <verse osisID='Josh.2.2'>nuntiatumque est regi Hiericho et dictum ecce viri ingressi sunt huc per noctem de filiis Israhel ut explorarent terram</verse>
        <verse osisID='Josh.2.3'>misitque rex Hiericho ad Raab dicens educ viros qui venerunt ad te et ingressi sunt domum tuam exploratores quippe sunt et omnem terram considerare venerunt</verse>
        <verse osisID='Josh.2.4'>tollensque mulier viros abscondit et ait fateor venerunt ad me sed nesciebam unde essent</verse>
        <verse osisID='Josh.2.5'>cumque porta clauderetur in tenebris et illi pariter exierunt nescio quo abierunt persequimini cito et conprehendetis eos</verse>
        <verse osisID='Josh.2.6'>ipsa autem fecit ascendere viros in solarium domus suae operuitque eos lini stipula quae ibi erat</verse>
        <verse osisID='Josh.2.7'>hii autem qui missi fuerant secuti sunt eos per viam quae ducit ad vadum Iordanis illisque egressis statim porta clausa est</verse>
        <verse osisID='Josh.2.8'>necdum obdormierant qui latebant et ecce mulier ascendit ad eos et ait</verse>
        <verse osisID='Josh.2.9'>novi quod tradiderit Dominus vobis terram etenim inruit in nos terror vester et elanguerunt omnes habitatores terrae</verse>
        <verse osisID='Josh.2.10'>audivimus quod siccaverit Dominus aquas maris Rubri ad vestrum introitum quando egressi estis ex Aegypto et quae feceritis duobus Amorreorum regibus qui erant trans Iordanem Seon et Og quos interfecistis</verse>
        <verse osisID='Josh.2.11'>et haec audientes pertimuimus et elanguit cor nostrum nec remansit in nobis spiritus ad introitum vestrum Dominus enim Deus vester ipse est Deus in caelo sursum et in terra deorsum</verse>
        <verse osisID='Josh.2.12'>nunc ergo iurate mihi per Dominum ut quomodo ego feci vobiscum misericordiam ita et vos faciatis cum domo patris mei detisque mihi signum verum</verse>
        <verse osisID='Josh.2.13'>et salvetis patrem meum et matrem fratres ac sorores meas et omnia quae eorum sunt et eruatis animas nostras de morte</verse>
        <verse osisID='Josh.2.14'>qui responderunt ei anima nostra sit pro vobis in mortem si tamen non prodideris nos cumque tradiderit nobis Dominus terram faciemus in te misericordiam et veritatem</verse>
        <verse osisID='Josh.2.15'>dimisit ergo eos per funem de fenestra domus enim eius herebat muro</verse>
        <verse osisID='Josh.2.16'>dixitque ad eos ad montana conscendite ne forte occurrant vobis revertentes ibique latete diebus tribus donec redeant et sic ibitis per viam vestram</verse>
        <verse osisID='Josh.2.17'>qui dixerunt ad eam innoxii erimus a iuramento hoc quo adiurasti nos</verse>
        <verse osisID='Josh.2.18'>si ingredientibus nobis terram signum fuerit funiculus iste coccineus et ligaveris eum in fenestra per quam nos dimisisti et patrem tuum ac matrem fratresque et omnem cognationem tuam congregaveris in domum tuam</verse>
        <verse osisID='Josh.2.19'>qui ostium domus tuae egressus fuerit sanguis ipsius erit in caput eius et nos erimus alieni cunctorum autem sanguis qui tecum fuerint in domo redundabit in caput nostrum si eos aliquis tetigerit</verse>
        <verse osisID='Josh.2.20'>quod si nos prodere volueris et sermonem istum proferre in medium erimus mundi ab hoc iuramento quo adiurasti nos</verse>
        <verse osisID='Josh.2.21'>et illa respondit sicut locuti estis ita fiat dimittensque eos ut pergerent adpendit funiculum coccineum in fenestra</verse>
        <verse osisID='Josh.2.22'>illi vero ambulantes pervenerunt ad montana et manserunt ibi tres dies donec reverterentur qui fuerant persecuti quaerentes enim per omnem viam non reppererunt eos</verse>
        <verse osisID='Josh.2.23'>quibus urbem ingressis reversi sunt et descenderunt exploratores de monte et Iordane transmisso venerunt ad Iosue filium Nun narraveruntque ei omnia quae acciderant sibi</verse>
        <verse osisID='Josh.2.24'>atque dixerunt tradidit Dominus in manus nostras omnem terram hanc et timore prostrati sunt cuncti habitatores eius</verse>
      </chapter>
      <chapter osisID='Josh.3'>
        <verse osisID='Josh.3.1'>igitur Iosue de nocte consurgens movit castra egredientesque de Setthim venerunt ad Iordanem ipse et omnes filii Israhel et morati sunt ibi per tres dies</verse>
        <verse osisID='Josh.3.2'>quibus evolutis transierunt praecones per castrorum medium</verse>
        <verse osisID='Josh.3.3'>et clamare coeperunt quando videritis arcam foederis Domini Dei vestri et sacerdotes stirpis leviticae portantes eam vos quoque consurgite et sequimini praecedentes</verse>
        <verse osisID='Josh.3.4'>sitque inter vos et arcam spatium cubitorum duum milium ut procul videre possitis et nosse per quam viam ingrediamini quia prius non ambulastis per eam et cavete ne adpropinquetis ad arcam</verse>
        <verse osisID='Josh.3.5'>dixitque Iosue ad populum sanctificamini cras enim faciet Dominus inter vos mirabilia</verse>
        <verse osisID='Josh.3.6'>et ait ad sacerdotes tollite arcam foederis et praecedite populum qui iussa conplentes tulerunt et ambulaverunt ante eos</verse>
        <verse osisID='Josh.3.7'>dixitque Dominus ad Iosue hodie incipiam exaltare te coram omni Israhel ut sciant quod sicut cum Mosi fui ita et tecum sim</verse>
        <verse osisID='Josh.3.8'>tu autem praecipe sacerdotibus qui portant arcam foederis et dic eis cum ingressi fueritis partem aquae Iordanis state in ea</verse>
        <verse osisID='Josh.3.9'>dixitque Iosue ad filios Israhel accedite huc et audite verba Domini Dei vestri</verse>
        <verse osisID='Josh.3.10'>et rursum in hoc inquit scietis quod Dominus Deus vivens in medio vestri est et disperdat in conspectu vestro Chananeum Hettheum Eveum et Ferezeum Gergeseum quoque et Amorreum et Iebuseum</verse>
        <verse osisID='Josh.3.11'>ecce arca foederis Domini omnis terrae antecedet vos per Iordanem</verse>
        <verse osisID='Josh.3.12'>parate duodecim viros de tribubus Israhel singulos per singulas tribus</verse>
        <verse osisID='Josh.3.13'>et cum posuerint vestigia pedum suorum sacerdotes qui portant arcam Domini Dei universae terrae in aquis Iordanis aquae quae inferiores sunt decurrent atque deficient quae autem desuper veniunt in una mole consistent</verse>
        <verse osisID='Josh.3.14'>igitur egressus est populus de tabernaculis suis ut transirent Iordanem et sacerdotes qui portabant arcam foederis pergebant ante eum</verse>
        <verse osisID='Josh.3.15'>ingressisque eis Iordanem et pedibus eorum tinctis in parte aquae cum Iordanis autem ripas alvei sui tempore messis impleret</verse>
        <verse osisID='Josh.3.16'>steterunt aquae descendentes in uno loco et instar montis intumescentes apparebant procul ab urbe quae vocatur Adom usque ad locum Sarthan quae autem inferiores erant in mare Solitudinis quod nunc vocatur Mortuum descenderunt usquequo omnino deficerent</verse>
        <verse osisID='Josh.3.17'>populus autem incedebat contra Iordanem et sacerdotes qui portabant arcam foederis Domini stabant super siccam humum in medio Iordanis accincti omnisque populus per arentem alveum transiebat</verse>
      </chapter>
      <chapter osisID='Josh.4'>
        <verse osisID='Josh.4.1'>quibus transgressis dixit Dominus ad Iosue</verse>
        <verse osisID='Josh.4.2'>elige duodecim viros singulos per singulas tribus</verse>
        <verse osisID='Josh.4.3'>et praecipe eis ut tollant de medio Iordanis alveo ubi steterunt sacerdotum pedes duodecim durissimos lapides quos ponetis in loco castrorum ubi fixeritis hac nocte tentoria</verse>
        <verse osisID='Josh.4.4'>vocavitque Iosue duodecim viros quos elegerat de filiis Israhel singulos de tribubus singulis</verse>
        <verse osisID='Josh.4.5'>et ait ad eos ite ante arcam Domini Dei vestri ad Iordanis medium et portate singuli singulos lapides in umeris vestris iuxta numerum filiorum Israhel</verse>
        <verse osisID='Josh.4.6'>ut sit signum inter vos et quando interrogaverint vos filii vestri cras dicentes quid sibi volunt isti lapides</verse>
        <verse osisID='Josh.4.7'>respondebitis eis defecerunt aquae Iordanis ante arcam foederis Domini cum transiret eum idcirco positi sunt lapides isti in monumentum filiorum Israhel usque in aeternum</verse>
        <verse osisID='Josh.4.8'>fecerunt ergo filii Israhel sicut eis praecepit Iosue portantes de medio Iordanis alveo duodecim lapides ut ei Dominus imperarat iuxta numerum filiorum Israhel usque ad locum in quo castrametati sunt ibique posuerunt eos</verse>
        <verse osisID='Josh.4.9'>alios quoque duodecim lapides posuit Iosue in medio Iordanis alveo ubi steterunt sacerdotes qui portabant arcam foederis et sunt ibi usque in praesentem diem</verse>
        <verse osisID='Josh.4.10'>sacerdotes autem qui portabant arcam stabant in Iordanis medio donec omnia conplerentur quae Iosue ut loqueretur ad populum praeceperat Dominus et dixerat ei Moses festinavitque populus et transiit</verse>
        <verse osisID='Josh.4.11'>cumque transissent omnes transivit et arca Domini sacerdotesque pergebant ante populum</verse>
        <verse osisID='Josh.4.12'>filii quoque Ruben et Gad et dimidiae tribus Manasse armati praecedebant filios Israhel sicut eis praeceperat Moses</verse>
        <verse osisID='Josh.4.13'>et quadraginta pugnatorum milia per turmas et cuneos incedebant per plana atque campestria urbis Hiericho</verse>
        <verse osisID='Josh.4.14'>in illo die magnificavit Dominus Iosue coram omni Israhel ut timerent eum sicut timuerant Mosen dum adviveret</verse>
        <verse osisID='Josh.4.15'>dixitque ad eum</verse>
        <verse osisID='Josh.4.16'>praecipe sacerdotibus qui portant arcam foederis ut ascendant de Iordane</verse>
        <verse osisID='Josh.4.17'>qui praecepit eis dicens ascendite de Iordane</verse>
        <verse osisID='Josh.4.18'>cumque ascendissent portantes arcam foederis Domini et siccam humum calcare coepissent reversae sunt aquae in alveum suum et fluebant sicut ante consueverant</verse>
        <verse osisID='Josh.4.19'>populus autem ascendit de Iordane decimo mensis primi die et castrametati sunt in Galgalis contra orientalem plagam urbis Hiericho</verse>
        <verse osisID='Josh.4.20'>duodecim quoque lapides quos de Iordanis alveo sumpserant posuit Iosue in Galgalis</verse>
        <verse osisID='Josh.4.21'>et dixit ad filios Israhel quando interrogaverint filii vestri cras patres suos et dixerint eis quid sibi volunt isti lapides</verse>
        <verse osisID='Josh.4.22'>docebitis eos atque dicetis per arentem alveum transivit Israhel Iordanem istum</verse>
        <verse osisID='Josh.4.23'>siccante Domino Deo vestro aquas eius in conspectu vestro donec transiretis</verse>
        <verse osisID='Josh.4.24'>sicut fecerat prius in mari Rubro quod siccavit donec transiremus</verse>
        <verse osisID='Josh.4.25'>ut discant omnes terrarum populi fortissimam Domini manum et ut vos timeatis Dominum Deum vestrum omni tempore</verse>
      </chapter>
      <chapter osisID='Josh.5'>
        <verse osisID='Josh.5.1'>postquam ergo audierunt omnes reges Amorreorum qui habitabant trans Iordanem ad occidentalem plagam et cuncti reges Chanaan qui propinqua possidebant Magno mari loca quod siccasset Dominus fluenta Iordanis coram filiis Israhel donec transirent dissolutum est cor eorum et non remansit in eis spiritus timentium introitum filiorum Israhel</verse>
        <verse osisID='Josh.5.2'>eo tempore ait Dominus ad Iosue fac tibi cultros lapideos et circumcide secundo filios Israhel</verse>
        <verse osisID='Josh.5.3'>fecit quod iusserat Dominus et circumcidit filios Israhel in colle Praeputiorum</verse>
        <verse osisID='Josh.5.4'>haec autem causa est secundae circumcisionis omnis populus qui egressus est ex Aegypto generis masculini universi bellatores viri mortui sunt in deserto per longissimos viae circuitus</verse>
        <verse osisID='Josh.5.5'>qui omnes circumcisi erant populus autem qui natus est in deserto</verse>
        <verse osisID='Josh.5.6'>per quadraginta annos itineris latissimae solitudinis incircumcisus fuit donec consumerentur qui non audierant vocem Domini et quibus ante iuraverat ut ostenderet eis terram lacte et melle manantem</verse>
        <verse osisID='Josh.5.7'>horum filii in locum successerunt patrum et circumcisi sunt ab Iosue quia sicut nati fuerant in praeputio erant nec eos in via aliquis circumciderat</verse>
        <verse osisID='Josh.5.8'>postquam autem omnes circumcisi sunt manserunt in eodem castrorum loco donec sanarentur</verse>
        <verse osisID='Josh.5.9'>dixitque Dominus ad Iosue hodie abstuli obprobrium Aegypti a vobis vocatumque est nomen loci illius Galgala usque in praesentem diem</verse>
        <verse osisID='Josh.5.10'>manseruntque filii Israhel in Galgalis et fecerunt phase quartadecima die mensis ad vesperum in campestribus Hiericho</verse>
        <verse osisID='Josh.5.11'>et comederunt de frugibus terrae die altero azymos panes et pulentam eiusdem anni</verse>
        <verse osisID='Josh.5.12'>defecitque manna postquam comederunt de frugibus terrae nec usi sunt ultra illo cibo filii Israhel sed comederunt de frugibus praesentis anni terrae Chanaan</verse>
        <verse osisID='Josh.5.13'>cum autem esset Iosue in agro urbis Hiericho levavit oculos et vidit virum stantem contra se et evaginatum tenentem gladium perrexitque ad eum et ait noster es an adversariorum</verse>
        <verse osisID='Josh.5.14'>qui respondit nequaquam sed sum princeps exercitus Domini et nunc venio</verse>
        <verse osisID='Josh.5.15'>cecidit Iosue pronus in terram et adorans ait quid dominus meus loquitur ad servum suum</verse>
        <verse osisID='Josh.5.16'>solve inquit calciamentum de pedibus tuis locus enim in quo stas sanctus est fecitque Iosue ut sibi fuerat imperatum</verse>
      </chapter>
      <chapter osisID='Josh.6'>
        <verse osisID='Josh.6.1'>Hiericho autem clausa erat atque munita timore filiorum Israhel et nullus egredi audebat aut ingredi</verse>
        <verse osisID='Josh.6.2'>dixitque Dominus ad Iosue ecce dedi in manus tuas Hiericho et regem eius omnesque fortes viros</verse>
        <verse osisID='Josh.6.3'>circuite urbem cuncti bellatores semel per diem sic facietis sex diebus</verse>
        <verse osisID='Josh.6.4'>septimo autem die sacerdotes tollant septem bucinas quarum usus est in iobeleo et praecedant arcam foederis septiesque circuibitis civitatem et sacerdotes clangent bucinis</verse>
        <verse osisID='Josh.6.5'>cumque insonuerit vox tubae longior atque concisior et in auribus vestris increpuerit conclamabit omnis populus vociferatione maxima et muri funditus corruent civitatis ingredienturque singuli per locum contra quem steterint</verse>
        <verse osisID='Josh.6.6'>vocavit ergo Iosue filius Nun sacerdotes et dixit ad eos tollite arcam foederis et septem alii sacerdotes tollant septem iobeleorum bucinas et incedant ante arcam Domini</verse>
        <verse osisID='Josh.6.7'>ad populum quoque ait vadite et circuite civitatem armati praecedentes arcam Domini</verse>
        <verse osisID='Josh.6.8'>cumque Iosue verba finisset et septem sacerdotes septem bucinis clangerent ante arcam foederis Domini</verse>
        <verse osisID='Josh.6.9'>omnisque praecederet armatus exercitus reliquum vulgus arcam sequebatur ac bucinis omnia concrepabant</verse>
        <verse osisID='Josh.6.10'>praeceperat autem Iosue populo dicens non clamabitis nec audietur vox vestra neque ullus sermo ex ore vestro egredietur donec veniat dies in quo dicam vobis clamate et vociferamini</verse>
        <verse osisID='Josh.6.11'>circuivit ergo arca Domini civitatem semel per diem et reversa in castra mansit ibi</verse>
        <verse osisID='Josh.6.12'>igitur Iosue de nocte consurgente tulerunt sacerdotes arcam Domini</verse>
        <verse osisID='Josh.6.13'>et septem ex eis septem bucinas quarum in iobeleis usus est praecedebantque arcam Domini ambulantes atque clangentes et armatus populus ibat ante eos vulgus autem reliquum sequebatur arcam et bucinis personabat</verse>
        <verse osisID='Josh.6.14'>circumieruntque civitatem secundo die semel et reversi sunt in castra sic fecerunt sex diebus</verse>
        <verse osisID='Josh.6.15'>die autem septimo diluculo consurgentes circumierunt urbem sicut dispositum erat septies</verse>
        <verse osisID='Josh.6.16'>cumque septimo circuitu clangerent bucinis sacerdotes dixit Iosue ad omnem Israhel vociferamini tradidit enim vobis Dominus civitatem</verse>
        <verse osisID='Josh.6.17'>sitque civitas haec anathema et omnia quae in ea sunt Domino sola Raab meretrix vivat cum universis qui cum ea in domo sunt abscondit enim nuntios quos direximus</verse>
        <verse osisID='Josh.6.18'>vos autem cavete ne de his quae praecepta sunt quippiam contingatis et sitis praevaricationis rei et omnia castra Israhel sub peccato sint atque turbentur</verse>
        <verse osisID='Josh.6.19'>quicquid autem auri et argenti fuerit et vasorum aeneorum ac ferri Domino consecretur repositum in thesauris eius</verse>
        <verse osisID='Josh.6.20'>igitur omni vociferante populo et clangentibus tubis postquam in aures multitudinis vox sonitusque increpuit muri ilico corruerunt et ascendit unusquisque per locum qui contra se erat ceperuntque civitatem</verse>
        <verse osisID='Josh.6.21'>et interfecerunt omnia quae erant in ea a viro usque ad mulierem ab infante usque ad senem boves quoque et oves et asinos in ore gladii percusserunt</verse>
        <verse osisID='Josh.6.22'>duobus autem viris qui exploratores missi fuerant dixit Iosue ingredimini domum mulieris meretricis et producite eam omniaque quae illius sunt sicut illi iuramento firmastis</verse>
        <verse osisID='Josh.6.23'>ingressique iuvenes eduxerunt Raab et parentes eius fratres quoque et cunctam supellectilem ac cognationem illius et extra castra Israhel manere fecerunt</verse>
        <verse osisID='Josh.6.24'>urbem autem et omnia quae in ea sunt succenderunt absque argento et auro et vasis aeneis ac ferro quae in aerarium Domini consecrarunt</verse>
        <verse osisID='Josh.6.25'>Raab vero meretricem et domum patris eius atque omnia quae habebat fecit Iosue vivere et habitaverunt in medio Israhel usque in praesentem diem eo quod absconderit nuntios quos miserat ut explorarent Hiericho in tempore illo inprecatus est Iosue dicens</verse>
        <verse osisID='Josh.6.26'>maledictus vir coram Domino qui suscitaverit et aedificaverit civitatem Hiericho in primogenito suo fundamenta illius iaciat et in novissimo liberorum ponat portas eius</verse>
        <verse osisID='Josh.6.27'>fuit ergo Dominus cum Iosue et nomen eius in omni terra vulgatum est</verse>
      </chapter>
      <chapter osisID='Josh.7'>
        <verse osisID='Josh.7.1'>filii autem Israhel praevaricati sunt mandatum et usurpaverunt de anathemate nam Achan filius Charmi filii Zabdi filii Zare de tribu Iuda tulit aliquid de anathemate iratusque est Dominus contra filios Israhel</verse>
        <verse osisID='Josh.7.2'>cumque mitteret Iosue de Hiericho viros contra Ahi quae est iuxta Bethaven ad orientalem plagam oppidi Bethel dixit eis ascendite et explorate terram qui praecepta conplentes exploraverunt Ahi</verse>
        <verse osisID='Josh.7.3'>et reversi dixerunt ei non ascendat omnis populus sed duo vel tria milia virorum pergant et deleant civitatem quare omnis populus frustra vexatur contra hostes paucissimos</verse>
        <verse osisID='Josh.7.4'>ascenderunt ergo tria milia pugnatores qui statim terga vertentes</verse>
        <verse osisID='Josh.7.5'>percussi sunt a viris urbis Ahi et corruerunt ex eis triginta et sex homines persecutique sunt eos adversarii de porta usque Sabarim et ceciderunt per prona fugientes pertimuitque cor populi et instar aquae liquefactum est</verse>
        <verse osisID='Josh.7.6'>Iosue vero scidit vestimenta sua et cecidit pronus in terram coram arca Domini usque ad vesperum tam ipse quam omnes senes Israhel miseruntque pulverem super capita sua</verse>
        <verse osisID='Josh.7.7'>et dixit Iosue heu Domine Deus quid voluisti transducere populum istum Iordanem fluvium ut traderes nos in manus Amorrei et perderes utinam ut coepimus mansissemus trans Iordanem</verse>
        <verse osisID='Josh.7.8'>mi Domine Deus quid dicam videns Israhelem hostibus suis terga vertentem</verse>
        <verse osisID='Josh.7.9'>audient Chananei et omnes habitatores terrae ac pariter conglobati circumdabunt nos atque delebunt nomen nostrum de terra et quid facies magno nomini tuo</verse>
        <verse osisID='Josh.7.10'>dixitque Dominus ad Iosue surge cur iaces pronus in terra</verse>
        <verse osisID='Josh.7.11'>peccavit Israhel et praevaricatus est pactum meum tuleruntque de anathemate et furati sunt atque mentiti et absconderunt inter vasa sua</verse>
        <verse osisID='Josh.7.12'>nec poterit Israhel stare ante hostes suos eosque fugiet quia pollutus est anathemate non ero ultra vobiscum donec conteratis eum qui huius sceleris reus est</verse>
        <verse osisID='Josh.7.13'>surge sanctifica populum et dic eis sanctificamini in crastinum haec enim dicit Dominus Deus Israhel anathema in medio tui est Israhel non poteris stare coram hostibus tuis donec deleatur ex te qui hoc contaminatus est scelere</verse>
        <verse osisID='Josh.7.14'>accedetisque mane singuli per tribus vestras et quamcumque tribum sors invenerit accedet per cognationes suas et cognatio per domos domusque per viros</verse>
        <verse osisID='Josh.7.15'>et quicumque ille in hoc facinore fuerit deprehensus conburetur igni cum omni substantia sua quoniam praevaricatus est pactum Domini et fecit nefas in Israhel</verse>
        <verse osisID='Josh.7.16'>surgens itaque Iosue mane adplicavit Israhel per tribus suas et inventa est tribus Iuda</verse>
        <verse osisID='Josh.7.17'>quae cum iuxta familias suas esset oblata inventa est familia Zarai illam quoque per viros offerens repperit Zabdi</verse>
        <verse osisID='Josh.7.18'>cuius domum in singulos dividens viros invenit Achan filium Charmi filii Zabdi filii Zare de tribu Iuda</verse>
        <verse osisID='Josh.7.19'>et ait ad Achan fili mi da gloriam Domino Deo Israhel et confitere atque indica mihi quid feceris ne abscondas</verse>
        <verse osisID='Josh.7.20'>responditque Achan Iosue et dixit ei vere ego peccavi Domino Deo Israhel et sic et sic feci</verse>
        <verse osisID='Josh.7.21'>vidi enim inter spolia pallium coccineum valde bonum et ducentos siclos argenti regulamque auream quinquaginta siclorum et concupiscens abstuli et abscondi in terra contra medium tabernaculi mei argentumque fossa humo operui</verse>
        <verse osisID='Josh.7.22'>misit ergo Iosue ministros qui currentes ad tabernaculum illius reppererunt cuncta abscondita in eodem loco et argentum simul</verse>
        <verse osisID='Josh.7.23'>auferentesque de tentorio tulerunt ea ad Iosue et ad omnes filios Israhel proieceruntque ante Dominum</verse>
        <verse osisID='Josh.7.24'>tollens itaque Iosue Achan filium Zare argentumque et pallium et auream regulam filiosque eius et filias boves et asinos et oves ipsumque tabernaculum et cunctam supellectilem et omnis Israhel cum eo duxerunt eos ad vallem Achor</verse>
        <verse osisID='Josh.7.25'>ubi dixit Iosue quia turbasti nos exturbet te Dominus in die hac lapidavitque eum omnis Israhel et cuncta quae illius erant igne consumpta sunt</verse>
        <verse osisID='Josh.7.26'>congregaverunt quoque super eum acervum magnum lapidum qui permanet usque in praesentem diem et aversus est furor Domini ab eis vocatumque est nomen loci illius vallis Achor usque hodie</verse>
      </chapter>
      <chapter osisID='Josh.8'>
        <verse osisID='Josh.8.1'>dixit autem Dominus ad Iosue ne timeas neque formides tolle tecum omnem multitudinem pugnatorum et consurgens ascende in oppidum Ahi ecce tradidi in manu tua regem eius et populum urbemque et terram</verse>
        <verse osisID='Josh.8.2'>faciesque urbi Ahi et regi eius sicut fecisti Hiericho et regi illius praedam vero et omnia animantia diripietis vobis pone insidias urbi post eam</verse>
        <verse osisID='Josh.8.3'>surrexitque Iosue et omnis exercitus bellatorum cum eo ut ascenderent in Ahi et electa triginta milia virorum fortium misit nocte</verse>
        <verse osisID='Josh.8.4'>praecepitque eis dicens ponite insidias post civitatem nec longius recedatis et eritis omnes parati</verse>
        <verse osisID='Josh.8.5'>ego autem et reliqua multitudo quae mecum est accedemus ex adverso contra urbem cumque exierint contra nos sicut ante fecimus fugiemus et terga vertemus</verse>
        <verse osisID='Josh.8.6'>donec persequentes ab urbe longius protrahantur putabunt enim fugere nos sicut prius</verse>
        <verse osisID='Josh.8.7'>nobis ergo fugientibus et illis sequentibus consurgetis de insidiis et vastabitis civitatem tradetque eam Dominus Deus vester in manus vestras</verse>
        <verse osisID='Josh.8.8'>cumque ceperitis succendite eam sic omnia facietis ut iussi</verse>
        <verse osisID='Josh.8.9'>dimisitque eos et perrexerunt ad insidiarum locum sederuntque inter Bethel et Ahi ad occidentalem plagam urbis Ahi Iosue autem nocte illa in medio mansit populi</verse>
        <verse osisID='Josh.8.10'>surgensque diluculo recensuit socios et ascendit cum senioribus in fronte exercitus vallatus auxilio pugnatorum</verse>
        <verse osisID='Josh.8.11'>cumque venissent et ascendissent ex adverso civitatis steterunt ad septentrionalem urbis plagam inter quam et eos vallis media erat</verse>
        <verse osisID='Josh.8.12'>quinque milia autem viros elegerat et posuerat in insidiis inter Bethaven et Ahi ex occidentali parte eiusdem civitatis</verse>
        <verse osisID='Josh.8.13'>omnis vero reliquus exercitus ad aquilonem aciem dirigebat ita ut novissimi multitudinis occidentalem plagam urbis adtingerent abiit ergo Iosue nocte illa et stetit in vallis medio</verse>
        <verse osisID='Josh.8.14'>quod cum vidisset rex Ahi festinavit mane et egressus est cum omni exercitu civitatis direxitque aciem contra desertum ignorans quod post tergum laterent insidiae</verse>
        <verse osisID='Josh.8.15'>Iosue vero et omnis Israhel cesserunt loco simulantes metum et fugientes per viam solitudinis</verse>
        <verse osisID='Josh.8.16'>at illi vociferantes pariter et se mutuo cohortantes persecuti sunt eos cumque recessissent a civitate</verse>
        <verse osisID='Josh.8.17'>et ne unus quidem in urbe Ahi et Bethel remansisset qui non persequeretur Israhel sicut eruperant aperta oppida relinquentes</verse>
        <verse osisID='Josh.8.18'>dixit Dominus ad Iosue leva clypeum qui in manu tua est contra urbem Ahi quoniam tibi tradam eam</verse>
        <verse osisID='Josh.8.19'>cumque elevasset clypeum ex adverso civitatis insidiae quae latebant surrexerunt confestim et pergentes ad civitatem ceperunt et succenderunt eam</verse>
        <verse osisID='Josh.8.20'>viri autem civitatis qui persequebantur Iosue respicientes et videntes fumum urbis ad caelum usque conscendere non potuerunt ultra huc illucque diffugere praesertim cum hii qui simulaverant fugam et tendebant ad solitudinem contra persequentes fortissime restitissent</verse>
        <verse osisID='Josh.8.21'>vidensque Iosue et omnis Israhel quod capta esset civitas et fumus urbis ascenderet reversus percussit viros Ahi</verse>
        <verse osisID='Josh.8.22'>siquidem et illi qui ceperant et succenderant civitatem egressi ex urbe contra suos medios hostium ferire coeperunt cum ergo ex utraque parte adversarii caederentur ita ut nullus de tanta multitudine salvaretur</verse>
        <verse osisID='Josh.8.23'>regem quoque urbis Ahi adprehendere viventem et obtulerunt Iosue</verse>
        <verse osisID='Josh.8.24'>igitur omnibus interfectis qui Israhelem ad deserta tendentem fuerant persecuti et in eodem loco gladio corruentibus reversi filii Israhel percusserunt civitatem</verse>
        <verse osisID='Josh.8.25'>erant autem qui in eo die conciderant a viro usque ad mulierem duodecim milia hominum omnes urbis Ahi</verse>
        <verse osisID='Josh.8.26'>Iosue vero non contraxit manum quam in sublime porrexerat tenens clypeum donec interficerentur omnes habitatores Ahi</verse>
        <verse osisID='Josh.8.27'>iumenta autem et praedam civitatis diviserunt sibi filii Israhel sicut praeceperat Dominus Iosue</verse>
        <verse osisID='Josh.8.28'>qui succendit urbem et fecit eam tumulum sempiternum</verse>
        <verse osisID='Josh.8.29'>regem quoque eius suspendit in patibulo usque ad vesperum et solis occasum praecepitque et deposuerunt cadaver eius de cruce proieceruntque in ipso introitu civitatis congesto super eum magno acervo lapidum qui permanet usque in praesentem diem</verse>
        <verse osisID='Josh.8.30'>tunc aedificavit Iosue altare Domino Deo Israhel in monte Hebal</verse>
        <verse osisID='Josh.8.31'>sicut praeceperat Moses famulus Domini filiis Israhel et scriptum est in volumine legis Mosi altare de lapidibus inpolitis quos ferrum non tetigit et obtulit super eo holocausta Domino immolavitque pacificas victimas</verse>
        <verse osisID='Josh.8.32'>et scripsit super lapides deuteronomium legis Mosi quod ille digesserat coram filiis Israhel</verse>
        <verse osisID='Josh.8.33'>omnis autem populus et maiores natu ducesque ac iudices stabant ex utraque parte arcae in conspectu sacerdotum qui portabant arcam foederis Domini ut advena ita et indigena media eorum pars iuxta montem Garizim et media iuxta montem Hebal sicut praeceperat Moses famulus Domini et primum quidem benedixit populo Israhel</verse>
        <verse osisID='Josh.8.34'>post haec legit omnia verba benedictionis et maledictionis et cuncta quae scripta erant in legis volumine</verse>
        <verse osisID='Josh.8.35'>nihil ex his quae Moses iusserat reliquit intactum sed universa replicavit coram omni multitudine Israhel mulieribus ac parvulis et advenis qui inter eos morabantur</verse>
      </chapter>
      <chapter osisID='Josh.9'>
        <verse osisID='Josh.9.1'>quibus auditis cuncti reges trans Iordanem qui versabantur in montanis et in campestribus in maritimis ac litore maris Magni hii quoque qui habitabant iuxta Libanum Hettheus et Amorreus et Chananeus Ferezeus et Eveus et Iebuseus</verse>
        <verse osisID='Josh.9.2'>congregati sunt pariter ut pugnarent contra Iosue et Israhel uno animo eademque sententia</verse>
        <verse osisID='Josh.9.3'>at hii qui habitabant in Gabaon audientes cuncta quae fecerat Iosue Hiericho et Ahi</verse>
        <verse osisID='Josh.9.4'>et callide cogitantes tulerunt sibi cibaria saccos veteres asinis inponentes et utres vinarios scissos atque consutos</verse>
        <verse osisID='Josh.9.5'>calciamentaque perantiqua quae ad indicium vetustatis pittaciis consuta erant induti veteribus vestimentis panes quoque quos portabant ob viaticum duri erant et in frusta comminuti</verse>
        <verse osisID='Josh.9.6'>perrexeruntque ad Iosue qui tunc morabatur in castris Galgalae et dixerunt ei atque omni simul Israheli de terra longinqua venimus pacem vobiscum facere cupientes responderuntque viri Israhel ad eos atque dixerunt</verse>
        <verse osisID='Josh.9.7'>ne forsitan in terra quae nobis sorte debetur habitetis et non possimus foedus inire vobiscum</verse>
        <verse osisID='Josh.9.8'>at illi ad Iosue servi inquiunt tui sumus quibus Iosue quinam ait estis et unde venistis</verse>
        <verse osisID='Josh.9.9'>responderunt de terra longinqua valde venerunt servi tui in nomine Domini Dei tui audivimus enim famam potentiae eius cuncta quae fecit in Aegypto</verse>
        <verse osisID='Josh.9.10'>et duobus Amorreorum regibus trans Iordanem Seon regi Esebon et Og regi Basan qui erat in Astharoth</verse>
        <verse osisID='Josh.9.11'>dixeruntque nobis seniores et omnes habitatores terrae nostrae tollite in manibus cibaria ob longissimam viam et occurrite eis ac dicite servi vestri sumus foedus inite nobiscum</verse>
        <verse osisID='Josh.9.12'>en panes quando egressi sumus de domibus nostris ut veniremus ad vos calidos sumpsimus nunc sicci facti sunt et vetustate nimia comminuti</verse>
        <verse osisID='Josh.9.13'>utres vini novos implevimus nunc rupti sunt et soluti vestes et calciamenta quibus induimur et quae habemus in pedibus ob longitudinem largioris viae trita sunt et paene consumpta</verse>
        <verse osisID='Josh.9.14'>susceperunt igitur de cibariis eorum et os Domini non interrogaverunt</verse>
        <verse osisID='Josh.9.15'>fecitque Iosue cum eis pacem et inito foedere pollicitus est quod non occiderentur principes quoque multitudinis iuraverunt eis</verse>
        <verse osisID='Josh.9.16'>post dies autem tres initi foederis audierunt quod in vicino habitarent et inter eos futuri essent</verse>
        <verse osisID='Josh.9.17'>moveruntque castra filii Israhel et venerunt in civitates eorum die tertio quarum haec vocabula sunt Gabaon et Caphira et Beroth et Cariathiarim</verse>
        <verse osisID='Josh.9.18'>et non percusserunt eos eo quod iurassent eis principes multitudinis in nomine Domini Dei Israhel murmuravit itaque omne vulgus contra principes</verse>
        <verse osisID='Josh.9.19'>qui responderunt eis iuravimus illis in nomine Domini Dei Israhel et idcirco non possumus eos contingere</verse>
        <verse osisID='Josh.9.20'>sed hoc faciemus eis reserventur quidem ut vivant ne contra nos ira Domini concitetur si peieraverimus</verse>
        <verse osisID='Josh.9.21'>sed sic vivant ut in usus universae multitudinis ligna caedant aquasque conportent quibus haec loquentibus</verse>
        <verse osisID='Josh.9.22'>vocavit Gabaonitas Iosue et dixit eis cur nos decipere fraude voluistis ut diceretis procul valde habitamus a vobis cum in medio nostri sitis</verse>
        <verse osisID='Josh.9.23'>itaque sub maledictione eritis et non deficiet de stirpe vestra ligna caedens aquasque conportans in domum Dei mei</verse>
        <verse osisID='Josh.9.24'>qui responderunt nuntiatum est nobis servis tuis quae promisisset Dominus Deus tuus Mosi servo suo ut traderet vobis omnem terram et disperderet cunctos habitatores eius timuimus igitur valde et providimus animabus nostris vestro terrore conpulsi et hoc consilium inivimus</verse>
        <verse osisID='Josh.9.25'>nunc autem in manu tua sumus quod tibi bonum et rectum videtur fac nobis</verse>
        <verse osisID='Josh.9.26'>fecit ergo Iosue ut dixerat et liberavit eos de manibus filiorum Israhel ut non occiderentur</verse>
        <verse osisID='Josh.9.27'>decrevitque in illo die esse eos in ministerium cuncti populi et altaris Domini caedentes ligna et aquas conportantes usque in praesens tempus in loco quem Dominus elegisset</verse>
      </chapter>
      <chapter osisID='Josh.10'>
        <verse osisID='Josh.10.1'>quae cum audisset Adonisedec rex Hierusalem quod scilicet cepisset Iosue Ahi et subvertisset eam sicut enim fecerat Hiericho et regi eius sic fecit Ahi et regi illius et quod transfugissent Gabaonitae ad Israhel et essent foederati eorum</verse>
        <verse osisID='Josh.10.2'>timuit valde urbs enim magna erat Gabaon et una regalium civitatum et maior oppido Ahi omnesque bellatores eius fortissimi</verse>
        <verse osisID='Josh.10.3'>misit ergo Adonisedec rex Hierusalem ad Oham regem Hebron et ad Pharam regem Hieremoth ad Iaphie quoque regem Lachis et ad Dabir regem Eglon dicens</verse>
        <verse osisID='Josh.10.4'>ascendite ad me et ferte praesidium ut expugnemus Gabaon quare transfugerit ad Iosue et filios Israhel</verse>
        <verse osisID='Josh.10.5'>congregati igitur ascenderunt quinque reges Amorreorum rex Hierusalem rex Hebron rex Hieremoth rex Lachis rex Eglon simul cum exercitibus suis et castrametati sunt circa Gabaon obpugnantes eam</verse>
        <verse osisID='Josh.10.6'>habitatores autem Gabaon urbis obsessae miserunt ad Iosue qui tunc morabatur in castris apud Galgalam et dixerunt ei ne retrahas manus tuas ab auxilio servorum tuorum ascende cito et libera nos ferque praesidium convenerunt enim adversum nos omnes reges Amorreorum qui habitant in montanis</verse>
        <verse osisID='Josh.10.7'>ascenditque Iosue de Galgalis et omnis exercitus bellatorum cum eo viri fortissimi</verse>
        <verse osisID='Josh.10.8'>dixitque Dominus ad Iosue ne timeas eos in manus enim tuas tradidi illos nullus tibi ex eis resistere poterit</verse>
        <verse osisID='Josh.10.9'>inruit itaque Iosue super eos repente tota ascendens nocte de Galgalis</verse>
        <verse osisID='Josh.10.10'>et conturbavit eos Dominus a facie Israhel contrivitque plaga magna in Gabaon ac persecutus est per viam ascensus Bethoron et percussit usque Azeca et Maceda</verse>
        <verse osisID='Josh.10.11'>cumque fugerent filios Israhel et essent in descensu Bethoron Dominus misit super eos lapides magnos de caelo usque Azeca et mortui sunt multo plures lapidibus grandinis quam quos gladio percusserant filii Israhel</verse>
        <verse osisID='Josh.10.12'>tunc locutus est Iosue Domino in die qua tradidit Amorreum in conspectu filiorum Israhel dixitque coram eis sol contra Gabaon ne movearis et luna contra vallem Ahialon</verse>
        <verse osisID='Josh.10.13'>steteruntque sol et luna donec ulcisceretur se gens de inimicis suis nonne scriptum est hoc in libro Iustorum stetit itaque sol in medio caeli et non festinavit occumbere spatio unius diei</verse>
        <verse osisID='Josh.10.14'>non fuit ante et postea tam longa dies oboediente Domino voci hominis et pugnante pro Israhel</verse>
        <verse osisID='Josh.10.15'>reversusque est Iosue cum omni Israhel in castra Galgalae</verse>
        <verse osisID='Josh.10.16'>fugerant enim quinque reges et se absconderant in spelunca urbis Maceda</verse>
        <verse osisID='Josh.10.17'>nuntiatumque est Iosue quod inventi essent quinque reges latentes in spelunca Maceda</verse>
        <verse osisID='Josh.10.18'>qui praecepit sociis et ait volvite saxa ingentia ad os speluncae et ponite viros industrios qui clausos custodiant</verse>
        <verse osisID='Josh.10.19'>vos autem nolite stare sed persequimini hostes et extremos quosque fugientium caedite ne dimittatis eos urbium suarum intrare praesidia quos tradidit Dominus Deus in manus vestras</verse>
        <verse osisID='Josh.10.20'>caesis igitur adversariis plaga magna et usque ad internicionem paene consumptis hii qui Israhel effugere potuerunt ingressi sunt civitates munitas</verse>
        <verse osisID='Josh.10.21'>reversusque est omnis exercitus ad Iosue in Maceda ubi tunc erant castra sani et integro numero nullusque contra filios Israhel muttire ausus est</verse>
        <verse osisID='Josh.10.22'>praecepitque Iosue dicens aperite os speluncae et producite ad me quinque reges qui in ea latitant</verse>
        <verse osisID='Josh.10.23'>fecerunt ministri ut sibi fuerat imperatum et eduxerunt ad eum quinque reges de spelunca regem Hierusalem regem Hebron regem Hieremoth regem Lachis regem Eglon</verse>
        <verse osisID='Josh.10.24'>cumque educti essent ad eum vocavit omnes viros Israhel et ait ad principes exercitus qui secum erant ite et ponite pedes super colla regum istorum qui cum perrexissent et subiectorum pedibus colla calcarent</verse>
        <verse osisID='Josh.10.25'>rursum ait ad eos nolite timere nec paveatis confortamini et estote robusti sic enim faciet Dominus cunctis hostibus vestris adversum quos dimicatis</verse>
        <verse osisID='Josh.10.26'>percussitque Iosue et interfecit eos atque suspendit super quinque stipites fueruntque suspensi usque ad vesperum</verse>
        <verse osisID='Josh.10.27'>cumque occumberet sol praecepit sociis ut deponerent eos de patibulis qui depositos proiecerunt in speluncam in qua latuerant et posuerunt super os eius saxa ingentia quae permanent usque in praesens</verse>
        <verse osisID='Josh.10.28'>eodem die Macedam quoque cepit Iosue et percussit in ore gladii regemque illius interfecit et omnes habitatores eius non dimisit in ea saltim parvas reliquias fecitque regi Maceda sicut fecerat regi Hiericho</verse>
        <verse osisID='Josh.10.29'>transivit cum omni Israhel de Maceda in Lebna et pugnabat contra eam</verse>
        <verse osisID='Josh.10.30'>quam tradidit Dominus cum rege suo in manu Israhel percusseruntque urbem in ore gladii et omnes habitatores eius non dimiserunt in ea ullas reliquias feceruntque regi Lebna sicut fecerant regi Hiericho</verse>
        <verse osisID='Josh.10.31'>de Lebna transivit in Lachis et exercitu per gyrum disposito obpugnabat eam</verse>
        <verse osisID='Josh.10.32'>tradiditque Dominus Lachis in manu Israhel et cepit eam die altero atque percussit in ore gladii omnemque animam quae fuerat in ea sicut fecerat Lebna</verse>
        <verse osisID='Josh.10.33'>eo tempore ascendit Hiram rex Gazer ut auxiliaretur Lachis quem percussit Iosue cum omni populo eius usque ad internicionem</verse>
        <verse osisID='Josh.10.34'>transivitque de Lachis in Eglon et circumdedit</verse>
        <verse osisID='Josh.10.35'>atque expugnavit eam eadem die percussitque in ore gladii omnes animas quae erant in ea iuxta omnia quae fecerat Lachis</verse>
        <verse osisID='Josh.10.36'>ascendit quoque cum omni Israhele de Eglon in Hebron et pugnavit contra eam</verse>
        <verse osisID='Josh.10.37'>cepitque et percussit in ore gladii regem quoque eius et omnia oppida regionis illius universasque animas quae in ea fuerant commoratae non reliquit in ea ullas reliquias sicut fecerat Eglon sic fecit et Hebron cuncta quae in ea repperit consumens gladio</verse>
        <verse osisID='Josh.10.38'>inde reversus in Dabir</verse>
        <verse osisID='Josh.10.39'>cepit eam atque vastavit</verse>
        <verse osisID='Josh.10.40'>regem quoque eius et omnia per circuitum oppida percussit in ore gladii non dimisit in ea ullas reliquias sicut fecerat Hebron et Lebna et regibus earum sic fecit Dabir et regi illius</verse>
        <verse osisID='Josh.10.41'>percussit itaque Iosue omnem terram montanam et meridianam atque campestrem et Asedoth cum regibus suis non dimisit in ea ullas reliquias sed omne quod spirare poterat interfecit sicut praeceperat ei Dominus Deus Israhel</verse>
        <verse osisID='Josh.10.42'>a Cadesbarne usque Gazam omnem terram Gosen usque Gabaon</verse>
        <verse osisID='Josh.10.43'>universos reges et regiones eorum uno cepit impetu atque vastavit Dominus enim Deus Israhel pugnabat pro eo</verse>
        <verse osisID='Josh.10.44'>reversusque est cum omni Israhele ad locum castrorum in Galgala</verse>
      </chapter>
      <chapter osisID='Josh.11'>
        <verse osisID='Josh.11.1'>quae cum audisset Iabin rex Asor misit ad Iobab regem Madon et ad regem Someron atque ad regem Acsaph</verse>
        <verse osisID='Josh.11.2'>ad reges quoque aquilonis qui habitabant in montanis et in planitie contra meridiem Cheneroth in campestribus quoque et in regionibus Dor iuxta mare</verse>
        <verse osisID='Josh.11.3'>Chananeumque ab oriente et occidente et Amorreum atque Hettheum ac Ferezeum et Iebuseum in montanis Eveum quoque qui habitabat ad radices Hermon in terra Masphe</verse>
        <verse osisID='Josh.11.4'>egressique sunt omnes cum turmis suis populus multus nimis sicut harena quae est in litore maris equi quoque et currus inmensae multitudinis</verse>
        <verse osisID='Josh.11.5'>conveneruntque omnes reges isti in unum ad aquas Merom ut pugnarent contra Israhel</verse>
        <verse osisID='Josh.11.6'>dixitque Dominus ad Iosue ne timeas eos cras enim hac eadem hora ego tradam omnes istos vulnerandos in conspectu Israhel equos eorum subnervabis et currus igne conbures</verse>
        <verse osisID='Josh.11.7'>venitque Iosue et omnis exercitus cum eo adversum illos ad aquas Merom subito et inruerunt super eos</verse>
        <verse osisID='Josh.11.8'>tradiditque illos Dominus in manu Israhel qui percusserunt eos et persecuti sunt usque ad Sidonem magnam et aquas Maserefoth campumque Masphe qui est ad orientalem illius partem ita percussit omnes ut nullas dimitteret ex eis reliquias</verse>
        <verse osisID='Josh.11.9'>fecit sicut praeceperat ei Dominus equos eorum subnervavit currusque conbusit</verse>
        <verse osisID='Josh.11.10'>reversusque statim cepit Asor et regem eius percussit gladio Asor enim antiquitus inter omnia regna haec principatum tenebat</verse>
        <verse osisID='Josh.11.11'>percussitque omnes animas quae ibidem morabantur non dimisit in ea ullas reliquias sed usque ad internicionem universa vastavit ipsamque urbem permisit incendio</verse>
        <verse osisID='Josh.11.12'>et omnes per circuitum civitates regesque earum cepit percussit atque delevit sicut praeceperat ei Moses famulus Domini</verse>
        <verse osisID='Josh.11.13'>absque urbibus quae erant in collibus et in tumulis sitae ceteras succendit Israhel unam tantum Asor munitissimam flamma consumpsit</verse>
        <verse osisID='Josh.11.14'>omnemque praedam istarum urbium ac iumenta diviserunt sibi filii Israhel cunctis hominibus interfectis</verse>
        <verse osisID='Josh.11.15'>sicut praeceperat Dominus Mosi servo suo ita praecepit Moses Iosue et ille universa conplevit non praeteriit de universis mandatis ne unum quidem verbum quod iusserat Dominus Mosi</verse>
        <verse osisID='Josh.11.16'>cepit itaque Iosue omnem terram montanam et meridianam terramque Gosen et planitiem et occidentalem plagam montemque Israhel et campestria eius</verse>
        <verse osisID='Josh.11.17'>et partem montis quae ascendit Seir usque Baalgad per planitiem Libani subter montem Hermon omnes reges eorum cepit percussit occidit</verse>
        <verse osisID='Josh.11.18'>multo tempore pugnavit Iosue contra reges istos</verse>
        <verse osisID='Josh.11.19'>non fuit civitas quae se non traderet filiis Israhel praeter Eveum qui habitabat in Gabaon omnes bellando cepit</verse>
        <verse osisID='Josh.11.20'>Domini enim sententiae fuerat ut indurarentur corda eorum et pugnarent contra Israhel et caderent et non mererentur ullam clementiam ac perirent sicut praeceperat Dominus Mosi</verse>
        <verse osisID='Josh.11.21'>in tempore illo venit Iosue et interfecit Enacim de montanis Hebron et Dabir et Anab et de omni monte Iuda et Israhel urbesque eorum delevit</verse>
        <verse osisID='Josh.11.22'>non reliquit ullum de stirpe Enacim in terra filiorum Israhel absque civitatibus Gaza et Geth et Azoto in quibus solis relicti sunt</verse>
        <verse osisID='Josh.11.23'>cepit ergo Iosue omnem terram sicut locutus est Dominus ad Mosen et tradidit eam in possessionem filiis Israhel secundum partes et tribus suas quievitque terra a proeliis</verse>
      </chapter>
      <chapter osisID='Josh.12'>
        <verse osisID='Josh.12.1'>hii sunt reges quos percusserunt filii Israhel et possederunt terram eorum trans Iordanem ad solis ortum a torrente Arnon usque ad montem Hermon et omnem orientalem plagam quae respicit solitudinem</verse>
        <verse osisID='Josh.12.2'>Seon rex Amorreorum qui habitavit in Esebon dominatus est ab Aroer quae sita est super ripam torrentis Arnon et mediae partis in valle dimidiique Galaad usque ad torrentem Iaboc qui est terminus filiorum Ammon</verse>
        <verse osisID='Josh.12.3'>et a solitudine usque ad mare Cheneroth contra orientem et usque ad mare Deserti quod est mare Salsissimum ad orientalem plagam per viam quae ducit Bethesimoth et ab australi parte quae subiacent Asedothphasga</verse>
        <verse osisID='Josh.12.4'>terminus Og regis Basan de reliquiis Rafaim qui habitavit in Astharoth et in Edrain et dominatus est in monte Hermon et in Salacha atque in universa Basan usque ad terminos</verse>
        <verse osisID='Josh.12.5'>Gesuri et Machathi et dimidiae partis Galaad terminos Seon regis Esebon</verse>
        <verse osisID='Josh.12.6'>Moses famulus Domini et filii Israhel percusserunt eos tradiditque terram eorum Moses in possessionem Rubenitis et Gadditis et dimidiae tribui Manasse</verse>
        <verse osisID='Josh.12.7'>hii sunt reges terrae quos percussit Iosue et filii Israhel trans Iordanem ad occidentalem plagam a Baalgad in campo Libani usque ad montem cuius pars ascendit in Seir tradiditque eam Iosue in possessionem tribubus Israhel singulis partes suas</verse>
        <verse osisID='Josh.12.8'>tam in montanis quam in planis atque campestribus in Aseroth et solitudine ac meridie Hettheus fuit et Amorreus Chananeus et Ferezeus Eveus et Iebuseus</verse>
        <verse osisID='Josh.12.9'>rex Hiericho unus rex Ahi quae est ex latere Bethel unus</verse>
        <verse osisID='Josh.12.10'>rex Hierusalem unus rex Hebron unus</verse>
        <verse osisID='Josh.12.11'>rex Hierimoth unus rex Lachis unus</verse>
        <verse osisID='Josh.12.12'>rex Eglon unus rex Gazer unus</verse>
        <verse osisID='Josh.12.13'>rex Dabir unus rex Gader unus</verse>
        <verse osisID='Josh.12.14'>rex Herma unus rex Hered unus</verse>
        <verse osisID='Josh.12.15'>rex Lebna unus rex Odollam unus</verse>
        <verse osisID='Josh.12.16'>rex Maceda unus rex Bethel unus</verse>
        <verse osisID='Josh.12.17'>rex Thaffua unus rex Afer unus</verse>
        <verse osisID='Josh.12.18'>rex Afec unus rex Saron unus</verse>
        <verse osisID='Josh.12.19'>rex Madon unus rex Asor unus</verse>
        <verse osisID='Josh.12.20'>rex Someron unus rex Acsaph unus</verse>
        <verse osisID='Josh.12.21'>rex Thenach unus rex Mageddo unus</verse>
        <verse osisID='Josh.12.22'>rex Cades unus rex Iachanaem Chermeli unus</verse>
        <verse osisID='Josh.12.23'>rex Dor et provinciae Dor unus rex gentium Galgal unus</verse>
        <verse osisID='Josh.12.24'>rex Thersa unus omnes reges triginta et unus</verse>
      </chapter>
      <chapter osisID='Josh.13'>
        <verse osisID='Josh.13.1'>Iosue senex provectaeque aetatis erat et dixit Dominus ad eum senuisti et longevus es terraque latissima derelicta est quae necdum est sorte divisa</verse>
        <verse osisID='Josh.13.2'>omnis videlicet Galilea Philisthim et universa Gesuri</verse>
        <verse osisID='Josh.13.3'>a fluvio turbido qui inrigat Aegyptum usque ad terminos Accaron contra aquilonem terra Chanaan quae in quinque regulos Philisthim dividitur Gazeos Azotios Ascalonitas Gettheos et Accaronitas</verse>
        <verse osisID='Josh.13.4'>ad meridiem vero sunt Evei omnis terra Chanaan et Maara Sidoniorum usque Afeca et terminos Amorrei</verse>
        <verse osisID='Josh.13.5'>eiusque confinia Libani quoque regio contra orientem a Baalgad sub monte Hermon donec ingrediaris Emath</verse>
        <verse osisID='Josh.13.6'>omnium qui habitant in monte a Libano usque ad aquas Masrefoth universique Sidonii ego sum qui delebo eos a facie filiorum Israhel veniat ergo in parte hereditatis Israhel sicut praecepi tibi</verse>
        <verse osisID='Josh.13.7'>et nunc divide terram in possessionem novem tribubus et dimidiae tribui Manasse</verse>
        <verse osisID='Josh.13.8'>cum qua Ruben et Gad possederunt terram quam tradidit eis Moses famulus Domini trans fluenta Iordanis ad orientalem plagam</verse>
        <verse osisID='Josh.13.9'>ab Aroer quae sita est in ripa torrentis Arnon et in vallis medio universaque campestria Medaba usque Dibon</verse>
        <verse osisID='Josh.13.10'>et cunctas civitates Seon regis Amorrei qui regnavit in Esebon usque ad terminos filiorum Ammon</verse>
        <verse osisID='Josh.13.11'>et Galaad ac terminum Gesuri et Machathi omnemque montem Hermon et universam Basan usque Saleca</verse>
        <verse osisID='Josh.13.12'>omne regnum Og in Basan qui regnavit in Astharoth et Edraim ipse fuit de reliquiis Rafaim percussitque eos Moses atque delevit</verse>
        <verse osisID='Josh.13.13'>nolueruntque disperdere filii Israhel Gesuri et Machathi et habitaverunt in medio Israhel usque in praesentem diem</verse>
        <verse osisID='Josh.13.14'>tribui autem Levi non dedit possessionem sed sacrificia et victimae Domini Dei Israhel ipsa est eius hereditas sicut locutus est illi</verse>
        <verse osisID='Josh.13.15'>dedit ergo Moses possessionem tribui filiorum Ruben iuxta cognationes suas</verse>
        <verse osisID='Josh.13.16'>fuitque terminus eorum ab Aroer quae sita est in ripa torrentis Arnon et in valle eiusdem torrentis media universam planitiem quae ducit Medaba</verse>
        <verse osisID='Josh.13.17'>et Esebon cunctosque viculos earum qui sunt in campestribus Dibon quoque et Bamothbaal et oppidum Baalmaon</verse>
        <verse osisID='Josh.13.18'>Iessa et Cedmoth et Mepheeth</verse>
        <verse osisID='Josh.13.19'>Cariathaim et Sebama et Sarathasar in monte convallis</verse>
        <verse osisID='Josh.13.20'>Bethpheor et Asedothphasga et Bethaisimoth</verse>
        <verse osisID='Josh.13.21'>omnes urbes campestres universaque regna Seon regis Amorrei qui regnavit in Esebon quem percussit Moses cum principibus Madian Eveum et Recem et Sur et Ur et Rabee duces Seon habitatores terrae</verse>
        <verse osisID='Josh.13.22'>et Balaam filium Beor ariolum occiderunt filii Israhel gladio cum ceteris interfectis</verse>
        <verse osisID='Josh.13.23'>factusque est terminus filiorum Ruben Iordanis fluvius haec est possessio Rubenitarum per cognationes suas urbium et viculorum</verse>
        <verse osisID='Josh.13.24'>deditque Moses tribui Gad et filiis eius per cognationes suas possessionem cuius haec divisio est</verse>
        <verse osisID='Josh.13.25'>terminus Iazer et omnes civitates Galaad dimidiamque partem terrae filiorum Ammon usque ad Aroer quae est contra Rabba</verse>
        <verse osisID='Josh.13.26'>et ab Esebon usque Ramoth Masphe et Batanim et a Manaim usque ad terminos Dabir</verse>
        <verse osisID='Josh.13.27'>in valle quoque Betharaam et Bethnemra et Soccoth et Saphon reliquam partem regni Seon regis Esebon huius quoque Iordanis finis est usque ad extremam partem maris Chenereth trans Iordanem ad orientalem plagam</verse>
        <verse osisID='Josh.13.28'>haec est possessio filiorum Gad per familias suas civitates et villae earum</verse>
        <verse osisID='Josh.13.29'>dedit et dimidiae tribui Manasse filiisque eius iuxta cognationes suas possessionem</verse>
        <verse osisID='Josh.13.30'>cuius hoc principium est a Manaim universam Basan et cuncta regna Og regis Basan omnesque vicos Air qui sunt in Basan sexaginta oppida</verse>
        <verse osisID='Josh.13.31'>et dimidiam partem Galaad Astharoth et Edrai urbes regni Og in Basan filiis Machir filii Manasse dimidiae parti filiorum Machir iuxta cognationes suas</verse>
        <verse osisID='Josh.13.32'>hanc possessionem divisit Moses in campestribus Moab trans Iordanem contra Hiericho ad orientalem plagam</verse>
        <verse osisID='Josh.13.33'>tribui autem Levi non dedit possessionem quoniam Dominus Deus Israhel ipse est possessio eius ut locutus est illi</verse>
      </chapter>
      <chapter osisID='Josh.14'>
        <verse osisID='Josh.14.1'>hoc est quod possederunt filii Israhel in terra Chanaan quam dederunt eis Eleazar sacerdos et Iosue filius Nun et principes familiarum per tribus Israhel</verse>
        <verse osisID='Josh.14.2'>sorte omnia dividentes sicut praeceperat Dominus in manu Mosi novem tribubus et dimidiae tribui</verse>
        <verse osisID='Josh.14.3'>duabus enim tribubus et dimidiae dederat Moses trans Iordanem possessionem absque Levitis qui nihil terrae acceperunt inter fratres suos</verse>
        <verse osisID='Josh.14.4'>sed in eorum successerant locum filii Ioseph in duas divisi tribus Manasse et Ephraim nec acceperunt Levitae aliam in terra partem nisi urbes ad habitandum et suburbana earum ad alenda iumenta et pecora sua</verse>
        <verse osisID='Josh.14.5'>sicut praecepit Dominus Mosi ita fecerunt filii Israhel et diviserunt terram</verse>
        <verse osisID='Josh.14.6'>accesserunt itaque filii Iuda ad Iosue in Galgala locutusque est ad eum Chaleb filius Iepphonne Cenezeus nosti quid locutus sit Dominus ad Mosen hominem Dei de me et te in Cadesbarne</verse>
        <verse osisID='Josh.14.7'>quadraginta annorum eram quando me misit Moses famulus Domini de Cadesbarne ut considerarem terram nuntiavique ei quod mihi verum videbatur</verse>
        <verse osisID='Josh.14.8'>fratres autem mei qui ascenderant mecum dissolverunt cor populi et nihilominus ego secutus sum Dominum Deum meum</verse>
        <verse osisID='Josh.14.9'>iuravitque Moses in die illo dicens terram quam calcavit pes tuus erit possessio tua et filiorum tuorum in aeternum quia secutus es Dominum Deum meum</verse>
        <verse osisID='Josh.14.10'>concessit ergo Dominus vitam mihi sicut pollicitus est usque in praesentem diem quadraginta et quinque anni sunt ex quo locutus est Dominus verbum istud ad Mosen quando ambulabat Israhel per solitudinem hodie octoginta quinque annorum sum</verse>
        <verse osisID='Josh.14.11'>sic valens ut eo valebam tempore quando ad explorandum missus sum illius in me temporis fortitudo usque hodie perseverat tam ad bellandum quam ad gradiendum</verse>
        <verse osisID='Josh.14.12'>da ergo mihi montem istum quem pollicitus est Dominus te quoque audiente in quo Enacim sunt et urbes magnae atque munitae si forte sit Dominus mecum et potuero delere eos sicut promisit mihi</verse>
        <verse osisID='Josh.14.13'>benedixitque ei Iosue et tradidit Hebron in possessionem</verse>
        <verse osisID='Josh.14.14'>atque ex eo fuit Hebron Chaleb filio Iepphonne Cenezeo usque in praesentem diem quia secutus est Dominum Deum Israhel</verse>
        <verse osisID='Josh.14.15'>nomen Hebron antea vocabatur Cariatharbe Adam maximus ibi inter Enacim situs est et terra cessavit a proeliis</verse>
      </chapter>
      <chapter osisID='Josh.15'>
        <verse osisID='Josh.15.1'>igitur sors filiorum Iudae per cognationes suas ista fuit a termino Edom desertum Sin contra meridiem et usque ad extremam partem australis plagae</verse>
        <verse osisID='Josh.15.2'>initium eius a summitate maris Salsissimi et a lingua eius quae respicit meridiem</verse>
        <verse osisID='Josh.15.3'>egrediturque contra ascensum Scorpionis et pertransit in Sina ascenditque in Cadesbarne et pervenit in Esrom ascendens Addara et circumiens Caricaa</verse>
        <verse osisID='Josh.15.4'>atque inde pertransiens in Asemona et perveniens ad torrentem Aegypti eruntque termini eius mare Magnum hic erit finis meridianae plagae</verse>
        <verse osisID='Josh.15.5'>ab oriente vero erit initium mare Salsissimum usque ad extrema Iordanis et ea quae respiciunt aquilonem a lingua maris usque ad eundem Iordanem fluvium</verse>
        <verse osisID='Josh.15.6'>ascenditque terminus in Bethagla et transit ab aquilone in Betharaba ascendens ad lapidem Boem filii Ruben</verse>
        <verse osisID='Josh.15.7'>et tendens usque ad terminos Debera de valle Achor contra aquilonem respiciens Galgala quae est ex adverso ascensionis Adommim ab australi parte torrentis transitque aquas quae vocantur fons Solis et erunt exitus eius ad fontem Rogel</verse>
        <verse osisID='Josh.15.8'>ascenditque per convallem filii Ennom ex latere Iebusei ad meridiem haec est Hierusalem et inde se erigens ad verticem montis qui est contra Gehennom ad occidentem in summitate vallis Rafaim contra aquilonem</verse>
        <verse osisID='Josh.15.9'>pertransitque a vertice montis usque ad fontem aquae Nepthoa et pervenit usque ad vicos montis Ephron inclinaturque in Bala quae est Cariathiarim id est urbs Silvarum</verse>
        <verse osisID='Josh.15.10'>et circuit de Bala contra occidentem usque ad montem Seir transitque iuxta latus montis Iarim ad aquilonem in Cheslon et descendit in Bethsames transitque in Thamna</verse>
        <verse osisID='Josh.15.11'>et pervenit contra aquilonem partis Accaron ex latere inclinaturque Sechrona et transit montem Baala pervenitque in Iebnehel et maris Magni contra occidentem fine concluditur</verse>
        <verse osisID='Josh.15.12'>hii sunt termini filiorum Iuda per circuitum in cognationibus suis</verse>
        <verse osisID='Josh.15.13'>Chaleb vero filio Iepphonne dedit partem in medio filiorum Iuda sicut praeceperat ei Dominus Cariatharbe patris Enach ipsa est Hebron</verse>
        <verse osisID='Josh.15.14'>delevitque ex ea Chaleb tres filios Enach Sesai et Ahiman et Tholmai de stirpe Enach</verse>
        <verse osisID='Josh.15.15'>atque inde conscendens venit ad habitatores Dabir quae prius vocabatur Cariathsepher id est civitas Litterarum</verse>
        <verse osisID='Josh.15.16'>dixitque Chaleb qui percusserit Cariathsepher et ceperit eam dabo illi Axam filiam meam uxorem</verse>
        <verse osisID='Josh.15.17'>cepitque eam Othonihel filius Cenez frater Chaleb iunior deditque ei Axam filiam suam uxorem</verse>
        <verse osisID='Josh.15.18'>quae cum pergerent simul suasit viro ut peteret a patre suo agrum suspiravitque ut sedebat in asino cui Chaleb quid habes inquit</verse>
        <verse osisID='Josh.15.19'>at illa respondit da mihi benedictionem terram australem et arentem dedisti mihi iunge et inriguam dedit itaque ei Chaleb inriguum superius et inferius</verse>
        <verse osisID='Josh.15.20'>haec est possessio tribus filiorum Iuda per cognationes suas</verse>
        <verse osisID='Josh.15.21'>erantque civitates ab extremis partibus filiorum Iuda iuxta terminos Edom a meridie Cabsehel et Eder et Iagur</verse>
        <verse osisID='Josh.15.22'>et Cina et Dimona Adeda</verse>
        <verse osisID='Josh.15.23'>et Cedes et Asor Iethnan</verse>
        <verse osisID='Josh.15.24'>Zif et Thelem Baloth</verse>
        <verse osisID='Josh.15.25'>et Asor nova et Cariothesrom haec est Asor</verse>
        <verse osisID='Josh.15.26'>Aman Same et Molada</verse>
        <verse osisID='Josh.15.27'>et Asergadda et Asemon Bethfeleth</verse>
        <verse osisID='Josh.15.28'>et Asersual et Bersabee et Baziothia</verse>
        <verse osisID='Josh.15.29'>Bala et Hiim Esem</verse>
        <verse osisID='Josh.15.30'>et Heltholad Exiil et Harma</verse>
        <verse osisID='Josh.15.31'>Siceleg et Medemena et Sensenna</verse>
        <verse osisID='Josh.15.32'>Lebaoth et Selim et Aenremmon omnes civitates viginti novem et villae earum</verse>
        <verse osisID='Josh.15.33'>in campestribus vero Esthaul et Saraa et Asena</verse>
        <verse osisID='Josh.15.34'>et Azanoe et Aengannim Thaffua et Aenaim</verse>
        <verse osisID='Josh.15.35'>et Hierimoth Adulam Soccho et Azeca</verse>
        <verse osisID='Josh.15.36'>et Saraim Adithaim et Gedera et Giderothaim urbes quattuordecim et villae earum</verse>
        <verse osisID='Josh.15.37'>Sanan et Adesa et Magdalgad</verse>
        <verse osisID='Josh.15.38'>Delean et Mesfa et Iecthel</verse>
        <verse osisID='Josh.15.39'>Lachis et Bascath et Aglon</verse>
        <verse osisID='Josh.15.40'>Thebbon et Lehemas et Chethlis</verse>
        <verse osisID='Josh.15.41'>et Gideroth Bethdagon et Neema et Maceda civitates sedecim et villae earum</verse>
        <verse osisID='Josh.15.42'>Labana et Aether et Asan</verse>
        <verse osisID='Josh.15.43'>Ieptha et Esna et Nesib</verse>
        <verse osisID='Josh.15.44'>Ceila et Achzib et Maresa civitates novem et villae earum</verse>
        <verse osisID='Josh.15.45'>Accaron cum vicis et villulis suis</verse>
        <verse osisID='Josh.15.46'>ab Accaron usque ad mare omnia quae vergunt ad Azotum et viculos eius</verse>
        <verse osisID='Josh.15.47'>Azotus cum vicis et villulis suis Gaza cum viculis et villulis suis usque ad torrentem Aegypti mare Magnum terminus eius</verse>
        <verse osisID='Josh.15.48'>et in monte Samir et Iether et Soccho</verse>
        <verse osisID='Josh.15.49'>et Edenna Cariathsenna haec est Dabir</verse>
        <verse osisID='Josh.15.50'>Anab et Isthemo et Anim</verse>
        <verse osisID='Josh.15.51'>Gosen et Olon et Gilo civitates undecim et villae earum</verse>
        <verse osisID='Josh.15.52'>Arab et Roma et Esaan</verse>
        <verse osisID='Josh.15.53'>Ianum et Bethafua et Afeca</verse>
        <verse osisID='Josh.15.54'>Ammatha et Cariatharbe haec est Hebron et Sior civitates novem et villae earum</verse>
        <verse osisID='Josh.15.55'>Maon et Chermel et Zif et Iotae</verse>
        <verse osisID='Josh.15.56'>Iezrehel et Iucadam et Zanoe</verse>
        <verse osisID='Josh.15.57'>Accaim Gebaa et Thamna civitates decem et villae earum</verse>
        <verse osisID='Josh.15.58'>Alul et Bethsur et Gedor</verse>
        <verse osisID='Josh.15.59'>Mareth et Bethanoth et Elthecen civitates sex et villae earum</verse>
        <verse osisID='Josh.15.60'>Cariathbaal haec est Cariathiarim urbs Silvarum et Arebba civitates duae et villae earum</verse>
        <verse osisID='Josh.15.61'>in deserto Betharaba Meddin et Schacha</verse>
        <verse osisID='Josh.15.62'>Anepsan et civitas Salis et Engaddi civitates sex et villae earum</verse>
        <verse osisID='Josh.15.63'>Iebuseum autem habitatorem Hierusalem non potuerunt filii Iuda delere habitavitque Iebuseus cum filiis Iuda in Hierusalem usque in praesentem diem</verse>
      </chapter>
      <chapter osisID='Josh.16'>
        <verse osisID='Josh.16.1'>cecidit quoque sors filiorum Ioseph ab Iordane contra Hiericho et aquas eius ab oriente solitudo quae ascendit de Hiericho ad montana Bethel</verse>
        <verse osisID='Josh.16.2'>et egreditur de Bethel Luzam transitque terminum Archiatharoth</verse>
        <verse osisID='Josh.16.3'>et descendit ad occidentem iuxta terminum Ieflethi usque ad terminos Bethoron inferioris et Gazer finiunturque regiones eius mari Magno</verse>
        <verse osisID='Josh.16.4'>possederuntque filii Ioseph Manasse et Ephraim</verse>
        <verse osisID='Josh.16.5'>et factus est terminus filiorum Ephraim per cognationes suas et possessio eorum contra orientem Atharothaddar usque Bethoron superiorem</verse>
        <verse osisID='Josh.16.6'>egrediunturque confinia in mare Machmethath vero aquilonem respicit et circuit terminus contra orientem in Thanathselo et pertransit ab oriente Ianoe</verse>
        <verse osisID='Josh.16.7'>descenditque de Ianoe in Atharoth et Noaratha et pervenit in Hiericho et egreditur ad Iordanem</verse>
        <verse osisID='Josh.16.8'>de Taffua pertransitque contra mare in valle Harundineti suntque egressus eius in mare Salsissimum haec est possessio tribus filiorum Ephraim per familias suas</verse>
        <verse osisID='Josh.16.9'>urbesque quae separatae sunt filiis Ephraim in medio possessionis filiorum Manasse et villae earum</verse>
        <verse osisID='Josh.16.10'>et non interfecerunt filii Ephraim Chananeum qui habitabat in Gazer habitavitque Chananeus in medio Ephraim usque in diem hanc tributarius</verse>
      </chapter>
      <chapter osisID='Josh.17'>
        <verse osisID='Josh.17.1'>cecidit autem sors tribui Manasse ipse est enim primogenitus Ioseph Machir primogenito Manasse patri Galaad qui fuit vir pugnator habuitque possessionem Galaad et Basan</verse>
        <verse osisID='Josh.17.2'>et reliquis filiorum Manasse iuxta familias suas filiis Abiezer et filiis Elech et filiis Esrihel et filiis Sechem et filiis Epher et filiis Semida isti sunt filii Manasse filii Ioseph mares per cognationes suas</verse>
        <verse osisID='Josh.17.3'>Salphaad vero filio Epher filii Galaad filii Machir filii Manasse non erant filii sed solae filiae quarum ista sunt nomina Maala et Noa Egla et Melcha et Thersa</verse>
        <verse osisID='Josh.17.4'>veneruntque in conspectu Eleazari sacerdotis et Iosue filii Nun et principum dicentes Dominus praecepit per manum Mosi ut daretur nobis possessio in medio fratrum nostrorum deditque eis iuxta imperium Domini possessionem in medio fratrum patris earum</verse>
        <verse osisID='Josh.17.5'>et ceciderunt funiculi Manasse decem absque terra Galaad et Basan trans Iordanem</verse>
        <verse osisID='Josh.17.6'>filiae enim Manasse possederunt hereditatem in medio filiorum eius terra autem Galaad cecidit in sortem filiorum Manasse qui reliqui erant</verse>
        <verse osisID='Josh.17.7'>fuitque terminus Manasse ab Aser Machmathath quae respicit Sychem et egreditur ad dextram iuxta habitatores fontis Taffuae</verse>
        <verse osisID='Josh.17.8'>etenim in sorte Manasse ceciderat terra Taffuae quae est iuxta terminos Manasse filiorum Ephraim</verse>
        <verse osisID='Josh.17.9'>descenditque terminus vallis Harundineti in meridiem torrentis civitatum Ephraim quae in medio sunt urbium Manasse terminus Manasse ab aquilone torrentis et exitus eius pergit ad mare</verse>
        <verse osisID='Josh.17.10'>ita ut ab austro sit possessio Ephraim et ab aquilone Manasse et utramque claudat mare et coniungantur sibi in tribu Aser ab aquilone et in tribu Isachar ab oriente</verse>
        <verse osisID='Josh.17.11'>fuitque hereditas Manasse in Isachar et in Aser Bethsan et viculi eius et Ieblaam cum villulis suis et habitatores Dor cum oppidis suis habitatores quoque Hendor cum villulis suis similiterque habitatores Thanach cum villulis suis et habitatores Mageddo cum viculis suis et tertia pars urbis Nofeth</verse>
        <verse osisID='Josh.17.12'>nec potuerunt filii Manasse has subvertere civitates sed coepit Chananeus habitare in terra ista</verse>
        <verse osisID='Josh.17.13'>postquam autem convaluerunt filii Israhel subiecerunt Chananeos et fecerunt sibi tributarios nec interfecerunt eos</verse>
        <verse osisID='Josh.17.14'>locutique sunt filii Ioseph ad Iosue atque dixerunt quare dedisti mihi possessionem sortis et funiculi unius cum sim tantae multitudinis et benedixerit mihi Dominus</verse>
        <verse osisID='Josh.17.15'>ad quos Iosue ait si populus multus es ascende in silvam et succide tibi spatia in terra Ferezei et Rafaim quia angusta est tibi possessio montis Ephraim</verse>
        <verse osisID='Josh.17.16'>cui responderunt filii Ioseph non poterimus ad montana conscendere cum ferreis curribus utantur Chananei qui habitant in terra campestri in qua sitae sunt Bethsan cum viculis suis et Iezrahel mediam possidens vallem</verse>
        <verse osisID='Josh.17.17'>dixitque Iosue ad domum Ioseph Ephraim et Manasse populus multus es et magnae fortitudinis non habebis sortem unam</verse>
        <verse osisID='Josh.17.18'>sed transibis ad montem et succides tibi atque purgabis ad habitandum spatia et poteris ultra procedere cum subverteris Chananeum quem dicis ferreos habere currus et esse fortissimum</verse>
      </chapter>
      <chapter osisID='Josh.18'>
        <verse osisID='Josh.18.1'>congregatique sunt omnes filii Israhel in Silo ibique fixerunt tabernaculum testimonii et fuit eis terra subiecta</verse>
        <verse osisID='Josh.18.2'>remanserant autem filiorum Israhel septem tribus quae necdum acceperant possessiones suas</verse>
        <verse osisID='Josh.18.3'>ad quos Iosue ait usquequo marcetis ignavia et non intratis ad possidendam terram quam Dominus Deus patrum vestrorum dedit vobis</verse>
        <verse osisID='Josh.18.4'>eligite de singulis tribubus ternos viros ut mittam eos et pergant atque circumeant terram et describant eam iuxta numerum uniuscuiusque multitudinis referantque ad me quod descripserint</verse>
        <verse osisID='Josh.18.5'>dividite vobis terram in septem partes Iudas sit in terminis suis ab australi plaga et domus Ioseph ab aquilone</verse>
        <verse osisID='Josh.18.6'>mediam inter hos terram in septem partes describite et huc venietis ad me ut coram Domino Deo vestro mittam vobis hic sortem</verse>
        <verse osisID='Josh.18.7'>quia non est inter vos pars Levitarum sed sacerdotium Domini est eorum hereditas Gad autem et Ruben et dimidia tribus Manasse iam acceperant possessiones suas trans Iordanem ad orientalem plagam quas dedit eis Moses famulus Domini</verse>
        <verse osisID='Josh.18.8'>cumque surrexissent viri ut pergerent ad describendam terram praecepit eis Iosue dicens circuite terram et describite eam ac revertimini ad me ut hic coram Domino Deo in Silo mittam vobis sortem</verse>
        <verse osisID='Josh.18.9'>itaque perrexerunt et lustrantes eam in septem partes diviserunt scribentes in volumine reversique sunt ad Iosue in castra Silo</verse>
        <verse osisID='Josh.18.10'>qui misit sortes coram Domino in Silo divisitque terram filiis Israhel in septem partes</verse>
        <verse osisID='Josh.18.11'>et ascendit sors prima filiorum Beniamin per familias suas ut possiderent terram inter filios Iuda et filios Ioseph</verse>
        <verse osisID='Josh.18.12'>fuitque terminus eorum contra aquilonem ab Iordane pergens iuxta latus Hiericho septentrionalis plagae et inde contra occidentem ad montana conscendens et perveniens in solitudinem Bethaven</verse>
        <verse osisID='Josh.18.13'>atque pertransiens iuxta Luzam ad meridiem ipsa est Bethel descenditque in Atharothaddar in montem qui est ad meridiem Bethoron inferioris</verse>
        <verse osisID='Josh.18.14'>et inclinatur circumiens contra mare a meridie montis qui respicit Bethoron contra africum suntque exitus eius in Cariathbaal quae vocatur et Cariathiarim urbem filiorum Iuda haec est plaga contra mare et occidentem</verse>
        <verse osisID='Josh.18.15'>a meridie autem ex parte Cariathiarim egreditur terminus contra mare et pervenit usque ad fontem aquarum Nepthoa</verse>
        <verse osisID='Josh.18.16'>descenditque in partem montis qui respicit vallem filiorum Ennom et est contra septentrionalem plagam in extrema parte vallis Rafaim descenditque Gehennom id est vallis Ennom iuxta latus Iebusei ad austrum et pervenit ad fontem Rogel</verse>
        <verse osisID='Josh.18.17'>transiens ad aquilonem et egrediens ad Aensemes id est fontem Solis</verse>
        <verse osisID='Josh.18.18'>et pertransit usque ad tumulos qui sunt e regione ascensus Adommim descenditque ad Abenboen id est lapidem Boen filii Ruben et pertransit ex latere aquilonis ad campestria descenditque in planitiem</verse>
        <verse osisID='Josh.18.19'>et praetergreditur contra aquilonem Bethagla suntque exitus eius contra linguam maris Salsissimi ab aquilone in fine Iordanis ad australem plagam</verse>
        <verse osisID='Josh.18.20'>qui est terminus illius ab oriente haec est possessio filiorum Beniamin per terminos suos in circuitu et familias singulas</verse>
        <verse osisID='Josh.18.21'>fueruntque civitates eius Hiericho et Bethagla et vallis Casis</verse>
        <verse osisID='Josh.18.22'>Betharaba et Semaraim et Bethel</verse>
        <verse osisID='Josh.18.23'>Avim et Affara et Ofra</verse>
        <verse osisID='Josh.18.24'>villa Emona et Ofni et Gabee civitates duodecim et villae earum</verse>
        <verse osisID='Josh.18.25'>Gabaon et Rama et Beroth</verse>
        <verse osisID='Josh.18.26'>et Mesfe Cafera et Ammosa</verse>
        <verse osisID='Josh.18.27'>et Recem Iarafel et Tharala</verse>
        <verse osisID='Josh.18.28'>et Sela Eleph et Iebus quae est Hierusalem Gabaath et Cariath civitates quattuordecim et villae earum haec est possessio filiorum Beniamin iuxta familias suas</verse>
      </chapter>
      <chapter osisID='Josh.19'>
        <verse osisID='Josh.19.1'>et egressa est sors secunda filiorum Symeon per cognationes suas fuitque hereditas</verse>
        <verse osisID='Josh.19.2'>eorum in medio possessionis filiorum Iuda Bersabee et Sabee et Molada</verse>
        <verse osisID='Josh.19.3'>et Asersual Bala et Asem</verse>
        <verse osisID='Josh.19.4'>et Heltholath Bethul Arma</verse>
        <verse osisID='Josh.19.5'>et Seceleg et Bethmarchaboth Asersusa</verse>
        <verse osisID='Josh.19.6'>et Bethlebaoth et Saroen civitates tredecim et villae earum</verse>
        <verse osisID='Josh.19.7'>Ahin et Remmon et Athar et Asan civitates quattuor et villae earum</verse>
        <verse osisID='Josh.19.8'>omnes viculi per circuitum urbium istarum usque ad Balaath Berrameth contra australem plagam haec est hereditas filiorum Symeon iuxta cognationes suas</verse>
        <verse osisID='Josh.19.9'>in funiculo et possessione filiorum Iuda quia maior erat et idcirco possederunt filii Symeon in medio hereditatis eorum</verse>
        <verse osisID='Josh.19.10'>cecidit quoque sors tertia filiorum Zabulon per cognationes suas et factus est terminus possessionis eorum usque Sarith</verse>
        <verse osisID='Josh.19.11'>ascenditque de mari et Medala ac pervenit in Debbaseth usque ad torrentem qui est contra Iecennam</verse>
        <verse osisID='Josh.19.12'>et revertitur de Sarith contra orientem in fines Ceseleththabor et egreditur ad Dabereth ascenditque contra Iafie</verse>
        <verse osisID='Josh.19.13'>et inde pertransit ad orientalem plagam Getthefer Etthacasin et egreditur in Remmon Ampthar et Noa</verse>
        <verse osisID='Josh.19.14'>et circuit ad aquilonem et Nathon suntque egressus eius vallis Iepthahel</verse>
        <verse osisID='Josh.19.15'>et Catheth et Nehalal et Semron et Iedala et Bethleem civitates duodecim et villae earum</verse>
        <verse osisID='Josh.19.16'>haec est hereditas tribus filiorum Zabulon per cognationes suas urbes et viculi earum</verse>
        <verse osisID='Josh.19.17'>Isachar egressa est sors quarta per cognationes suas</verse>
        <verse osisID='Josh.19.18'>fuitque eius hereditas Hiezrahel et Chasaloth et Sunem</verse>
        <verse osisID='Josh.19.19'>et Afaraim Seon et Anaarath</verse>
        <verse osisID='Josh.19.20'>et Rabbith et Cesion Abes</verse>
        <verse osisID='Josh.19.21'>et Rameth et Engannim et Enadda et Bethfeses</verse>
        <verse osisID='Josh.19.22'>et pervenit terminus usque Thabor et Seesima et Bethsemes eruntque exitus eius Iordanes civitates sedecim et villae earum</verse>
        <verse osisID='Josh.19.23'>haec est possessio filiorum Isachar per cognationes suas urbes et viculi earum</verse>
        <verse osisID='Josh.19.24'>cecidit sors quinta tribui filiorum Aser per cognationes suas</verse>
        <verse osisID='Josh.19.25'>fuitque terminus eorum Alchath et Oali et Beten et Axab</verse>
        <verse osisID='Josh.19.26'>Elmelech et Amaad et Messal et pervenit usque ad Carmelum maris et Siorlabanath</verse>
        <verse osisID='Josh.19.27'>ac revertitur contra orientem Bethdagon et pertransit usque Zabulon et vallem Iepthahel contra aquilonem in Bethemech et Neihel egrediturque ad levam Chabul</verse>
        <verse osisID='Josh.19.28'>et Achran et Roob et Amon et Canae usque ad Sidonem magnam</verse>
        <verse osisID='Josh.19.29'>revertiturque in Orma usque ad civitatem munitissimam Tyrum et usque Osa eruntque exitus eius in mare de funiculo Acziba</verse>
        <verse osisID='Josh.19.30'>et Amma et Afec et Roob civitates viginti duae et villae earum</verse>
        <verse osisID='Josh.19.31'>haec est possessio filiorum Aser per cognationes suas urbes et viculi earum</verse>
        <verse osisID='Josh.19.32'>filiorum Nepthalim sexta pars cecidit per familias suas</verse>
        <verse osisID='Josh.19.33'>et coepit terminus de Heleb et Helon in Sananim et Adami quae est Neceb et Iebnahel usque Lecum et egressus eorum usque ad Iordanem</verse>
        <verse osisID='Josh.19.34'>revertiturque terminus contra occidentem in Aznoththabor atque inde egreditur in Ucoca et pertransit in Zabulon contra meridiem et in Aser contra occidentem et in Iuda ad Iordanem contra ortum solis</verse>
        <verse osisID='Josh.19.35'>civitates munitissimae Aseddim Ser et Ammath et Recchath Chenereth</verse>
        <verse osisID='Josh.19.36'>et Edema et Arama Asor</verse>
        <verse osisID='Josh.19.37'>et Cedes et Edrai Nasor</verse>
        <verse osisID='Josh.19.38'>et Ieron et Magdalel Horem et Bethanath et Bethsemes civitates decem et novem et villae earum</verse>
        <verse osisID='Josh.19.39'>haec est possessio tribus filiorum Nepthali per cognationes suas urbes et viculi earum</verse>
        <verse osisID='Josh.19.40'>tribui filiorum Dan per familias suas egressa est sors septima</verse>
        <verse osisID='Josh.19.41'>et fuit terminus possessionis eius Saraa et Esthaol et Ahirsemes id est civitas Solis</verse>
        <verse osisID='Josh.19.42'>Selebin et Ahialon et Iethela</verse>
        <verse osisID='Josh.19.43'>Helon et Themna et Acron</verse>
        <verse osisID='Josh.19.44'>Helthecen et Gebthon et Baalath</verse>
        <verse osisID='Josh.19.45'>Iud et Benebarach et Gethremmon</verse>
        <verse osisID='Josh.19.46'>aquae Hiercon et Areccon cum termino qui respicit Ioppen</verse>
        <verse osisID='Josh.19.47'>et ipso fine concluditur ascenderuntque filii Dan et pugnaverunt contra Lesem ceperuntque eam et percusserunt in ore gladii ac possederunt et habitaverunt in ea vocantes nomen eius Lesemdan ex nomine Dan patris sui</verse>
        <verse osisID='Josh.19.48'>haec est possessio tribus filiorum Dan per cognationes suas urbes et viculi earum</verse>
        <verse osisID='Josh.19.49'>cumque conplesset terram sorte dividere singulis per tribus suas dederunt filii Israhel possessionem Iosue filio Nun in medio sui</verse>
        <verse osisID='Josh.19.50'>iuxta praeceptum Domini urbem quam postulavit Thamnathseraa in monte Ephraim et aedificavit civitatem habitavitque in ea</verse>
        <verse osisID='Josh.19.51'>hae sunt possessiones quas sorte diviserunt Eleazar sacerdos et Iosue filius Nun et principes familiarum ac tribuum filiorum Israhel in Silo coram Domino ad ostium tabernaculi testimonii partitique sunt terram</verse>
      </chapter>
      <chapter osisID='Josh.20'>
        <verse osisID='Josh.20.1'>et locutus est Dominus ad Iosue dicens loquere filiis Israhel et dic eis</verse>
        <verse osisID='Josh.20.2'>separate urbes fugitivorum de quibus locutus sum ad vos per manum Mosi</verse>
        <verse osisID='Josh.20.3'>ut confugiat ad eas quicumque animam percusserit nescius et possit evadere iram proximi qui ultor est sanguinis</verse>
        <verse osisID='Josh.20.4'>cum ad unam harum confugerit civitatum stabitque ante portam civitatis et loquetur senioribus urbis illius ea quae se conprobent innocentem sicque suscipient eum et dabunt ei locum ad habitandum</verse>
        <verse osisID='Josh.20.5'>cumque ultor sanguinis eum fuerit persecutus non tradent in manus eius quia ignorans percussit proximum eius nec ante biduum triduumve eius probatur inimicus</verse>
        <verse osisID='Josh.20.6'>et habitabit in civitate illa donec stet ante iudicium causam reddens facti sui et moriatur sacerdos magnus qui fuerit in illo tempore tunc revertetur homicida et ingredietur civitatem et domum suam de qua fugerat</verse>
        <verse osisID='Josh.20.7'>decreveruntque Cedes in Galilea montis Nepthali et Sychem in monte Ephraim et Cariatharbe ipsa est Hebron in monte Iuda</verse>
        <verse osisID='Josh.20.8'>et trans Iordanem contra orientalem plagam Hiericho statuerunt Bosor quae sita est in campestri solitudine de tribu Ruben et Ramoth in Galaad de tribu Gad et Gaulon in Basan de tribu Manasse</verse>
        <verse osisID='Josh.20.9'>hae civitates constitutae sunt cunctis filiis Israhel et advenis qui habitant inter eos ut fugeret ad eas qui animam nescius percussisset et non moreretur in manu proximi effusum sanguinem vindicare cupientis donec staret ante populum expositurus causam suam</verse>
      </chapter>
      <chapter osisID='Josh.21'>
        <verse osisID='Josh.21.1'>accesseruntque principes familiarum Levi ad Eleazar sacerdotem et Iosue filium Nun et ad duces cognationum per singulas tribus filiorum Israhel</verse>
        <verse osisID='Josh.21.2'>locutique sunt ad eos in Silo terrae Chanaan atque dixerunt Dominus praecepit per manum Mosi ut darentur nobis urbes ad habitandum et suburbana earum ad alenda iumenta</verse>
        <verse osisID='Josh.21.3'>dederuntque filii Israhel de possessionibus suis iuxta imperium Domini civitates et suburbana earum</verse>
        <verse osisID='Josh.21.4'>egressaque est sors in familiam Caath filiorum Aaron sacerdotis de tribubus Iuda et Symeon et Beniamin civitates tredecim</verse>
        <verse osisID='Josh.21.5'>et reliquis filiorum Caath id est Levitis qui superflui erant de tribubus Ephraim et Dan et dimidia tribu Manasse civitates decem</verse>
        <verse osisID='Josh.21.6'>porro filiis Gerson egressa est sors ut acciperent de tribubus Isachar et Aser et Nepthalim dimidiaque tribu Manasse in Basan civitates numero tredecim</verse>
        <verse osisID='Josh.21.7'>et filiis Merari per cognationes suas de tribubus Ruben et Gad et Zabulon urbes duodecim</verse>
        <verse osisID='Josh.21.8'>dederuntque filii Israhel Levitis civitates et suburbana earum sicut praecepit Dominus per manum Mosi singulis sorte tribuentes</verse>
        <verse osisID='Josh.21.9'>de tribubus filiorum Iuda et Symeon dedit Iosue civitates quarum ista sunt nomina</verse>
        <verse osisID='Josh.21.10'>filiis Aaron per familias Caath levitici generis prima enim sors illis egressa est</verse>
        <verse osisID='Josh.21.11'>Cariatharbe patris Enach quae vocatur Hebron in monte Iuda et suburbana eius per circuitum</verse>
        <verse osisID='Josh.21.12'>agros vero et villas eius dederat Chaleb filio Iepphonne ad possidendum</verse>
        <verse osisID='Josh.21.13'>dedit ergo filiis Aaron sacerdotis Hebron confugii civitatem ac suburbana eius et Lebnam cum suburbanis suis</verse>
        <verse osisID='Josh.21.14'>et Iether et Isthimon</verse>
        <verse osisID='Josh.21.15'>et Helon Dabir</verse>
        <verse osisID='Josh.21.16'>et Ahin et Iethan et Bethsemes cum suburbanis suis civitates novem de tribubus ut dictum est duabus</verse>
        <verse osisID='Josh.21.17'>de tribu autem filiorum Beniamin Gabaon et Gabee</verse>
        <verse osisID='Josh.21.18'>et Anathoth et Almon cum suburbanis suis civitates quattuor</verse>
        <verse osisID='Josh.21.19'>omnes simul civitates filiorum Aaron sacerdotis tredecim cum suburbanis suis</verse>
        <verse osisID='Josh.21.20'>reliquis vero per familias filiorum Caath levitici generis haec est data possessio</verse>
        <verse osisID='Josh.21.21'>de tribu Ephraim urbs confugii Sychem cum suburbanis suis in monte Ephraim et Gazer</verse>
        <verse osisID='Josh.21.22'>et Cebsain et Bethoron cum suburbanis suis civitates quattuor</verse>
        <verse osisID='Josh.21.23'>de tribu quoque Dan Elthece et Gebbethon</verse>
        <verse osisID='Josh.21.24'>et Ahialon et Gethremmon cum suburbanis suis civitates quattuor</verse>
        <verse osisID='Josh.21.25'>porro de dimidia tribu Manasse Thanach et Gethremmon cum suburbanis suis civitates duae</verse>
        <verse osisID='Josh.21.26'>omnes civitates decem et suburbana earum datae sunt filiis Caath inferioris gradus</verse>
        <verse osisID='Josh.21.27'>filiis quoque Gerson levitici generis dedit de dimidia tribu Manasse confugii civitatem Gaulon in Basan et Bosram cum suburbanis suis civitates duas</verse>
        <verse osisID='Josh.21.28'>porro de tribu Isachar Cesion et Dabereth</verse>
        <verse osisID='Josh.21.29'>et Iaramoth et Engannim cum suburbanis suis civitates quattuor</verse>
        <verse osisID='Josh.21.30'>de tribu autem Aser Masal et Abdon</verse>
        <verse osisID='Josh.21.31'>et Elacoth et Roob cum suburbanis suis civitates quattuor</verse>
        <verse osisID='Josh.21.32'>de tribu quoque Nepthali civitatem confugii Cedes in Galilea et Ammothdor et Charthan cum suburbanis suis civitates tres</verse>
        <verse osisID='Josh.21.33'>omnes urbes familiarum Gerson tredecim cum suburbanis suis</verse>
        <verse osisID='Josh.21.34'>filiis autem Merari Levitis inferioris gradus per familias suas data est de tribu Zabulon Iechenam et Chartha</verse>
        <verse osisID='Josh.21.35'>et Damna et Nalol civitates quattuor cum suburbanis suis</verse>
        <verse osisID='Josh.21.36'>[de tribu quoque Ruben ciuitates confugii Bosor in solitudine et Cedson et Misor et Ocho ciuitates quattuor cum suburbanis suis]</verse>
        <verse osisID='Josh.21.37'>et de tribu Gad civitates confugii Ramoth in Galaad et Manaim et Esebon et Iazer civitates quattuor cum suburbanis suis</verse>
        <verse osisID='Josh.21.38'>omnes urbes filiorum Merari per familias et cognationes suas duodecim</verse>
        <verse osisID='Josh.21.39'>itaque universae civitates Levitarum in medio possessionis filiorum Israhel fuerunt quadraginta octo</verse>
        <verse osisID='Josh.21.40'>cum suburbanis suis singulae per familias distributae</verse>
        <verse osisID='Josh.21.41'>deditque Dominus Israheli omnem terram quam traditurum se patribus eorum iuraverat et possederunt illam atque habitaverunt in ea</verse>
        <verse osisID='Josh.21.42'>dataque est ab eo pax in omnes per circuitum nationes nullusque eis hostium resistere ausus est sed cuncti in eorum dicionem redacti sunt</verse>
        <verse osisID='Josh.21.43'>ne unum quidem verbum quod illis praestaturum se esse promiserat irritum fuit sed rebus expleta sunt omnia</verse>
      </chapter>
      <chapter osisID='Josh.22'>
        <verse osisID='Josh.22.1'>eodem tempore vocavit Iosue Rubenitas et Gadditas et dimidiam tribum Manasse</verse>
        <verse osisID='Josh.22.2'>dixitque ad eos fecistis omnia quae vobis praecepit Moses famulus Domini mihi quoque in omnibus oboedistis</verse>
        <verse osisID='Josh.22.3'>nec reliquistis fratres vestros longo tempore usque in praesentem diem custodientes imperium Domini Dei vestri</verse>
        <verse osisID='Josh.22.4'>quia igitur dedit Dominus Deus vester fratribus vestris quietem ac pacem sicut pollicitus est revertimini et ite in tabernacula vestra et in terram possessionis quam tradidit vobis Moses famulus Domini trans Iordanem</verse>
        <verse osisID='Josh.22.5'>ita dumtaxat ut custodiatis adtente et opere conpleatis mandatum et legem quam praecepit vobis Moses servus Domini ut diligatis Dominum Deum vestrum et ambuletis in omnibus viis eius et observetis mandata illius adhereatisque ei ac serviatis in omni corde et in omni anima vestra</verse>
        <verse osisID='Josh.22.6'>benedixitque eis Iosue et dimisit eos qui reversi sunt in tabernacula sua</verse>
        <verse osisID='Josh.22.7'>tribui autem Manasse mediae possessionem Moses dederat in Basan et idcirco mediae quae superfuit dedit Iosue sortem inter ceteros fratres suos trans Iordanem ad occidentalem eius plagam cumque dimitteret eos in tabernacula sua et benedixisset illis</verse>
        <verse osisID='Josh.22.8'>dixit ad eos in multa substantia atque divitiis revertimini ad sedes vestras cum argento et auro aere ac ferro et veste multiplici dividite praedam hostium cum fratribus vestris</verse>
        <verse osisID='Josh.22.9'>reversique sunt et abierunt filii Ruben et filii Gad et dimidia tribus Manasse a filiis Israhel de Silo quae sita est in Chanaan ut intrarent Galaad terram possessionis suae quam obtinuerant iuxta imperium Domini in manu Mosi</verse>
        <verse osisID='Josh.22.10'>cumque venissent ad tumulos Iordanis in terra Chanaan aedificaverunt iuxta Iordanem altare infinitae magnitudinis</verse>
        <verse osisID='Josh.22.11'>quod cum audissent filii Israhel et ad eos certi nuntii detulissent aedificasse filios Ruben et Gad et dimidiae tribus Manasse altare in terra Chanaan super Iordanis tumulos contra filios Israhel</verse>
        <verse osisID='Josh.22.12'>convenerunt omnes in Silo ut ascenderent et dimicarent contra eos</verse>
        <verse osisID='Josh.22.13'>et interim miserunt ad illos in terram Galaad Finees filium Eleazar sacerdotem</verse>
        <verse osisID='Josh.22.14'>et decem principes cum eo singulos de tribubus singulis</verse>
        <verse osisID='Josh.22.15'>qui venerunt ad filios Ruben et Gad et dimidiae tribus Manasse in terram Galaad dixeruntque ad eos</verse>
        <verse osisID='Josh.22.16'>haec mandat omnis populus Domini quae est ista transgressio cur reliquistis Dominum Deum Israhel aedificantes altare sacrilegum et a cultu illius recedentes</verse>
        <verse osisID='Josh.22.17'>an parum vobis est quod peccastis in Beelphegor et usque in praesentem diem macula huius sceleris in nobis permanet multique de populo corruerunt</verse>
        <verse osisID='Josh.22.18'>et vos hodie reliquistis Dominum et cras in universum Israhel eius ira desaeviet</verse>
        <verse osisID='Josh.22.19'>quod si putatis inmundam esse terram possessionis vestrae transite ad terram in qua tabernaculum Domini est et habitate inter nos tantum ut a Domino et a nostro consortio non recedatis aedificato altari praeter altare Domini Dei vestri</verse>
        <verse osisID='Josh.22.20'>nonne Achan filius Zare praeteriit mandatum Domini et super omnem populum Israhel ira eius incubuit et ille erat unus homo atque utinam solus perisset in scelere suo</verse>
        <verse osisID='Josh.22.21'>responderuntque filii Ruben et Gad et dimidiae tribus Manasse principibus legationis Israhel</verse>
        <verse osisID='Josh.22.22'>fortissimus Deus Dominus fortissimus Deus Dominus ipse novit et Israhel simul intelleget si praevaricationis animo hoc altare construximus non custodiat nos sed puniat in praesenti</verse>
        <verse osisID='Josh.22.23'>et si ea mente fecimus ut holocausta et sacrificium et pacificas victimas super eo inponeremus ipse quaerat et iudicet</verse>
        <verse osisID='Josh.22.24'>et non ea magis cogitatione atque tractatu ut diceremus cras dicent filii vestri filiis nostris quid vobis et Domino Deo Israhel</verse>
        <verse osisID='Josh.22.25'>terminum posuit Dominus inter nos et vos o filii Ruben et filii Gad Iordanem fluvium et idcirco partem non habetis in Domino et per hanc occasionem avertent filii vestri filios nostros a timore Domini putavimus itaque melius</verse>
        <verse osisID='Josh.22.26'>et diximus extruamus nobis altare non in holocausta neque ad victimas offerendas</verse>
        <verse osisID='Josh.22.27'>sed in testimonium inter nos et vos et subolem nostram vestramque progeniem ut serviamus Domino et iuris nostri sit offerre holocausta et victimas et pacificas hostias et nequaquam dicant cras filii vestri filiis nostris non est vobis pars in Domino</verse>
        <verse osisID='Josh.22.28'>quod si voluerint dicere respondebunt eis ecce altare Domini quod fecerunt patres nostri non in holocausta neque in sacrificium sed in testimonium vestrum ac nostrum</verse>
        <verse osisID='Josh.22.29'>absit a nobis hoc scelus ut recedamus a Domino et eius vestigia relinquamus extructo altari ad holocausta et sacrificia et victimas offerendas praeter altare Domini Dei nostri quod extructum est ante tabernaculum eius</verse>
        <verse osisID='Josh.22.30'>quibus auditis Finees sacerdos et principes legationis Israhel qui erant cum eo placati sunt et verba filiorum Ruben et Gad et dimidiae tribus Manasse libentissime susceperunt</verse>
        <verse osisID='Josh.22.31'>dixitque Finees filius Eleazari sacerdos ad eos nunc scimus quod nobiscum sit Dominus quoniam alieni estis a praevaricatione hac et liberastis filios Israhel de manu Domini</verse>
        <verse osisID='Josh.22.32'>reversusque est cum principibus a filiis Ruben et Gad de terra Galaad finium Chanaan ad filios Israhel et rettulit eis</verse>
        <verse osisID='Josh.22.33'>placuitque sermo cunctis audientibus et laudaverunt Deum filii Israhel et nequaquam ultra dixerunt ut ascenderent contra eos atque pugnarent et delerent terram possessionis eorum</verse>
        <verse osisID='Josh.22.34'>vocaveruntque filii Ruben et filii Gad altare quod extruxerant Testimonium nostrum quod Dominus ipse sit Deus</verse>
      </chapter>
      <chapter osisID='Josh.23'>
        <verse osisID='Josh.23.1'>evoluto autem multo tempore postquam pacem Dominus dederat Israheli subiectis in gyro nationibus universis et Iosue iam longevo et persenilis aetatis</verse>
        <verse osisID='Josh.23.2'>vocavit Iosue omnem Israhelem maioresque natu et principes ac duces et magistros dixitque ad eos ego senui et progressioris aetatis sum</verse>
        <verse osisID='Josh.23.3'>vosque cernitis omnia quae fecerit Dominus Deus vester cunctis per circuitum nationibus quomodo pro vobis ipse pugnaverit</verse>
        <verse osisID='Josh.23.4'>et nunc quia vobis sorte divisit omnem terram ab orientali parte Iordanis usque ad mare Magnum multaeque adhuc supersunt nationes</verse>
        <verse osisID='Josh.23.5'>Dominus Deus vester disperdet eas et auferet a facie vestra et possidebitis terram sicut vobis pollicitus est</verse>
        <verse osisID='Josh.23.6'>tantum confortamini et estote solliciti ut custodiatis cuncta quae scripta sunt in volumine legis Mosi et non declinetis ab eis nec ad dextram nec ad sinistram</verse>
        <verse osisID='Josh.23.7'>ne postquam intraveritis ad gentes quae inter vos futurae sunt iuretis in nomine deorum earum et serviatis eis et adoretis illos</verse>
        <verse osisID='Josh.23.8'>sed adhereatis Domino Deo vestro quod fecistis usque in diem hanc</verse>
        <verse osisID='Josh.23.9'>et tunc auferet Dominus in conspectu vestro gentes magnas et robustissimas et nullus vobis resistere poterit</verse>
        <verse osisID='Josh.23.10'>unus e vobis persequetur hostium mille viros quia Dominus Deus vester pro vobis ipse pugnabit sicut pollicitus est</verse>
        <verse osisID='Josh.23.11'>hoc tantum diligentissime praecavete ut diligatis Dominum Deum vestrum</verse>
        <verse osisID='Josh.23.12'>quod si volueritis gentium harum quae inter vos habitant erroribus adherere et cum eis miscere conubia atque amicitias copulare</verse>
        <verse osisID='Josh.23.13'>iam nunc scitote quod Dominus Deus vester non eas deleat ante faciem vestram sed sint vobis in foveam ac laqueum et offendiculum ex latere vestro et sudes in oculis vestris donec vos auferat atque disperdat de terra hac optima quam tradidit vobis</verse>
        <verse osisID='Josh.23.14'>en ego hodie ingrediar viam universae terrae et toto animo cognoscetis quod de omnibus verbis quae se Dominus praestaturum nobis esse pollicitus est unum non praeterierit in cassum</verse>
        <verse osisID='Josh.23.15'>sicut ergo implevit opere quod promisit et prospera cuncta venerunt sic adducet super vos quicquid malorum comminatus est donec vos auferat atque disperdat de terra hac optima quam tradidit vobis</verse>
        <verse osisID='Josh.23.16'>eo quod praeterieritis pactum Domini Dei vestri quod pepigit vobiscum et servieritis diis alienis et adoraveritis eos cito atque velociter consurget in vos furor Domini et auferemini de terra hac optima quam tradidit vobis</verse>
      </chapter>
      <chapter osisID='Josh.24'>
        <verse osisID='Josh.24.1'>congregavitque Iosue omnes tribus Israhel in Sychem et vocavit maiores natu ac principes et iudices et magistros steteruntque in conspectu Domini</verse>
        <verse osisID='Josh.24.2'>et ad populum sic locutus est haec dicit Dominus Deus Israhel trans fluvium habitaverunt patres vestri ab initio Thare pater Abraham et Nahor servieruntque diis alienis</verse>
        <verse osisID='Josh.24.3'>tuli ergo patrem vestrum Abraham de Mesopotamiae finibus et adduxi eum in terram Chanaan multiplicavique semen eius</verse>
        <verse osisID='Josh.24.4'>et dedi ei Isaac illique rursum dedi Iacob et Esau e quibus Esau dedi montem Seir ad possidendum Iacob vero et filii eius descenderunt in Aegyptum</verse>
        <verse osisID='Josh.24.5'>misique Mosen et Aaron et percussi Aegyptum multis signis atque portentis</verse>
        <verse osisID='Josh.24.6'>eduxique vos et patres vestros de Aegypto et venistis ad mare persecutique sunt Aegyptii patres vestros cum curribus et equitatu usque ad mare Rubrum</verse>
        <verse osisID='Josh.24.7'>clamaverunt autem ad Dominum filii Israhel qui posuit tenebras inter vos et Aegyptios et adduxit super eos mare et operuit illos viderunt oculi vestri cuncta quae in Aegypto fecerim et habitastis in solitudine multo tempore</verse>
        <verse osisID='Josh.24.8'>et introduxi vos ad terram Amorrei qui habitabat trans Iordanem cumque pugnarent contra vos tradidi eos in manus vestras et possedistis terram eorum atque interfecistis illos</verse>
        <verse osisID='Josh.24.9'>surrexit autem Balac filius Sepphor rex Moab et pugnavit contra Israhelem misitque et vocavit Balaam filium Beor ut malediceret vobis</verse>
        <verse osisID='Josh.24.10'>et ego nolui audire eum sed e contrario per illum benedixi vobis et liberavi vos de manu eius</verse>
        <verse osisID='Josh.24.11'>transistisque Iordanem et venistis ad Hiericho pugnaveruntque contra vos viri civitatis eius Amorreus et Ferezeus et Chananeus et Hettheus et Gergeseus et Eveus et Iebuseus et tradidi illos in manus vestras</verse>
        <verse osisID='Josh.24.12'>misique ante vos crabrones et eieci eos de locis suis duos reges Amorreorum non in gladio et arcu tuo</verse>
        <verse osisID='Josh.24.13'>dedique vobis terram in qua non laborastis et urbes quas non aedificastis ut habitaretis in eis vineas et oliveta quae non plantastis</verse>
        <verse osisID='Josh.24.14'>nunc ergo timete Dominum et servite ei perfecto corde atque verissimo et auferte deos quibus servierunt patres vestri in Mesopotamia et in Aegypto ac servite Domino</verse>
        <verse osisID='Josh.24.15'>sin autem malum vobis videtur ut Domino serviatis optio vobis datur eligite hodie quod placet cui potissimum servire debeatis utrum diis quibus servierunt patres vestri in Mesopotamia an diis Amorreorum in quorum terra habitatis ego autem et domus mea serviemus Domino</verse>
        <verse osisID='Josh.24.16'>responditque populus et ait absit a nobis ut relinquamus Dominum et serviamus diis alienis</verse>
        <verse osisID='Josh.24.17'>Dominus Deus noster ipse eduxit nos et patres nostros de terra Aegypti de domo servitutis fecitque videntibus nobis signa ingentia et custodivit nos in omni via per quam ambulavimus et in cunctis populis per quos transivimus</verse>
        <verse osisID='Josh.24.18'>et eiecit universas gentes Amorreum habitatorem terrae quam nos intravimus serviemus igitur Domino quia ipse est Deus noster</verse>
        <verse osisID='Josh.24.19'>dixitque Iosue ad populum non poteritis servire Domino Deus enim sanctus et fortis aemulator est nec ignoscet sceleribus vestris atque peccatis</verse>
        <verse osisID='Josh.24.20'>si dimiseritis Dominum et servieritis diis alienis convertet se et adfliget vos atque subvertet postquam vobis praestiterit bona</verse>
        <verse osisID='Josh.24.21'>dixitque populus ad Iosue nequaquam ita ut loqueris erit sed Domino serviemus</verse>
        <verse osisID='Josh.24.22'>et Iosue ad populum testes inquit vos estis quia ipsi elegeritis vobis Dominum ut serviatis ei responderuntque testes</verse>
        <verse osisID='Josh.24.23'>nunc ergo ait auferte deos alienos de medio vestrum et inclinate corda vestra ad Dominum Deum Israhel</verse>
        <verse osisID='Josh.24.24'>dixitque populus ad Iosue Domino Deo nostro serviemus oboedientes praeceptis eius</verse>
        <verse osisID='Josh.24.25'>percussit igitur Iosue in die illo foedus et proposuit populo praecepta atque iudicia in Sychem</verse>
        <verse osisID='Josh.24.26'>scripsitque omnia verba haec in volumine legis Dei et tulit lapidem pergrandem posuitque eum subter quercum quae erat in sanctuario Domini</verse>
        <verse osisID='Josh.24.27'>et dixit ad omnem populum en lapis iste erit vobis in testimonium quod audierit omnia verba Domini quae locutus est vobis ne forte postea negare velitis et mentiri Domino Deo vestro</verse>
        <verse osisID='Josh.24.28'>dimisitque populum singulos in possessionem suam</verse>
        <verse osisID='Josh.24.29'>et post haec mortuus est Iosue filius Nun servus Domini centum decem annorum</verse>
        <verse osisID='Josh.24.30'>sepelieruntque eum in finibus possessionis suae in Thamnathsare quae sita est in monte Ephraim a septentrionali parte montis Gaas</verse>
        <verse osisID='Josh.24.31'>servivitque Israhel Domino cunctis diebus Iosue et seniorum qui longo vixerunt tempore post Iosue et qui noverant omnia opera Domini quae fecerat in Israhel</verse>
        <verse osisID='Josh.24.32'>ossa quoque Ioseph quae tulerant filii Israhel de Aegypto sepelierunt in Sychem in parte agri quem emerat Iacob a filiis Emmor patris Sychem centum novellis ovibus et fuit in possessione filiorum Ioseph</verse>
        <verse osisID='Josh.24.33'>Eleazar quoque filius Aaron mortuus est et sepelierunt eum in Gaab Finees filii eius quae data est ei in monte Ephraim</verse>
      </chapter>
    </div></osisText>
</osis>