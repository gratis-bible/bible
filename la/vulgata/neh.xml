<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='Bible.Vulgata' xml:lang='la'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='Bible.Vulgata'>
        <title>Biblia Sacra Vulgata</title>
        <contributor>The Free Bible Group</contributor>
        <creator>NoName</creator>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>The Holy Bible</description>
        <publisher>The Free Bible Group</publisher>
        <type type='OSIS'>Bible</type>
        <identifier type='OSIS'>Bible.Vulgata</identifier>
        <source/>
        <language type='IETF'>la</language>
        <relation/>
        <coverage>provide the bible to the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Neh'>
      <chapter osisID='Neh.1'>
        <verse osisID='Neh.1.1'>verba Neemiae filii Echliae et factum est in mense casleu anno vicesimo et ego eram in Susis castro</verse>
        <verse osisID='Neh.1.2'>et venit Anani unus de fratribus meis ipse et viri ex Iuda et interrogavi eos de Iudaeis qui remanserant et supererant de captivitate et de Hierusalem</verse>
        <verse osisID='Neh.1.3'>et dixerunt mihi qui remanserunt et derelicti sunt de captivitate ibi in provincia in adflictione magna sunt et in obprobrio et murus Hierusalem dissipatus est et portae eius conbustae sunt igni</verse>
        <verse osisID='Neh.1.4'>cumque audissem verba huiuscemodi sedi et flevi et luxi diebus et ieiunabam et orabam ante faciem Dei caeli</verse>
        <verse osisID='Neh.1.5'>et dixi quaeso Domine Deus caeli fortis magne atque terribilis qui custodis pactum et misericordiam cum his qui te diligunt et custodiunt mandata tua</verse>
        <verse osisID='Neh.1.6'>fiat auris tua auscultans et oculi tui aperti ut audias  orationem servi tui quam ego oro coram te hodie nocte et die  pro filiis Israhel servis tuis et confiteor pro peccatis  filiorum Israhel quibus peccaverunt tibi et ego et domus patris  mei peccavimus </verse>
        <verse osisID='Neh.1.7'>vanitate seducti sumus et non custodivimus mandatum et  caerimonias et iudicia quae praecepisti Mosi servo tuo </verse>
        <verse osisID='Neh.1.8'>memento verbi quod mandasti Mosi famulo tuo dicens cum  transgressi fueritis ego dispergam vos in populos </verse>
        <verse osisID='Neh.1.9'>et si revertamini ad me et custodiatis mandata mea et  faciatis ea etiam si abducti fueritis ad extrema caeli inde  congregabo vos et inducam in locum quem elegi ut habitaret  nomen meum ibi </verse>
        <verse osisID='Neh.1.10'>et ipsi servi tui et populus tuus quos redemisti in  fortitudine tua magna et in manu tua valida </verse>
        <verse osisID='Neh.1.11'>obsecro Domine sit auris tua adtendens ad orationem servi  tui et ad orationem servorum tuorum qui volunt timere nomen  tuum et dirige servum tuum hodie et da ei misericordiam ante  virum hunc ego enim eram pincerna regis </verse>
      </chapter>
      <chapter osisID='Neh.2'>
        <verse osisID='Neh.2.1'>factum est autem in mense nisan anno vicesimo Artarxersis  regis et vinum erat ante eum et levavi vinum et dedi regi et  non eram quasi languidus ante faciem eius </verse>
        <verse osisID='Neh.2.2'>dixitque mihi rex quare vultus tuus tristis cum te aegrotum  non videam non est hoc frustra sed malum nescio quid in corde  tuo est et timui valde ac nimis </verse>
        <verse osisID='Neh.2.3'>et dixi regi rex in aeternum vive quare non maereat vultus  meus quia civitas domus sepulchrorum patris mei deserta est et  portae eius conbustae sunt igni </verse>
        <verse osisID='Neh.2.4'>et ait mihi rex pro qua re postulas et oravi Deum caeli </verse>
        <verse osisID='Neh.2.5'>et dixi ad regem si videtur regi bonum et si placet servus  tuus ante faciem tuam ut mittas me in Iudaeam ad civitatem  sepulchri patris mei et aedificabo eam </verse>
        <verse osisID='Neh.2.6'>dixitque mihi rex et regina quae sedebat iuxta eum usque ad  quod tempus erit iter tuum et quando reverteris et placuit ante  vultum regis et misit me et constitui ei tempus </verse>
        <verse osisID='Neh.2.7'>et dixi regi si regi videtur bonum epistulas det mihi ad  duces regionis trans Flumen ut transducant me donec veniam in  Iudaeam </verse>
        <verse osisID='Neh.2.8'>et epistulam ad Asaph custodem saltus regis ut det mihi  ligna et tegere possim portas turris domus et muri civitatis et  domum quam ingressus fuero et dedit mihi rex iuxta manum Dei  mei bonam mecum </verse>
        <verse osisID='Neh.2.9'>et veni ad duces regionis trans Flumen dedique eis epistulas  regis miserat autem mecum rex principes militum et equites </verse>
        <verse osisID='Neh.2.10'>et audierunt Sanaballat Horonites et Tobias servus  ammanites et contristati sunt adflictione magna quod venisset  homo qui quaereret prosperitatem filiorum Israhel </verse>
        <verse osisID='Neh.2.11'>et veni Hierusalem et eram ibi diebus tribus </verse>
        <verse osisID='Neh.2.12'>et surrexi nocte ego et viri pauci mecum et non indicavi  cuiquam quid Deus dedisset in corde meo ut facerem in  Hierusalem et iumentum non erat mecum nisi animal cui sedebam </verse>
        <verse osisID='Neh.2.13'>et egressus sum per portam Vallis nocte et ante fontem  Draconis et ad portam Stercoris et considerabam murum  Hierusalem dissipatum et portas eius consumptas igni </verse>
        <verse osisID='Neh.2.14'>et transivi ad portam Fontis et ad aquaeductum Regis et non  erat locus iumento cui sedebam ut transiret </verse>
        <verse osisID='Neh.2.15'>et ascendi per torrentem nocte et considerabam murum et  reversus veni ad portam Vallis et redii </verse>
        <verse osisID='Neh.2.16'>magistratus autem nesciebant quo abissem aut quid ego  facerem sed et Iudaeis et sacerdotibus et optimatibus et  magistratibus et reliquis qui faciebant opus usque ad id  locorum nihil indicaveram </verse>
        <verse osisID='Neh.2.17'>et dixi eis vos nostis adflictionem in qua sumus quia  Hierusalem deserta est et portae eius consumptae sunt igni  venite et aedificemus muros Hierusalem et non simus ultra  obprobrium </verse>
        <verse osisID='Neh.2.18'>et indicavi eis manum Dei mei quod esset bona mecum et  verba regis quae locutus est mihi et aio surgamus et  aedificemus et confortatae sunt manus eorum in bono </verse>
        <verse osisID='Neh.2.19'>audierunt autem Sanaballat Horonites et Tobias servus  ammanites et Gosem Arabs et subsannaverunt nos et despexerunt  dixeruntque quae est haec res quam facitis numquid contra regem  vos rebellatis </verse>
        <verse osisID='Neh.2.20'>et reddidi eis sermonem dixique ad eos Deus caeli ipse nos  iuvat et nos servi eius sumus surgamus et aedificemus vobis  autem non est pars et iustitia et memoria in Hierusalem </verse>
      </chapter>
      <chapter osisID='Neh.3'>
        <verse osisID='Neh.3.1'>et surrexit Eliasib sacerdos magnus et fratres eius  sacerdotes et aedificaverunt portam Gregis ipsi  sanctificaverunt eam et statuerunt valvas eius et usque ad  turrem centum cubitorum sanctificaverunt eam usque ad turrem  Ananehel </verse>
        <verse osisID='Neh.3.2'>et iuxta eum aedificaverunt viri Hiericho et iuxta eum  aedificavit Zecchur filius Amri </verse>
        <verse osisID='Neh.3.3'>portam autem Piscium aedificaverunt filii Asanaa ipsi  texerunt eam et statuerunt valvas eius et seras et vectes et  iuxta eos aedificavit Marimuth filius Uriae filii Accus </verse>
        <verse osisID='Neh.3.4'>et iuxta eos aedificavit Mosollam filius Barachiae filii  Mesezebel et iuxta eos aedificavit Sadoc filius Baana </verse>
        <verse osisID='Neh.3.5'>et iuxta eos aedificaverunt Thecueni optimates autem eorum  non subposuerunt colla sua in opere Domini sui </verse>
        <verse osisID='Neh.3.6'>et portam Veterem aedificaverunt Ioiada filius Fasea et  Mosollam filius Besodia ipsi texerunt eam et statuerunt valvas  eius et seras et vectes </verse>
        <verse osisID='Neh.3.7'>et iuxta eos aedificavit Meletias Gabaonites et Iadon  Meronathites viri de Gabaon et Maspha pro duce qui erat in  regione trans Flumen </verse>
        <verse osisID='Neh.3.8'>et iuxta eum aedificavit Ezihel filius Araia aurifex et  iuxta eum aedificavit Anania filius pigmentarii et dimiserunt  Hierusalem usque ad murum plateae latioris </verse>
        <verse osisID='Neh.3.9'>et iuxta eum aedificavit Rafaia filius Ahur princeps vici  Hierusalem </verse>
        <verse osisID='Neh.3.10'>et iuxta eos aedificavit Ieiada filius Aromath contra domum  suam et iuxta eum aedificavit Attus filius Asebeniae </verse>
        <verse osisID='Neh.3.11'>mediam partem vici aedificavit Melchias filius Erem et Asub  filius Phaethmoab et turrem Furnorum </verse>
        <verse osisID='Neh.3.12'>iuxta eum aedificavit Sellum filius Alloes princeps mediae  partis vici Hierusalem ipse et filiae eius </verse>
        <verse osisID='Neh.3.13'>et portam Vallis aedificavit Anun et habitatores Zanoe ipsi  aedificaverunt eam et statuerunt valvas eius et seras et vectes  et mille cubitos in muro usque ad portam Sterquilinii </verse>
        <verse osisID='Neh.3.14'>et portam Sterquilinii aedificavit Melchias filius Rechab  princeps vici Bethaccharem ipse aedificavit eam et statuit  valvas eius et seras et vectes </verse>
        <verse osisID='Neh.3.15'>et portam Fontis aedificavit Sellum filius Choloozai  princeps pagi Maspha ipse aedificavit eam et texit et statuit  valvas eius et seras et vectes et muros piscinae Siloae in  hortum regis et usque ad gradus qui descendunt de civitate  David </verse>
        <verse osisID='Neh.3.16'>post eum aedificavit Neemias filius Azboc princeps dimidiae  partis vici Bethsur usque contra sepulchra David et usque ad  piscinam quae grandi opere constructa est et usque ad domum  Fortium </verse>
        <verse osisID='Neh.3.17'>post eum aedificaverunt Levitae Reum filius Benni post eum  aedificavit Asebias princeps dimidiae partis vici Ceilae in  vico suo </verse>
        <verse osisID='Neh.3.18'>post eum aedificaverunt fratres eorum Behui filius Enadad  princeps dimidiae partis Ceila </verse>
        <verse osisID='Neh.3.19'>et aedificavit iuxta eum Azer filius Iosue princeps Maspha  mensuram secundam contra ascensum firmissimi anguli </verse>
        <verse osisID='Neh.3.20'>post eum in monte aedificavit Baruch filius Zacchai  mensuram secundam ab angulo usque ad portam domus Eliasib  sacerdotis magni </verse>
        <verse osisID='Neh.3.21'>post eum aedificavit Meremuth filius Uriae filii Accus  mensuram secundam a porta domus Eliasib donec extenderetur  domus Eliasib </verse>
        <verse osisID='Neh.3.22'>et post eum aedificaverunt sacerdotes viri de campestribus  Iordanis </verse>
        <verse osisID='Neh.3.23'>post eum aedificavit Beniamin et Asub contra domum suam et  post eum aedificavit Azarias filius Maasiae filii Ananiae  contra domum suam </verse>
        <verse osisID='Neh.3.24'>post eum aedificavit Bennui filius Enadda mensuram secundam  a domo Azariae usque ad flexuram et usque ad angulum </verse>
        <verse osisID='Neh.3.25'>Falel filius Ozi contra flexuram et turrem quae eminet de  domo regis excelsa id est in atrio carceris post eum Phadaia  filius Pheros </verse>
        <verse osisID='Neh.3.26'>Nathinnei autem habitabant in Ofel usque contra portam  Aquarum ad orientem et turrem quae prominebat </verse>
        <verse osisID='Neh.3.27'>post eum aedificaverunt Thecueni mensuram secundam e  regione a turre magna et eminenti usque ad murum templi </verse>
        <verse osisID='Neh.3.28'>sursum autem a porta Equorum aedificaverunt sacerdotes  unusquisque contra domum suam </verse>
        <verse osisID='Neh.3.29'>post eos aedificavit Seddo filius Emmer contra domum suam  et post eum aedificavit Semeia filius Secheniae custos portae  orientalis </verse>
        <verse osisID='Neh.3.30'>post eum aedificavit Anania filius Selemiae et Anon filius  Selo sextus mensuram secundam post eum aedificavit Mosollam  filius Barachiae contra gazofilacium suum post eum aedificavit  Melchias filius aurificis usque ad domum Nathinneorum et scruta  vendentium contra portam Iudicialem et usque ad cenaculum  Anguli </verse>
        <verse osisID='Neh.3.31'>et inter cenaculum Anguli in porta Gregis aedificaverunt  artifices et negotiatores </verse>
      </chapter>
      <chapter osisID='Neh.4'>
        <verse osisID='Neh.4.1'>factum est autem cum audisset Sanaballat quod aedificaremus  murum iratus est valde et motus nimis subsannavit Iudaeos </verse>
        <verse osisID='Neh.4.2'>et dixit coram fratribus suis et frequentia Samaritanorum  quid Iudaei inbecilli faciunt num dimittent eos gentes num  sacrificabunt et conplebunt in una die numquid aedificare  poterunt lapides de acervis pulveris qui conbusti sunt </verse>
        <verse osisID='Neh.4.3'>sed et Tobias Ammanites proximus eius ait aedificent si  ascenderit vulpis transiliet murum eorum lapideum </verse>
        <verse osisID='Neh.4.4'>audi Deus noster quia facti sumus despectio converte  obprobrium super caput eorum et da eos in despectionem in terra  captivitatis </verse>
        <verse osisID='Neh.4.5'>ne operias iniquitatem eorum et peccatum eorum coram facie  tua non deleatur quia inriserunt aedificantes </verse>
        <verse osisID='Neh.4.6'>itaque aedificavimus murum et coniunximus totum usque ad  partem dimidiam et provocatum est cor populi ad operandum </verse>
        <verse osisID='Neh.4.7'>factum est autem cum audisset Sanaballat et Tobias et Arabes  et Ammanitae et Azotii quod obducta esset cicatrix muri  Hierusalem et quod coepissent interrupta concludi irati sunt  nimis </verse>
        <verse osisID='Neh.4.8'>et congregati omnes pariter ut venirent et pugnarent contra  Hierusalem et molirentur insidias </verse>
        <verse osisID='Neh.4.9'>et oravimus Deum nostrum et posuimus custodes super murum  die et nocte contra eos </verse>
        <verse osisID='Neh.4.10'>dixit autem Iudas debilitata est fortitudo portantis et  humus nimia est et nos non poterimus aedificare murum </verse>
        <verse osisID='Neh.4.11'>et dixerunt hostes nostri nesciant et ignorent donec  veniamus in medio eorum et interficiamus eos et cessare  faciamus opus </verse>
        <verse osisID='Neh.4.12'>factum est autem venientibus Iudaeis qui habitabant iuxta  eos et dicentibus nobis per decem vices ex omnibus locis quibus  venerant ad nos </verse>
        <verse osisID='Neh.4.13'>statui in loco post murum per circuitum populum in ordine  cum gladiis suis et lanceis et arcis </verse>
        <verse osisID='Neh.4.14'>perspexi atque surrexi et aio ad optimates et ad  magistratus et ad reliquam partem vulgi nolite timere a facie  eorum Domini magni et terribilis mementote et pugnate pro  fratribus vestris filiis vestris et filiabus vestris uxoribus  vestris et domibus </verse>
        <verse osisID='Neh.4.15'>factum est autem cum audissent inimici nostri nuntiatum  esse nobis dissipavit Deus consilium eorum et reversi sumus  omnes ad muros unusquisque ad opus suum </verse>
        <verse osisID='Neh.4.16'>et factum est a die illa media pars iuvenum eorum faciebant  opus et media parata erat ad bellum et lanceae et scuta et  arcus et loricae et principes post eos in omni domo Iuda </verse>
        <verse osisID='Neh.4.17'>aedificantium in muro et portantium onera et inponentium  una manu sua faciebat opus et altera tenebat gladium </verse>
        <verse osisID='Neh.4.18'>aedificantium enim unusquisque gladio erat accinctus renes  et aedificabant et clangebant bucina iuxta me </verse>
        <verse osisID='Neh.4.19'>et dixi ad optimates et ad magistratus et ad reliquam  partem vulgi opus grande est et latum et nos separati sumus in  muro procul alter ab altero </verse>
        <verse osisID='Neh.4.20'>in loco quocumque audieritis clangorem tubae illuc  concurrite ad nos Deus noster pugnabit pro nobis </verse>
        <verse osisID='Neh.4.21'>et nos ipsi faciamus opus et media pars nostrum teneat  lanceas ab ascensu aurorae donec egrediantur astra </verse>
        <verse osisID='Neh.4.22'>in tempore quoque illo dixi populo unusquisque cum puero  suo maneat in medio Hierusalem et sint vobis vices per noctem  et diem ad operandum </verse>
        <verse osisID='Neh.4.23'>ego autem et fratres mei et pueri mei et custodes qui erant  post me non deponebamus vestimenta nostra unusquisque tantum  nudabatur ad baptismum </verse>
      </chapter>
      <chapter osisID='Neh.5'>
        <verse osisID='Neh.5.1'>et factus est clamor populi et uxorum eius magnus adversus  fratres suos iudaeos </verse>
        <verse osisID='Neh.5.2'>et erant qui dicerent filii nostri et filiae nostrae multae  sunt nimis accipiamus pro pretio eorum frumentum et comedamus  et vivamus </verse>
        <verse osisID='Neh.5.3'>et erant qui dicerent agros nostros et vineas et domos  nostras opponamus et accipiamus frumentum in fame </verse>
        <verse osisID='Neh.5.4'>et alii dicebant mutuo sumamus pecunias in tributa regis  demusque agros nostros et vineas </verse>
        <verse osisID='Neh.5.5'>et nunc sicut carnes fratrum nostrorum sic carnes nostrae  sunt sicut filii eorum ita filii nostri ecce nos subiugamus  filios nostros et filias nostras in servitutem et de filiabus  nostris sunt famulae nec habemus unde possint redimi et agros  nostros et vineas alii possident </verse>
        <verse osisID='Neh.5.6'>et iratus sum nimis cum audissem clamorem eorum secundum  verba haec </verse>
        <verse osisID='Neh.5.7'>cogitavitque cor meum mecum et increpui optimates et  magistratus et dixi eis usurasne singuli a fratribus vestris  exigatis et congregavi adversus eos contionem magnam </verse>
        <verse osisID='Neh.5.8'>et dixi eis nos ut scitis redemimus fratres nostros iudaeos  qui venditi fuerant gentibus secundum possibilitatem nostram et  vos igitur vendite fratres vestros et emimus eos et siluerunt  nec invenerunt quid responderent </verse>
        <verse osisID='Neh.5.9'>dixique ad eos non est bona res quam facitis quare non in  timore Dei nostri ambulatis ne exprobretur nobis a gentibus  inimicis nostris </verse>
        <verse osisID='Neh.5.10'>et ego et fratres mei et pueri mei commodavimus plurimis  pecuniam et frumentum non repetamus in commune istud aes  alienum concedamus quod debetur nobis </verse>
        <verse osisID='Neh.5.11'>reddite eis hodie agros suos vineas suas oliveta sua et  domos suas quin potius et centesimam pecuniae frumenti vini et  olei quam exigere soletis ab eis date pro illis </verse>
        <verse osisID='Neh.5.12'>et dixerunt reddimus et ab eis nihil quaerimus sicque  faciemus ut loqueris et vocavi sacerdotes et adiuravi eos ut  facerent iuxta quod dixeram </verse>
        <verse osisID='Neh.5.13'>insuper et sinum meum excussi et dixi sic excutiat Deus  omnem virum qui non conpleverit verbum istud de domo sua et de  laboribus suis sic excutiatur et vacuus fiat et dixit universa  multitudo amen et laudaverunt Deum fecit ergo populus sicut  dictum erat </verse>
        <verse osisID='Neh.5.14'>a die autem illa qua praeceperat mihi ut essem dux in terra  Iuda ab anno vicesimo usque ad annum tricesimum secundum  Artarxersis regis per annos duodecim ego et fratres mei annonas  quae ducibus debebantur non comedimus </verse>
        <verse osisID='Neh.5.15'>duces autem primi qui fuerant ante me gravaverunt populum  et acceperunt ab eis in pane vino et pecunia cotidie siclos  quadraginta sed et ministri eorum depresserant populum ego  autem non feci ita propter timorem Dei </verse>
        <verse osisID='Neh.5.16'>quin potius in opere muri aedificavi et agrum non emi et  omnes pueri mei congregati ad opus erant </verse>
        <verse osisID='Neh.5.17'>Iudaei quoque et magistratus centum quinquaginta viri et  qui veniebant ad nos de gentibus quae in circuitu nostro sunt  in mensa mea erant </verse>
        <verse osisID='Neh.5.18'>parabatur autem mihi per dies singulos bos unus arietes sex  electi exceptis volatilibus et inter dies decem vina diversa et  alia multa tribuebam insuper et annonas ducatus mei non  quaesivi valde enim erat adtenuatus populus </verse>
        <verse osisID='Neh.5.19'>memento mei Deus meus in bonum secundum omnia quae feci  populo huic </verse>
      </chapter>
      <chapter osisID='Neh.6'>
        <verse osisID='Neh.6.1'>factum est autem cum audisset Sanaballat et Tobia et Gosem  Arabs et ceteri inimici nostri quod aedificassem ego murum et  non esset in ipso residua interruptio usque ad tempus autem  illud valvas non posueram in portis </verse>
        <verse osisID='Neh.6.2'>miserunt Sanaballat et Gosem ad me dicentes veni et  percutiamus foedus pariter in viculis in campo Ono ipsi autem  cogitabant ut facerent mihi malum </verse>
        <verse osisID='Neh.6.3'>misi ergo ad eos nuntios dicens opus grande ego facio et non  possum descendere ne forte neglegatur cum venero et descendero  ad vos </verse>
        <verse osisID='Neh.6.4'>miserunt autem ad me secundum verbum hoc per quattuor vices  et respondi eis iuxta sermonem priorem </verse>
        <verse osisID='Neh.6.5'>et misit ad me Sanaballat iuxta verbum prius quinta vice  puerum suum et epistulam habebat in manu scriptam hoc modo </verse>
        <verse osisID='Neh.6.6'>in gentibus auditum est et Gosem dixit quod tu et Iudaei  cogitetis rebellare et propterea aedifices murum et levare te  velis super eos regem propter quam causam </verse>
        <verse osisID='Neh.6.7'>et prophetas posueris qui praedicent de te in Hierusalem  dicentes rex in Iudaea est auditurus est rex verba haec idcirco  nunc veni ut ineamus consilium pariter </verse>
        <verse osisID='Neh.6.8'>et misi ad eos dicens non est factum secundum verba haec  quae tu loqueris de corde enim tuo tu conponis haec </verse>
        <verse osisID='Neh.6.9'>omnes autem hii terrebant nos cogitantes quod cessarent  manus nostrae ab opere et quiesceremus quam ob causam magis  confortavi manus meas </verse>
        <verse osisID='Neh.6.10'>et ingressus sum domum Samaiae filii Dalaiae filii  Metabehel secreto qui ait tractemus nobiscum in domo Dei in  medio templi et claudamus portas aedis quia venturi sunt ut  interficiant te et nocte venturi sunt ad occidendum te </verse>
        <verse osisID='Neh.6.11'>et dixi num quisquam similis mei fugit et quis ut ego  ingredietur templum et vivet non ingrediar </verse>
        <verse osisID='Neh.6.12'>et intellexi quod Deus non misisset eum sed quasi  vaticinans locutus esset ad me et Tobia et Sanaballat  conduxissent eum </verse>
        <verse osisID='Neh.6.13'>acceperat enim pretium ut territus facerem et peccarem et  haberent malum quod exprobrarent mihi </verse>
        <verse osisID='Neh.6.14'>memento Domine mei pro Tobia et Sanaballat iuxta opera  eorum talia sed et Noadiae prophetae et ceterorum prophetarum  qui terrebant me </verse>
        <verse osisID='Neh.6.15'>conpletus est autem murus vicesimo quinto die mensis elul  quinquaginta duobus diebus </verse>
        <verse osisID='Neh.6.16'>factum est ergo cum audissent omnes inimici nostri ut  timerent universae gentes quae erant in circuitu nostro et  conciderent intra semet ipsos et scirent quod a Deo factum  esset opus hoc </verse>
        <verse osisID='Neh.6.17'>sed et in diebus illis multae optimatium Iudaeorum  epistulae mittebantur ad Tobiam et a Tobia veniebant ad eos </verse>
        <verse osisID='Neh.6.18'>multi enim erant in Iudaea habentes iuramentum eius quia  gener erat Secheniae filii Orei et Iohanan filius eius  acceperat filiam Mosollam filii Barachiae </verse>
        <verse osisID='Neh.6.19'>sed et laudabant eum coram me et verba mea nuntiabant ei et  Tobias mittebat epistulas ut terreret me </verse>
      </chapter>
      <chapter osisID='Neh.7'>
        <verse osisID='Neh.7.1'>postquam autem aedificatus est murus et posui valvas et  recensui ianitores et cantores et Levitas </verse>
        <verse osisID='Neh.7.2'>praecepi Aneni fratri meo et Ananiae principi domus de  Hierusalem ipse enim quasi vir verax et timens Deum plus  ceteris videbatur </verse>
        <verse osisID='Neh.7.3'>et dixi eis non aperiantur portae Hierusalem usque ad  calorem solis cumque adhuc adsisterent clausae portae sunt et  oppilatae et posui custodes de habitatoribus Hierusalem  singulos per vices suas et unumquemque contra domum suam </verse>
        <verse osisID='Neh.7.4'>civitas autem erat lata nimis et grandis et populus parvus  in medio eius et non erant domus aedificatae </verse>
        <verse osisID='Neh.7.5'>dedit autem Deus in corde meo et congregavi optimates et  magistratus et vulgum ut recenserem eos et inveni librum census  eorum qui ascenderant primum et inventum est scriptum in eo </verse>
        <verse osisID='Neh.7.6'>isti filii provinciae qui ascenderunt de captivitate  migrantium quos transtulerat Nabuchodonosor rex Babylonis et  reversi sunt in Hierusalem et in Iudaeam unusquisque in  civitatem suam </verse>
        <verse osisID='Neh.7.7'>qui venerunt cum Zorobabel Hiesuae Neemias Azarias Raamias  Naamni Mardocheus Belsar Mespharath Beggoai Naum Baana numerus  virorum populi Israhel </verse>
        <verse osisID='Neh.7.8'>filii Pharos duo milia centum septuaginta duo </verse>
        <verse osisID='Neh.7.9'>filii Saphatiae trecenti septuaginta duo </verse>
        <verse osisID='Neh.7.10'>filii Area sescenti quinquaginta duo </verse>
        <verse osisID='Neh.7.11'>filii Phaethmoab filiorum Hiesuae et Ioab duo milia  octingenti decem et octo </verse>
        <verse osisID='Neh.7.12'>filii Helam mille octingenti quinquaginta quattuor </verse>
        <verse osisID='Neh.7.13'>filii Zethua octingenti quadraginta quinque </verse>
        <verse osisID='Neh.7.14'>filii Zacchai septingenti sexaginta </verse>
        <verse osisID='Neh.7.15'>filii Bennui sescenti quadraginta octo </verse>
        <verse osisID='Neh.7.16'>filii Bebai sescenti viginti octo </verse>
        <verse osisID='Neh.7.17'>filii Azgad duo milia trecenti viginti duo </verse>
        <verse osisID='Neh.7.18'>filii Adonicam sescenti sexaginta septem </verse>
        <verse osisID='Neh.7.19'>filii Baggoaim duo milia sexaginta septem </verse>
        <verse osisID='Neh.7.20'>filii Adin sescenti quinquaginta quinque </verse>
        <verse osisID='Neh.7.21'>filii Ater filii Ezechiae nonaginta octo </verse>
        <verse osisID='Neh.7.22'>filii Asem trecenti viginti octo </verse>
        <verse osisID='Neh.7.23'>filii Besai trecenti viginti quattuor </verse>
        <verse osisID='Neh.7.24'>filii Areph centum duodecim </verse>
        <verse osisID='Neh.7.25'>filii Gabaon nonaginta quinque </verse>
        <verse osisID='Neh.7.26'>viri Bethleem et Netupha centum octoginta octo </verse>
        <verse osisID='Neh.7.27'>viri Anathoth centum viginti octo </verse>
        <verse osisID='Neh.7.28'>viri Bethamoth quadraginta duo </verse>
        <verse osisID='Neh.7.29'>viri Cariathiarim Cephira et Beroth septingenti quadraginta  tres </verse>
        <verse osisID='Neh.7.30'>viri Rama et Geba sescenti viginti unus </verse>
        <verse osisID='Neh.7.31'>viri Machmas centum viginti duo </verse>
        <verse osisID='Neh.7.32'>viri Bethel et Hai centum viginti tres </verse>
        <verse osisID='Neh.7.33'>viri Nebo alterius quinquaginta duo </verse>
        <verse osisID='Neh.7.34'>viri Helam alterius mille ducenti quinquaginta quattuor </verse>
        <verse osisID='Neh.7.35'>filii Arem trecenti viginti </verse>
        <verse osisID='Neh.7.36'>filii Hiericho trecenti quadraginta quinque </verse>
        <verse osisID='Neh.7.37'>filii Lod Adid et Ono septingenti viginti unus </verse>
        <verse osisID='Neh.7.38'>filii Senaa tria milia nongenti triginta </verse>
        <verse osisID='Neh.7.39'>sacerdotes filii Idaia in domo Iosua nongenti septuaginta  tres </verse>
        <verse osisID='Neh.7.40'>filii Emmer mille quinquaginta duo </verse>
        <verse osisID='Neh.7.41'>filii Phassur mille ducenti quadraginta septem </verse>
        <verse osisID='Neh.7.42'>filii Arem mille decem et septem Levitae </verse>
        <verse osisID='Neh.7.43'>filii Iosue et Cadmihel filiorum </verse>
        <verse osisID='Neh.7.44'>Oduia septuaginta quattuor cantores </verse>
        <verse osisID='Neh.7.45'>filii Asaph centum quadraginta octo </verse>
        <verse osisID='Neh.7.46'>ianitores filii Sellum filii Ater filii Telmon filii Accub  filii Atita filii Sobai centum triginta octo </verse>
        <verse osisID='Neh.7.47'>Nathinnei filii Soa filii Asfa filii Tebaoth </verse>
        <verse osisID='Neh.7.48'>filii Ceros filii Siaa filii Fado filii Lebana filii Agaba  filii Selmon </verse>
        <verse osisID='Neh.7.49'>filii Anan filii Geddel filii Gaer </verse>
        <verse osisID='Neh.7.50'>filii Raaia filii Rasim filii Necoda </verse>
        <verse osisID='Neh.7.51'>filii Gezem filii Aza filii Fasea </verse>
        <verse osisID='Neh.7.52'>filii Besai filii Munim filii Nephusim </verse>
        <verse osisID='Neh.7.53'>filii Becbuc filii Acupha filii Arur </verse>
        <verse osisID='Neh.7.54'>filii Besloth filii Meida filii Arsa </verse>
        <verse osisID='Neh.7.55'>filii Bercos filii Sisara filii Thema </verse>
        <verse osisID='Neh.7.56'>filii Nesia filii Atipha </verse>
        <verse osisID='Neh.7.57'>filii servorum Salomonis filii Sotai filii Sophereth filii  Pherida </verse>
        <verse osisID='Neh.7.58'>filii Iahala filii Dercon filii Geddel </verse>
        <verse osisID='Neh.7.59'>filii Saphatia filii Athil filii Phocereth qui erat ortus  ex Sabaim filio Amon </verse>
        <verse osisID='Neh.7.60'>omnes Nathinnei et filii servorum Salomonis trecenti  nonaginta duo </verse>
        <verse osisID='Neh.7.61'>hii sunt autem qui ascenderunt de Thelmella Thelarsa Cherub  Addon et Emmer et non potuerunt indicare domum patrum suorum et  semen suum utrum ex Israhel essent </verse>
        <verse osisID='Neh.7.62'>filii Dalaia filii Tobia filii Necoda sescenti quadraginta  duo </verse>
        <verse osisID='Neh.7.63'>et de sacerdotibus filii Abia filii Accos filii Berzellai  qui accepit de filiabus Berzellai Galaditis uxorem et vocatus  est nomine eorum </verse>
        <verse osisID='Neh.7.64'>hii quaesierunt scripturam suam in censu et non invenerunt  et eiecti sunt de sacerdotio </verse>
        <verse osisID='Neh.7.65'>dixitque Athersatha eis ut non manducarent de sanctis  sanctorum donec staret sacerdos doctus et eruditus </verse>
        <verse osisID='Neh.7.66'>omnis multitudo quasi unus quadraginta duo milia sescenti  sexaginta </verse>
        <verse osisID='Neh.7.67'>absque servis et ancillis eorum qui erant septem milia  trecenti triginta et septem et inter eos cantores et cantrices  ducentae quadraginta quinque </verse>
        <verse osisID='Neh.7.69'>cameli quadringenti triginta quinque asini sex milia  septingenti viginti </verse>
        <verse osisID='Neh.7.70'>nonnulli autem de principibus familiarum dederunt in opus  Athersatha dedit in thesaurum auri dragmas mille fialas  quinquaginta tunicas sacerdotales quingentas triginta </verse>
        <verse osisID='Neh.7.71'>et de principibus familiarum dederunt in thesaurum operis  auri dragmas viginti milia et argenti minas duo milia ducentas </verse>
        <verse osisID='Neh.7.72'>et quod dedit reliquus populus auri dragmas viginti milia  et argenti minas duo milia et tunicas sacerdotales sexaginta  septem </verse>
        <verse osisID='Neh.7.73'>habitaverunt autem sacerdotes et Levitae et ianitores et  cantores et reliquum vulgus et Nathinnei et omnis Israhel in  civitatibus suis </verse>
      </chapter>
      <chapter osisID='Neh.8'>
        <verse osisID='Neh.8.1'>et venerat mensis septimus filii autem Israhel erant in  civitatibus suis congregatusque est omnis populus quasi vir  unus ad plateam quae est ante portam Aquarum et dixerunt Ezrae  scribae ut adferret librum legis Mosi quam praecepit Dominus  Israheli </verse>
        <verse osisID='Neh.8.2'>adtulit ergo Ezras sacerdos legem coram multitudine virorum  et mulierum cunctisque qui poterant intellegere in die prima  mensis septimi </verse>
        <verse osisID='Neh.8.3'>et legit in eo aperte in platea quae erat ante portam  Aquarum de mane usque ad mediam diem in conspectu virorum et  mulierum et sapientium et aures omnis populi erant erectae ad  librum </verse>
        <verse osisID='Neh.8.4'>stetit autem Ezras scriba super gradum ligneum quem fecerat  ad loquendum et steterunt iuxta eum Matthathia et Sema et Ania  et Uria et Helcia et Maasia ad dextram eius et ad sinistram  Phadaia Misahel et Melchia et Asum et Asephdana Zaccharia et  Mosollam </verse>
        <verse osisID='Neh.8.5'>et aperuit Ezras librum coram omni populo super universum  quippe populum eminebat et cum aperuisset eum stetit omnis  populus </verse>
        <verse osisID='Neh.8.6'>et benedixit Ezras Domino Deo magno et respondit omnis  populus amen amen elevans manus suas et incurvati sunt et  adoraverunt Deum proni in terram </verse>
        <verse osisID='Neh.8.7'>porro Hiesue et Baani et Serebia Iamin Accub Septhai Odia  Maasia Celita Azarias Iozabed Anam Phalaia Levitae silentium  faciebant in populo ad audiendam legem populus autem stabat in  gradu suo </verse>
        <verse osisID='Neh.8.8'>et legerunt in libro legis Dei distincte et adposite ad  intellegendum et intellexerunt cum legeretur </verse>
        <verse osisID='Neh.8.9'>dixit autem Neemias ipse est Athersatha et Ezras sacerdos  scriba et Levitae interpretantes universo populo dies  sanctificatus est Domino Deo nostro nolite lugere et nolite  flere flebat enim omnis populus cum audiret verba legis </verse>
        <verse osisID='Neh.8.10'>et dixit eis ite comedite pinguia et bibite mulsum et  mittite partes ei qui non praeparavit sibi quia sanctus dies  Domini est et nolite contristari gaudium enim Domini est  fortitudo nostra </verse>
        <verse osisID='Neh.8.11'>Levitae autem silentium faciebant in omni populo dicentes  tacete quia dies sanctus est et nolite dolere </verse>
        <verse osisID='Neh.8.12'>abiit itaque omnis populus ut comederet et biberet et  mitteret partes et faceret laetitiam magnam quia intellexerant  verba quae docuerat eos </verse>
        <verse osisID='Neh.8.13'>et in die secundo congregati sunt principes familiarum  universi populi sacerdotes et Levitae ad Ezram scribam ut  interpretaretur eis verba legis </verse>
        <verse osisID='Neh.8.14'>et invenerunt scriptum in lege praecepisse Dominum in manu  Mosi ut habitent filii Israhel in tabernaculis in die sollemni  mense septimo </verse>
        <verse osisID='Neh.8.15'>et ut praedicent et divulgent vocem in universis urbibus  suis et in Hierusalem dicentes egredimini in montem et adferte  frondes olivae et frondes ligni pulcherrimi frondes myrti et  ramos palmarum et frondes ligni nemorosi ut fiant tabernacula  sicut scriptum est </verse>
        <verse osisID='Neh.8.16'>et egressus est populus et adtulerunt feceruntque sibi  tabernacula unusquisque in domate suo et in atriis suis et in  atriis domus Dei et in platea portae Aquarum et in platea  portae Ephraim </verse>
        <verse osisID='Neh.8.17'>fecit ergo universa ecclesia eorum qui redierant de  captivitate tabernacula et habitaverunt in tabernaculis non  enim fecerant a diebus Iosue filii Nun taliter filii Israhel  usque ad diem illum et fuit laetitia magna nimis </verse>
        <verse osisID='Neh.8.18'>legit autem in libro legis Dei per dies singulos a die  primo usque ad diem novissimum et fecerunt sollemnitatem septem  diebus et in die octavo collectum iuxta ritum </verse>
      </chapter>
      <chapter osisID='Neh.9'>
        <verse osisID='Neh.9.1'>in die autem vicesimo quarto mensis huius convenerunt filii  Israhel in ieiunio et in saccis et humus super eos </verse>
        <verse osisID='Neh.9.2'>et separatum est semen filiorum Israhel ab omni filio  alienigena et steterunt et confitebantur peccata sua et  iniquitates patrum suorum </verse>
        <verse osisID='Neh.9.3'>et consurrexerunt ad standum et legerunt in volumine legis  Domini Dei sui quater in die et quater confitebantur et  adorabant Dominum Deum suum </verse>
        <verse osisID='Neh.9.4'>surrexit autem super gradum Levitarum Iosue et Bani Cedmihel  Sebnia Bani Sarebias Bani Chanani et inclamaverunt voce magna  Dominum Deum suum </verse>
        <verse osisID='Neh.9.5'>et dixerunt Levitae Iosue et Cedmihel Bonni Asebia Serebia  Odoia Sebna Fataia surgite benedicite Domino Deo vestro ab  aeterno usque in aeternum et benedicant nomini gloriae tuae  excelso in omni benedictione et laude </verse>
        <verse osisID='Neh.9.6'>tu ipse Domine solus tu fecisti caelum caelum caelorum et  omnem exercitum eorum terram et universa quae in ea sunt maria  et omnia quae in eis sunt et tu vivificas omnia haec et  exercitus caeli te adorat </verse>
        <verse osisID='Neh.9.7'>tu ipse Domine Deus qui elegisti Abram et eduxisti eum de  igne Chaldeorum et posuisti nomen eius Abraham </verse>
        <verse osisID='Neh.9.8'>et invenisti cor eius fidele coram te et percussisti cum eo  foedus ut dares ei terram Chananei Chetthei Amorrei et Ferezei  et Iebusei et Gergesei ut dares semini eius et implesti verba  tua quoniam iustus es </verse>
        <verse osisID='Neh.9.9'>et vidisti adflictionem patrum nostrorum in Aegypto  clamoremque eorum audisti super mare Rubrum </verse>
        <verse osisID='Neh.9.10'>et dedisti signa et portenta in Pharao et in universis  servis eius et in omni populo terrae illius cognovisti enim  quia superbe egerant contra eos et fecisti tibi nomen sicut et  in hac die </verse>
        <verse osisID='Neh.9.11'>et mare divisisti ante eos et transierunt per medium maris  in sicca persecutores autem eorum proiecisti in profundum quasi  lapidem in aquas validas </verse>
        <verse osisID='Neh.9.12'>et in columna nubis ductor eorum fuisti per diem et in  columna ignis per noctem ut appareret eis via per quam  ingrediebantur </verse>
        <verse osisID='Neh.9.13'>ad montem quoque Sinai descendisti et locutus es cum eis de  caelo et dedisti eis iudicia recta et legem veritatis  caerimonias et praecepta bona </verse>
        <verse osisID='Neh.9.14'>et sabbatum sanctificatum tuum ostendisti eis et mandata et  caerimonias et legem praecepisti eis in manu Mosi servi tui </verse>
        <verse osisID='Neh.9.15'>panem quoque de caelo dedisti eis in fame eorum et aquam de  petra eduxisti eis sitientibus et dixisti eis ut ingrederentur  et possiderent terram super quam levasti manum tuam ut traderes  eis </verse>
        <verse osisID='Neh.9.16'>ipsi vero et patres nostri superbe egerunt et induraverunt  cervices suas et non audierunt mandata tua </verse>
        <verse osisID='Neh.9.17'>et noluerunt audire et non sunt recordati mirabilium tuorum  quae feceras eis et induraverunt cervices suas et dederunt  caput ut converterentur ad servitutem suam quasi per  contentionem tu autem Deus propitius clemens et misericors  longanimis et multae miserationis non dereliquisti eos </verse>
        <verse osisID='Neh.9.18'>et quidem cum fecissent sibi vitulum conflatilem et  dixissent iste est Deus tuus qui eduxit te de Aegypto  feceruntque blasphemias magnas </verse>
        <verse osisID='Neh.9.19'>tu autem in misericordiis tuis multis non dimisisti eos in  deserto columna nubis non recessit ab eis per diem ut duceret  eos in via et columna ignis in nocte ut ostenderet eis iter per  quod ingrederentur </verse>
        <verse osisID='Neh.9.20'>et spiritum tuum bonum dedisti qui doceret eos et manna  tuum non prohibuisti ab ore eorum et aquam dedisti eis in siti </verse>
        <verse osisID='Neh.9.21'>quadraginta annis pavisti eos in deserto nihilque eis  defuit vestimenta eorum non inveteraverunt et pedes eorum non  sunt adtriti </verse>
        <verse osisID='Neh.9.22'>et dedisti eis regna et populos et partitus es eis sortes  et possederunt terram Seon et terram regis Esebon et terram Og  regis Basan </verse>
        <verse osisID='Neh.9.23'>et filios eorum multiplicasti sicut stellas caeli et  adduxisti eos ad terram de qua dixeras patribus eorum ut  ingrederentur et possiderent </verse>
        <verse osisID='Neh.9.24'>et venerunt filii et possederunt terram et humiliasti coram  eis habitatores terrae Chananeos et dedisti eos in manu eorum  et reges eorum et populos terrae ut facerent eis sicut placebat  illis </verse>
        <verse osisID='Neh.9.25'>ceperunt itaque urbes munitas et humum pinguem et  possederunt domos plenas cunctis bonis cisternas ab aliis  fabricatas vineas et oliveta et ligna pomifera multa et  comederunt et saturati sunt et inpinguati sunt et abundavere  deliciis in bonitate tua magna </verse>
        <verse osisID='Neh.9.26'>provocaverunt autem te ad iracundiam et recesserunt a te et  proiecerunt legem tuam post terga sua et prophetas tuos  occiderunt qui contestabantur eos ut reverterentur ad te  feceruntque blasphemias grandes </verse>
        <verse osisID='Neh.9.27'>et dedisti eos in manu hostium suorum et adflixerunt eos et  in tempore tribulationis suae clamaverunt ad te et tu de caelo  audisti et secundum miserationes tuas multas dedisti eis  salvatores qui salvaverunt eos de manu hostium suorum </verse>
        <verse osisID='Neh.9.28'>cumque requievissent reversi sunt ut facerent malum in  conspectu tuo et dereliquisti eos in manu inimicorum suorum et  possederunt eos conversique sunt et clamaverunt ad te tu autem  de caelo audisti et liberasti eos in misericordiis tuis multis  temporibus </verse>
        <verse osisID='Neh.9.29'>et contestatus es eos ut reverterentur ad legem tuam ipsi  vero superbe egerunt et non audierunt mandata tua et in  iudiciis tuis peccaverunt quae faciet homo et vivet in eis et  dederunt umerum recedentem et cervicem suam induraverunt nec  audierunt </verse>
        <verse osisID='Neh.9.30'>et protraxisti super eos annos multos et contestatus es eos  in spiritu tuo per manum prophetarum tuorum et non audierunt et  tradidisti eos in manu populorum terrarum </verse>
        <verse osisID='Neh.9.31'>in misericordiis autem tuis plurimis non fecisti eos in  consumptione nec dereliquisti eos quoniam Deus miserationum et  clemens tu es </verse>
        <verse osisID='Neh.9.32'>nunc itaque Deus noster Deus magne fortis et terribilis  custodiens pactum et misericordiam ne avertas a facie tua omnem  laborem qui invenit nos reges nostros principes nostros et  sacerdotes nostros prophetas nostros et patres nostros et omnem  populum tuum a diebus regis Assur usque in diem hanc </verse>
        <verse osisID='Neh.9.33'>et tu iustus in omnibus quae venerunt super nos quia  veritatem fecisti nos autem impie egimus </verse>
        <verse osisID='Neh.9.34'>reges nostri principes nostri sacerdotes nostri et patres  nostri non fecerunt legem tuam et non adtenderunt mandata tua  et testimonia tua quae testificatus es in eis </verse>
        <verse osisID='Neh.9.35'>et ipsi in regnis suis bonis et in bonitate tua multa quam  dederas eis et in terra latissima et pingui quam tradideras in  conspectu eorum non servierunt tibi nec reversi sunt ab studiis  suis pessimis </verse>
        <verse osisID='Neh.9.36'>ecce nos ipsi hodie servi sumus et terram quam dedisti  patribus nostris ut comederent panem eius et quae bona sunt  eius et nos ipsi servi sumus in ea </verse>
        <verse osisID='Neh.9.37'>et fruges eius multiplicantur regibus quos posuisti super  nos propter peccata nostra et in corporibus nostris dominantur  et in iumentis nostris secundum voluntatem suam et in  tribulatione magna sumus </verse>
        <verse osisID='Neh.9.38'>super omnibus ergo his nos ipsi percutimus foedus et  scribimus et signant principes nostri Levitae nostri et  sacerdotes nostri </verse>
      </chapter>
      <chapter osisID='Neh.10'>
        <verse osisID='Neh.10.1'>signatores autem fuerunt Neemias Athersatha filius Achelai  et Sedecias </verse>
        <verse osisID='Neh.10.2'>Saraias Azarias Hieremias </verse>
        <verse osisID='Neh.10.3'>Phessur Amaria Melchia </verse>
        <verse osisID='Neh.10.4'>Attus Sebenia Melluc </verse>
        <verse osisID='Neh.10.5'>Arem Mermuth Obdias </verse>
        <verse osisID='Neh.10.6'>Danihel Genton Baruch </verse>
        <verse osisID='Neh.10.7'>Mosollam Abia Miamin </verse>
        <verse osisID='Neh.10.8'>Mazia Belga Semaia hii sacerdotes </verse>
        <verse osisID='Neh.10.9'>porro Levitae Iosue filius Azaniae Bennui de filiis Enadad  Cedmihel </verse>
        <verse osisID='Neh.10.10'>et fratres eorum Sechenia Odevia Celita Phalaia Anan </verse>
        <verse osisID='Neh.10.11'>Micha Roob Asebia </verse>
        <verse osisID='Neh.10.12'>Zacchur Serebia Sabania </verse>
        <verse osisID='Neh.10.13'>Odia Bani Baninu </verse>
        <verse osisID='Neh.10.14'>capita populi Pheros Phaethmoab Helam Zethu Bani </verse>
        <verse osisID='Neh.10.15'>Bonni Azgad Bebai </verse>
        <verse osisID='Neh.10.16'>Adonia Beggoai Adin </verse>
        <verse osisID='Neh.10.17'>Ater Ezechia Azur </verse>
        <verse osisID='Neh.10.18'>Odevia Asum Besai </verse>
        <verse osisID='Neh.10.19'>Ares Anathoth Nebai </verse>
        <verse osisID='Neh.10.20'>Mecphia Mosollam Azir </verse>
        <verse osisID='Neh.10.21'>Mesizabel Sadoc Ieddua </verse>
        <verse osisID='Neh.10.22'>Felthia Anan Ania </verse>
        <verse osisID='Neh.10.23'>Osee Anania Asub </verse>
        <verse osisID='Neh.10.24'>Aloes Phaleam Sobec </verse>
        <verse osisID='Neh.10.25'>Reum Asebna Madsia </verse>
        <verse osisID='Neh.10.26'>et Haia Hanam Anan </verse>
        <verse osisID='Neh.10.27'>Melluc Arem Baana </verse>
        <verse osisID='Neh.10.28'>et reliqui de populo sacerdotes Levitae ianitores et  cantores Nathinnei et omnes qui se separaverunt de populis  terrarum ad legem Dei uxores eorum filii eorum et filiae eorum </verse>
        <verse osisID='Neh.10.29'>omnis qui poterat sapere spondentes pro fratribus suis  optimates eorum et qui veniebant ad pollicendum et iurandum ut  ambularent in lege Dei quam dederat in manu Mosi servi Dei ut  facerent et custodirent universa mandata Domini Dei nostri et  iudicia eius et caerimonias eius </verse>
        <verse osisID='Neh.10.30'>et ut non daremus filias nostras populo terrae et filias  eorum non acciperemus filiis nostris </verse>
        <verse osisID='Neh.10.31'>populi quoque terrae qui inportant venalia et omnia ad  usum per diem sabbati ut vendant non accipiemus ab eis in  sabbato et in die sanctificata et dimittemus annum septimum et  exactionem universae manus </verse>
        <verse osisID='Neh.10.32'>et statuemus super nos praecepta ut demus tertiam partem  sicli per annum ad opus domus Dei nostri </verse>
        <verse osisID='Neh.10.33'>ad panes propositionis et ad sacrificium sempiternum et in  holocaustum sempiternum in sabbatis in kalendis in  sollemnitatibus et in sanctificatis et pro peccato ut exoretur  pro Israhel et in omnem usum domus Dei nostri </verse>
        <verse osisID='Neh.10.34'>sortes ergo misimus super oblatione lignorum inter  sacerdotes et Levitas et populos ut inferrentur in domum Dei  nostri per domos patrum nostrorum per tempora a temporibus anni  usque ad annum ut arderent super altare Domini Dei nostri sicut  scriptum est in lege Mosi </verse>
        <verse osisID='Neh.10.35'>et ut adferremus primogenita terrae nostrae et primitiva  universi fructus omnis ligni ab anno in annum in domo Domini </verse>
        <verse osisID='Neh.10.36'>et primitiva filiorum nostrorum et pecorum nostrorum sicut  scriptum est in lege et primitiva boum nostrorum et ovium  nostrarum ut offerrentur in domo Dei nostri sacerdotibus qui  ministrant in domo Dei nostri </verse>
        <verse osisID='Neh.10.37'>et primitias ciborum nostrorum et libaminum nostrorum et  poma omnis ligni vindemiae quoque et olei adferemus  sacerdotibus ad gazofilacium Dei nostri et decimam partem  terrae nostrae Levitis ipsi Levitae decimas accipient ex  omnibus civitatibus operum nostrorum </verse>
        <verse osisID='Neh.10.38'>erit autem sacerdos filius Aaron cum Levitis in decimis  Levitarum et Levitae offerent decimam partem decimae suae in  domum Dei nostri ad gazofilacium in domo thesauri </verse>
        <verse osisID='Neh.10.39'>ad gazofilacium enim deportabunt filii Israhel et filii  Levi primitias frumenti vini et olei et ibi erunt vasa  sanctificata et sacerdotes et cantores et ianitores et ministri  et non dimittemus domum Dei nostri </verse>
      </chapter>
      <chapter osisID='Neh.11'>
        <verse osisID='Neh.11.1'>habitaverunt autem principes populi in Hierusalem reliqua  vero plebs misit sortem ut tollerent unam partem de decem qui  habitaturi essent in Hierusalem in civitate sancta novem vero  partes in civitatibus </verse>
        <verse osisID='Neh.11.2'>benedixit autem populus omnibus viris qui se sponte  obtulerunt ut habitarent in Hierusalem </verse>
        <verse osisID='Neh.11.3'>hii sunt itaque principes provinciae qui habitaverunt in  Hierusalem et in civitatibus Iuda habitavit unusquisque in  possessione sua in urbibus suis Israhel sacerdotes Levitae  Nathinnei et filii servorum Salomonis </verse>
        <verse osisID='Neh.11.4'>et in Hierusalem habitaverunt de filiis Iuda et de filiis  Beniamin de filiis Iuda Athaias filius Aziam filii Zacchariae  filii Amariae filii Saphatia filii Malelehel de filiis Phares </verse>
        <verse osisID='Neh.11.5'>Imaasia filius Baruch filius Coloza filius Azia filius  Adaia filius Ioiarib filius Zacchariae filius Silonites </verse>
        <verse osisID='Neh.11.6'>omnes filii Phares qui habitaverunt in Hierusalem  quadringenti sexaginta octo viri fortes </verse>
        <verse osisID='Neh.11.7'>hii sunt autem filii Beniamin Sellum filius Mosollam filius  Ioed filius Phadaia filius Colaia filius Masia filius Ethehel  filius Isaia </verse>
        <verse osisID='Neh.11.8'>et post eum Gabbai Sellai nongenti viginti octo </verse>
        <verse osisID='Neh.11.9'>et Iohel filius Zechri praepositus eorum et Iuda filius  Sennua super civitatem secundus </verse>
        <verse osisID='Neh.11.10'>et de sacerdotibus Idaia filius Ioarib Iachin </verse>
        <verse osisID='Neh.11.11'>Saraia filius Elcia filius Mesollam filius Sadoc filius  Meraioth filius Ahitub princeps domus Dei </verse>
        <verse osisID='Neh.11.12'>et fratres eorum facientes opera templi octingenti viginti  duo et Adaia filius Ieroam filius Felelia filius Amsi filius  Zacchariae filius Phessur filius Melchiae </verse>
        <verse osisID='Neh.11.13'>et fratres eius principes patrum ducenti quadraginta duo  et Amassai filius Azrihel filius Aazi filius Mosollamoth filius  Emmer </verse>
        <verse osisID='Neh.11.14'>et fratres eorum potentes nimis centum viginti octo et  praepositus eorum Zabdihel filius potentium </verse>
        <verse osisID='Neh.11.15'>et de Levitis Sebenia filius Asob filius Azaricam filius  Asabia filius Boni </verse>
        <verse osisID='Neh.11.16'>et Sabathai et Iozabed super opera quae erant forinsecus  in domo Dei a principibus Levitarum </verse>
        <verse osisID='Neh.11.17'>et Mathania filius Micha filius Zebdaei filius Asaph  princeps ad laudandum et confitendum in oratione et Becbecia  secundus de fratribus eius et Abda filius Sammua filius Galal  filius Idithun </verse>
        <verse osisID='Neh.11.18'>omnes Levitae in civitate sancta ducenti octoginta  quattuor </verse>
        <verse osisID='Neh.11.19'>et ianitores Accob Telmon et fratres eorum qui  custodiebant ostia centum septuaginta duo </verse>
        <verse osisID='Neh.11.20'>et reliqui ex Israhel sacerdotes et Levitae in universis  civitatibus Iuda unusquisque in possessione sua </verse>
        <verse osisID='Neh.11.21'>et Nathinnei qui habitabant in Ofel et Siaha et Gaspha de  Nathinneis </verse>
        <verse osisID='Neh.11.22'>et episcopus Levitarum in Hierusalem Azzi filius Bani  filius Asabiae filius Matthaniae filius Michae de filiis Asaph  cantores in ministerio domus Dei </verse>
        <verse osisID='Neh.11.23'>praeceptum quippe regis super eos erat et ordo in  cantoribus per dies singulos </verse>
        <verse osisID='Neh.11.24'>et Fataia filius Mesezebel de filiis Zera filii Iuda in  manu regis iuxta omne verbum populi </verse>
        <verse osisID='Neh.11.25'>et in domibus per omnes regiones eorum de filiis Iuda  habitaverunt in Cariatharbe et in filiabus eius et in Dibon et  in filiabus eius et in Capsel et in viculis eius </verse>
        <verse osisID='Neh.11.26'>et in Iesue et in Molada et in Bethfaleth </verse>
        <verse osisID='Neh.11.27'>et in Asersual et in Bersabee et in filiabus eius </verse>
        <verse osisID='Neh.11.28'>et in Siceleg et in Mochona et in filiabus eius </verse>
        <verse osisID='Neh.11.29'>et in Ainremmon et in Sara et in Irimuth </verse>
        <verse osisID='Neh.11.30'>Zanoa Odollam et villis earum Lachis et regionibus eius  Azeca et filiabus eius et manserunt in Bersabee usque ad vallem  Ennom </verse>
        <verse osisID='Neh.11.31'>filii autem Beniamin a Geba Mechmas et Aia et Bethel et  filiabus eius </verse>
        <verse osisID='Neh.11.32'>Anathoth Nob Anania </verse>
        <verse osisID='Neh.11.33'>Asor Rama Getthaim </verse>
        <verse osisID='Neh.11.34'>Adid Seboim Neballa Loth </verse>
        <verse osisID='Neh.11.35'>et Ono valle Artificum </verse>
        <verse osisID='Neh.11.36'>et de Levitis partitiones Iuda et Beniamin </verse>
      </chapter>
      <chapter osisID='Neh.12'>
        <verse osisID='Neh.12.1'>hii autem sacerdotes et Levitae qui ascenderunt cum  Zorobabel filio Salathihel et Iosue Saraia Hieremias Ezra </verse>
        <verse osisID='Neh.12.2'>Amaria Melluch Attus </verse>
        <verse osisID='Neh.12.3'>Sechenia Reum Meremuth </verse>
        <verse osisID='Neh.12.4'>Addo Genthon Abia </verse>
        <verse osisID='Neh.12.5'>Miamin Madia Belga </verse>
        <verse osisID='Neh.12.6'>Semaia et Ioarib Idaia Sellum Amoc Elceia </verse>
        <verse osisID='Neh.12.7'>Idaia isti principes sacerdotum et fratres eorum in diebus  Iosue </verse>
        <verse osisID='Neh.12.8'>porro Levitae Iesua Bennui Cedmihel Sarabia Iuda Mathanias  super hymnos ipsi et fratres eorum </verse>
        <verse osisID='Neh.12.9'>et Becbecia atque et Hanni fratres eorum unusquisque in  officio suo </verse>
        <verse osisID='Neh.12.10'>Hiesue autem genuit Ioachim et Ioachim genuit Eliasib et  Eliasib genuit Ioiada </verse>
        <verse osisID='Neh.12.11'>et Ioiada genuit Ionathan et Ionathan genuit Ieddoa </verse>
        <verse osisID='Neh.12.12'>in diebus autem Ioachim erant sacerdotes principes  familiarum Saraiae Amaria Hieremiae Anania </verse>
        <verse osisID='Neh.12.13'>Ezrae Mosollam Amariae Iohanan </verse>
        <verse osisID='Neh.12.14'>Milico Ionathan Sebeniae Ioseph </verse>
        <verse osisID='Neh.12.15'>Arem Edna Maraioth Elci </verse>
        <verse osisID='Neh.12.16'>Addaiae Zaccharia Genthon Mosollam </verse>
        <verse osisID='Neh.12.17'>Abiae Zecheri Miamin et Moadiae Felti </verse>
        <verse osisID='Neh.12.18'>Belgae Sammua Semaiae Ionathan </verse>
        <verse osisID='Neh.12.19'>Ioiarib Matthanai Iadaiae Azzi </verse>
        <verse osisID='Neh.12.20'>Sellaiae Celai Amoc Eber </verse>
        <verse osisID='Neh.12.21'>Elciae Asebia Idaiae Nathanahel </verse>
        <verse osisID='Neh.12.22'>Levitae in diebus Eliasib et Ioiada et Ionan et Ieddoa  scripti principes familiarum et sacerdotes in regno Darii  Persae </verse>
        <verse osisID='Neh.12.23'>filii Levi principes familiarum scripti in libro verborum  dierum et usque ad dies Ionathan filii Eliasib </verse>
        <verse osisID='Neh.12.24'>et principes Levitarum Asebia Serebia et Iesue filius  Cedmihel et fratres eorum per vices suas ut laudarent et  confiterentur iuxta praeceptum David viri Dei et observarent  aeque per ordinem </verse>
        <verse osisID='Neh.12.25'>Matthania et Becbecia Obedia Mosollam Thelmon Accub  custodes portarum et vestibulorum ante portas </verse>
        <verse osisID='Neh.12.26'>hii in diebus Ioachim filii Iesue filii Iosedech et in  diebus Neemiae ducis et Ezrae sacerdotis scribaeque </verse>
        <verse osisID='Neh.12.27'>in dedicatione autem muri Hierusalem requisierunt Levitas  de omnibus locis suis ut adducerent eos in Hierusalem et  facerent dedicationem et laetitiam in actione gratiarum et in  cantico in cymbalis psalteriis et citharis </verse>
        <verse osisID='Neh.12.28'>congregati sunt ergo filii cantorum et de campestribus  circa Hierusalem et de villis Netuphati </verse>
        <verse osisID='Neh.12.29'>et de domo Galgal et de regionibus Geba et Azmaveth  quoniam villas aedificaverunt sibi cantores in circuitu  Hierusalem </verse>
        <verse osisID='Neh.12.30'>et mundati sunt sacerdotes et Levitae et mundaverunt  populum et portas et murum </verse>
        <verse osisID='Neh.12.31'>ascendere autem feci principes Iuda super murum et statui  duos choros laudantium magnos et ierunt ad dexteram super murum  ad portam Sterquilinii </verse>
        <verse osisID='Neh.12.32'>et ivit post eos Osaias et media pars principum Iuda </verse>
        <verse osisID='Neh.12.33'>et Azarias Ezras et Mosollam Iuda et Beniamin et Semeia et  Hieremia </verse>
        <verse osisID='Neh.12.34'>et de filiis sacerdotum in tubis Zaccharias filius  Ionathan filius Semeiae filius Mathaniae filius Michaiae filius  Zecchur filius Asaph </verse>
        <verse osisID='Neh.12.35'>et fratres eius Semeia et Azarel Malalai Galalai Maai  Nathanel et Iuda et Anani in vasis cantici David viri Dei et  Ezras scriba ante eos in porta Fontis </verse>
        <verse osisID='Neh.12.36'>et contra eos ascenderunt in gradibus civitatis David in  ascensu muri super domum David et usque ad portam Aquarum ad  orientem </verse>
        <verse osisID='Neh.12.37'>et chorus secundus gratias referentium ibat ex adverso et  ego post eum et media pars populi super murum et super turrem  Furnorum et usque ad murum latissimum </verse>
        <verse osisID='Neh.12.38'>et super portam Ephraim et super portam Antiquam et super  portam Piscium et turrem Ananehel et turrem Ema et usque ad  portam Gregis et steterunt in porta Custodiae </verse>
        <verse osisID='Neh.12.39'>steteruntque duo chori laudantium in domo Dei et ego et  dimidia pars magistratuum mecum </verse>
        <verse osisID='Neh.12.40'>et sacerdotes Eliachim Maasia Miniamin Michea Elioenai  Zaccharia Anania in tubis </verse>
        <verse osisID='Neh.12.41'>et Maasia et Semea et Eleazar et Azi et Iohanan et Melchia  et Elam et Ezer et clare cecinerunt cantores et Iezraia  praepositus </verse>
        <verse osisID='Neh.12.42'>et immolaverunt in die illa victimas magnas et laetati  sunt Deus enim laetificaverat eos laetitia magna sed et uxores  eorum et liberi gavisi sunt et audita est laetitia Hierusalem  procul </verse>
        <verse osisID='Neh.12.43'>recensuerunt quoque in die illa viros super gazofilacia  thesauri ad libamina et ad primitias et ad decimas ut  introferrent per eos principes civitatis in decore gratiarum  actionis sacerdotes et Levitas quia laetatus est Iuda in  sacerdotibus et Levitis adstantibus </verse>
        <verse osisID='Neh.12.44'>et custodierunt observationem Dei sui et observationem  expiationis et cantores et ianitores iuxta praeceptum David et  Salomonis filii eius </verse>
        <verse osisID='Neh.12.45'>quia in diebus David et Asaph ab exordio erant principes  constituti cantorum in carmine laudantium et confitentium Deo </verse>
        <verse osisID='Neh.12.46'>et omnis Israhel in diebus Zorobabel et in diebus Neemiae  dabat partes cantoribus et ianitoribus per dies singulos et  sanctificabant Levitas et Levitae sanctificabant filios Aaron </verse>
      </chapter>
      <chapter osisID='Neh.13'>
        <verse osisID='Neh.13.1'>in die autem illo lectum est in volumine Mosi audiente  populo et inventum est scriptum in eo quod non debeat introire  Ammanites et Moabites in ecclesiam Dei usque in aeternum </verse>
        <verse osisID='Neh.13.2'>eo quod non occurrerint filiis Israhel cum pane et aqua et  conduxerint adversum eum Balaam ad maledicendum ei et convertit  Deus noster maledictionem in benedictionem </verse>
        <verse osisID='Neh.13.3'>factum est autem cum audissent legem separaverunt omnem  alienigenam ab Israhel </verse>
        <verse osisID='Neh.13.4'>et super hoc erat Eliasib sacerdos qui fuerat positus in  gazofilacio domus Dei nostri et proximus Tobiae </verse>
        <verse osisID='Neh.13.5'>fecit ergo sibi gazofilacium grande et ibi erant ante eum  reponentes munera et tus et vasa et decimam frumenti et vini et  olei partes Levitarum et cantorum et ianitorum et primitias  sacerdotales </verse>
        <verse osisID='Neh.13.6'>in omnibus autem his non fui in Hierusalem quia in anno  tricesimo secundo Artarxersis regis Babylonis veni ad regem et  in fine dierum rogavi regem </verse>
        <verse osisID='Neh.13.7'>et veni in Hierusalem et intellexi malum quod fecerat  Eliasib Tobiae ut faceret ei thesaurum in vestibulis domus Dei </verse>
        <verse osisID='Neh.13.8'>et malum mihi visum est valde et proieci vasa domus Tobiae  foras de gazofilacio </verse>
        <verse osisID='Neh.13.9'>praecepique et mundaverunt gazofilacia et rettuli ibi vasa  domus Dei sacrificium et tus </verse>
        <verse osisID='Neh.13.10'>et cognovi quoniam partes Levitarum non fuissent datae et  fugisset unusquisque in regionem suam de Levitis et de  cantoribus et de his qui ministrabant </verse>
        <verse osisID='Neh.13.11'>et egi causam adversus magistratus et dixi quare  dereliquimus domum Dei et congregavi eos et feci stare in  stationibus suis </verse>
        <verse osisID='Neh.13.12'>et omnis Iuda adportabat decimam frumenti et vini et olei  in horrea </verse>
        <verse osisID='Neh.13.13'>et constituimus super horrea Selemiam sacerdotem et Sadoc  scribam et Phadaiam de Levitis et iuxta eos Anan filium Zacchur  filium Matthaniae quoniam fideles conprobati sunt et ipsis  creditae sunt partes fratrum suorum </verse>
        <verse osisID='Neh.13.14'>memento mei Deus meus pro hoc et ne deleas miserationes  meas quas feci in domo Dei mei et in caerimoniis eius </verse>
        <verse osisID='Neh.13.15'>in diebus illis vidi in Iuda calcabant torcularia in  sabbato portantes acervos et onerantes super asinos vinum et  uvas et ficus et omne onus et inferentes Hierusalem in die  sabbati et contestatus sum ut in die qua vendere liceret  venderent </verse>
        <verse osisID='Neh.13.16'>et Tyrii habitaverunt in ea inferentes pisces et omnia  venalia et vendebant in sabbatis filiis Iuda et in Hierusalem </verse>
        <verse osisID='Neh.13.17'>et obiurgavi optimates Iuda et dixi eis quae est res haec  mala quam vos facitis et profanatis diem sabbati </verse>
        <verse osisID='Neh.13.18'>numquid non haec fecerunt patres nostri et adduxit Deus  noster super nos omne malum hoc et super civitatem hanc et vos  additis iracundiam super Israhel violando sabbatum </verse>
        <verse osisID='Neh.13.19'>factum est itaque cum quievissent portae Hierusalem die  sabbati dixi et cluserunt ianuas et praecepi ut non aperirent  eas usque post sabbatum et de pueris meis constitui super  portas ut nullus inferret onus in die sabbati </verse>
        <verse osisID='Neh.13.20'>et manserunt negotiatores et vendentes universa venalia  foris Hierusalem semel et bis </verse>
        <verse osisID='Neh.13.21'>et contestatus sum eos et dixi eis quare manetis ex  adverso muri si secundo hoc feceritis manum mittam in vos  itaque ex tempore illo non venerunt in sabbato </verse>
        <verse osisID='Neh.13.22'>dixi quoque Levitis ut mundarentur et venirent ad  custodiendas portas et sanctificandum diem sabbati et pro hoc  ergo memento mei Deus meus et parce mihi secundum multitudinem  miserationum tuarum </verse>
        <verse osisID='Neh.13.23'>sed et in diebus illis vidi Iudaeos ducentes uxores  azotias ammanitidas et moabitidas </verse>
        <verse osisID='Neh.13.24'>et filii eorum ex media parte loquebantur azotice et  nesciebant loqui iudaice et loquebantur iuxta linguam populi et  populi </verse>
        <verse osisID='Neh.13.25'>et obiurgavi eos et maledixi et cecidi ex ipsis viros et  decalvavi eos et adiuravi in Deo ut non darent filias suas  filiis eorum et non acciperent de filiabus eorum filiis suis et  sibimet ipsis dicens </verse>
        <verse osisID='Neh.13.26'>numquid non in huiuscemodi re peccavit Salomon rex Israhel  et certe in gentibus multis non erat rex similis ei et dilectus  Deo suo erat et posuit eum Deus regem super omnem Israhel et  ipsum ergo ad peccatum duxerunt mulieres alienigenae </verse>
        <verse osisID='Neh.13.27'>numquid et nos inoboedientes faciemus omne malum grande  hoc ut praevaricemur in Deo nostro et ducamus uxores peregrinas </verse>
        <verse osisID='Neh.13.28'>de filiis autem Ioiada filii Eliasib sacerdotis magni  gener erat Sanaballat Horonitis quem fugavi a me </verse>
        <verse osisID='Neh.13.29'>recordare Domine Deus meus adversum eos qui polluunt  sacerdotium iusque sacerdotale et leviticum </verse>
        <verse osisID='Neh.13.30'>igitur mundavi eos ab omnibus alienigenis et constitui  ordines sacerdotum et Levitarum unumquemque in ministerio suo </verse>
        <verse osisID='Neh.13.31'>et in oblatione lignorum in temporibus constitutis et in  primitiis memento mei Deus meus in bonum</verse>
      </chapter>
    </div></osisText>
</osis>