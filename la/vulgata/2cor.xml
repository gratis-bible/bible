<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='Bible.Vulgata' xml:lang='la'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='Bible.Vulgata'>
        <title>Biblia Sacra Vulgata</title>
        <contributor>The Free Bible Group</contributor>
        <creator>NoName</creator>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>The Holy Bible</description>
        <publisher>The Free Bible Group</publisher>
        <type type='OSIS'>Bible</type>
        <identifier type='OSIS'>Bible.Vulgata</identifier>
        <source/>
        <language type='IETF'>la</language>
        <relation/>
        <coverage>provide the bible to the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='2Cor'>
      <chapter osisID='2Cor.1'>
        <verse osisID='2Cor.1.1'>Paulus apostolus Iesu Christi per voluntatem Dei et Timotheus frater ecclesiae Dei quae est Corinthi cum sanctis omnibus qui sunt in universa Achaia</verse>
        <verse osisID='2Cor.1.2'>gratia vobis et pax a Deo Patre nostro et Domino Iesu Christo</verse>
        <verse osisID='2Cor.1.3'>benedictus Deus et Pater Domini nostri Iesu Christi Pater misericordiarum et Deus totius consolationis</verse>
        <verse osisID='2Cor.1.4'>qui consolatur nos in omni tribulatione nostra ut possimus et ipsi consolari eos qui in omni pressura sunt per exhortationem qua exhortamur et ipsi a Deo</verse>
        <verse osisID='2Cor.1.5'>quoniam sicut abundant passiones Christi in nobis ita et per Christum abundat consolatio nostra</verse>
        <verse osisID='2Cor.1.6'>sive autem tribulamur pro vestra exhortatione et salute sive exhortamur pro vestra exhortatione quae operatur in tolerantia earundem passionum quas et nos patimur</verse>
        <verse osisID='2Cor.1.7'>et spes nostra firma pro vobis scientes quoniam sicut socii passionum estis sic eritis et consolationis</verse>
        <verse osisID='2Cor.1.8'>non enim volumus ignorare vos fratres de tribulatione nostra quae facta est in Asia quoniam supra modum gravati sumus supra virtutem ita ut taederet nos etiam vivere</verse>
        <verse osisID='2Cor.1.9'>sed ipsi in nobis ipsis responsum mortis habuimus ut non simus fidentes in nobis sed in Deo qui suscitat mortuos</verse>
        <verse osisID='2Cor.1.10'>qui de tantis periculis eripuit nos et eruet in quem speramus quoniam et adhuc eripiet</verse>
        <verse osisID='2Cor.1.11'>adiuvantibus et vobis in oratione pro nobis ut ex multis personis eius quae in nobis est donationis per multos gratiae agantur pro nobis</verse>
        <verse osisID='2Cor.1.12'>nam gloria nostra haec est testimonium conscientiae nostrae quod in simplicitate et sinceritate Dei et non in sapientia carnali sed in gratia Dei conversati sumus in mundo abundantius autem ad vos</verse>
        <verse osisID='2Cor.1.13'>non enim alia scribimus vobis quam quae legistis et cognoscitis spero autem quod usque in finem cognoscetis</verse>
        <verse osisID='2Cor.1.14'>sicut et cognovistis nos ex parte quia gloria vestra sumus sicut et vos nostra in die Domini nostri Iesu Christi</verse>
        <verse osisID='2Cor.1.15'>et hac confidentia volui prius venire ad vos ut secundam gratiam haberetis</verse>
        <verse osisID='2Cor.1.16'>et per vos transire in Macedoniam et iterum a Macedonia venire ad vos et a vobis deduci in Iudaeam</verse>
        <verse osisID='2Cor.1.17'>cum hoc ergo voluissem numquid levitate usus sum aut quae cogito secundum carnem cogito ut sit apud me est et non</verse>
        <verse osisID='2Cor.1.18'>fidelis autem Deus quia sermo noster qui fit apud vos non est in illo est et non</verse>
        <verse osisID='2Cor.1.19'>Dei enim Filius Iesus Christus qui in vobis per nos praedicatus est per me et Silvanum et Timotheum non fuit est et non sed est in illo fuit</verse>
        <verse osisID='2Cor.1.20'>quotquot enim promissiones Dei sunt in illo est ideo et per ipsum amen Deo ad gloriam nostram</verse>
        <verse osisID='2Cor.1.21'>qui autem confirmat nos vobiscum in Christum et qui unxit nos Deus</verse>
        <verse osisID='2Cor.1.22'>et qui signavit nos et dedit pignus Spiritus in cordibus nostris</verse>
        <verse osisID='2Cor.1.23'>ego autem testem Deum invoco in animam meam quod parcens vobis non veni ultra Corinthum</verse>
        <verse osisID='2Cor.1.24'>non quia dominamur fidei vestrae sed adiutores sumus gaudii vestri nam fide stetistis</verse>
      </chapter>
      <chapter osisID='2Cor.2'>
        <verse osisID='2Cor.2.1'>statui autem hoc ipse apud me ne iterum in tristitia venirem ad vos</verse>
        <verse osisID='2Cor.2.2'>si enim ego contristo vos et quis est qui me laetificet nisi qui contristatur ex me</verse>
        <verse osisID='2Cor.2.3'>et hoc ipsum scripsi ut non cum venero tristitiam super tristitiam habeam de quibus oportuerat me gaudere confidens in omnibus vobis quia meum gaudium omnium vestrum est</verse>
        <verse osisID='2Cor.2.4'>nam ex multa tribulatione et angustia cordis scripsi vobis per multas lacrimas non ut contristemini sed ut sciatis quam caritatem habeo abundantius in vobis</verse>
        <verse osisID='2Cor.2.5'>si quis autem contristavit non me contristavit sed ex parte ut non onerem omnes vos</verse>
        <verse osisID='2Cor.2.6'>sufficit illi qui eiusmodi est obiurgatio haec quae fit a pluribus</verse>
        <verse osisID='2Cor.2.7'>ita ut e contra magis donetis et consolemini ne forte abundantiori tristitia absorbeatur qui eiusmodi est</verse>
        <verse osisID='2Cor.2.8'>propter quod obsecro vos ut confirmetis in illum caritatem</verse>
        <verse osisID='2Cor.2.9'>ideo enim et scripsi ut cognoscam experimentum vestrum an in omnibus oboedientes sitis</verse>
        <verse osisID='2Cor.2.10'>cui autem aliquid donatis et ego nam et ego quod donavi si quid donavi propter vos in persona Christi</verse>
        <verse osisID='2Cor.2.11'>ut non circumveniamur a Satana non enim ignoramus cogitationes eius</verse>
        <verse osisID='2Cor.2.12'>cum venissem autem Troadem propter evangelium Christi et ostium mihi apertum esset in Domino</verse>
        <verse osisID='2Cor.2.13'>non habui requiem spiritui meo eo quod non invenerim Titum fratrem meum sed valefaciens eis profectus sum in Macedoniam</verse>
        <verse osisID='2Cor.2.14'>Deo autem gratias qui semper triumphat nos in Christo Iesu et odorem notitiae suae manifestat per nos in omni loco</verse>
        <verse osisID='2Cor.2.15'>quia Christi bonus odor sumus Deo in his qui salvi fiunt et in his qui pereunt</verse>
        <verse osisID='2Cor.2.16'>aliis quidem odor mortis in mortem aliis autem odor vitae in vitam et ad haec quis tam idoneus</verse>
        <verse osisID='2Cor.2.17'>non enim sumus sicut plurimi adulterantes verbum Dei sed ex sinceritate sed sicut ex Deo coram Deo in Christo loquimur</verse>
      </chapter>
      <chapter osisID='2Cor.3'>
        <verse osisID='2Cor.3.1'>incipimus iterum nosmet ipsos commendare aut numquid egemus sicut quidam commendaticiis epistulis ad vos aut ex vobis</verse>
        <verse osisID='2Cor.3.2'>epistula nostra vos estis scripta in cordibus nostris quae scitur et legitur ab omnibus hominibus</verse>
        <verse osisID='2Cor.3.3'>manifestati quoniam epistula estis Christi ministrata a nobis et scripta non atramento sed Spiritu Dei vivi non in tabulis lapideis sed in tabulis cordis carnalibus</verse>
        <verse osisID='2Cor.3.4'>fiduciam autem talem habemus per Christum ad Deum</verse>
        <verse osisID='2Cor.3.5'>non quod sufficientes simus cogitare aliquid a nobis quasi ex nobis sed sufficientia nostra ex Deo est</verse>
        <verse osisID='2Cor.3.6'>qui et idoneos nos fecit ministros novi testamenti non litterae sed Spiritus littera enim occidit Spiritus autem vivificat</verse>
        <verse osisID='2Cor.3.7'>quod si ministratio mortis litteris deformata in lapidibus fuit in gloria ita ut non possent intendere filii Israhel in faciem Mosi propter gloriam vultus eius quae evacuatur</verse>
        <verse osisID='2Cor.3.8'>quomodo non magis ministratio Spiritus erit in gloria</verse>
        <verse osisID='2Cor.3.9'>nam si ministratio damnationis gloria est multo magis abundat ministerium iustitiae in gloria</verse>
        <verse osisID='2Cor.3.10'>nam nec glorificatum est quod claruit in hac parte propter excellentem gloriam</verse>
        <verse osisID='2Cor.3.11'>si enim quod evacuatur per gloriam est multo magis quod manet in gloria est</verse>
        <verse osisID='2Cor.3.12'>habentes igitur talem spem multa fiducia utimur</verse>
        <verse osisID='2Cor.3.13'>et non sicut Moses ponebat velamen super faciem suam ut non intenderent filii Israhel in faciem eius quod evacuatur</verse>
        <verse osisID='2Cor.3.14'>sed obtusi sunt sensus eorum usque in hodiernum enim diem id ipsum velamen in lectione veteris testamenti manet non revelatum quoniam in Christo evacuatur</verse>
        <verse osisID='2Cor.3.15'>sed usque in hodiernum diem cum legitur Moses velamen est positum super cor eorum</verse>
        <verse osisID='2Cor.3.16'>cum autem conversus fuerit ad Deum aufertur velamen</verse>
        <verse osisID='2Cor.3.17'>Dominus autem Spiritus est ubi autem Spiritus Domini ibi libertas</verse>
        <verse osisID='2Cor.3.18'>nos vero omnes revelata facie gloriam Domini speculantes in eandem imaginem transformamur a claritate in claritatem tamquam a Domini Spiritu</verse>
      </chapter>
      <chapter osisID='2Cor.4'>
        <verse osisID='2Cor.4.1'>ideo habentes hanc ministrationem iuxta quod misericordiam consecuti sumus non deficimus</verse>
        <verse osisID='2Cor.4.2'>sed abdicamus occulta dedecoris non ambulantes in astutia neque adulterantes verbum Dei sed in manifestatione veritatis commendantes nosmet ipsos ad omnem conscientiam hominum coram Deo</verse>
        <verse osisID='2Cor.4.3'>quod si etiam opertum est evangelium nostrum in his qui pereunt est opertum</verse>
        <verse osisID='2Cor.4.4'>in quibus deus huius saeculi excaecavit mentes infidelium ut non fulgeat inluminatio evangelii gloriae Christi qui est imago Dei</verse>
        <verse osisID='2Cor.4.5'>non enim nosmet ipsos praedicamus sed Iesum Christum Dominum nos autem servos vestros per Iesum</verse>
        <verse osisID='2Cor.4.6'>quoniam Deus qui dixit de tenebris lucem splendescere qui inluxit in cordibus nostris ad inluminationem scientiae claritatis Dei in facie Christi Iesu</verse>
        <verse osisID='2Cor.4.7'>habemus autem thesaurum istum in vasis fictilibus ut sublimitas sit virtutis Dei et non ex nobis</verse>
        <verse osisID='2Cor.4.8'>in omnibus tribulationem patimur sed non angustiamur aporiamur sed non destituimur</verse>
        <verse osisID='2Cor.4.9'>persecutionem patimur sed non derelinquimur deicimur sed non perimus</verse>
        <verse osisID='2Cor.4.10'>semper mortificationem Iesu in corpore nostro circumferentes ut et vita Iesu in corporibus nostris manifestetur</verse>
        <verse osisID='2Cor.4.11'>semper enim nos qui vivimus in mortem tradimur propter Iesum ut et vita Iesu manifestetur in carne nostra mortali</verse>
        <verse osisID='2Cor.4.12'>ergo mors in nobis operatur vita autem in vobis</verse>
        <verse osisID='2Cor.4.13'>habentes autem eundem spiritum fidei sicut scriptum est credidi propter quod locutus sum et nos credimus propter quod et loquimur</verse>
        <verse osisID='2Cor.4.14'>scientes quoniam qui suscitavit Iesum et nos cum Iesu suscitabit et constituet vobiscum</verse>
        <verse osisID='2Cor.4.15'>omnia enim propter vos ut gratia abundans per multos gratiarum actione abundet in gloriam Dei</verse>
        <verse osisID='2Cor.4.16'>propter quod non deficimus sed licet is qui foris est noster homo corrumpitur tamen is qui intus est renovatur de die in diem</verse>
        <verse osisID='2Cor.4.17'>id enim quod in praesenti est momentaneum et leve tribulationis nostrae supra modum in sublimitatem aeternum gloriae pondus operatur nobis</verse>
        <verse osisID='2Cor.4.18'>non contemplantibus nobis quae videntur sed quae non videntur quae enim videntur temporalia sunt quae autem non videntur aeterna sunt</verse>
      </chapter>
      <chapter osisID='2Cor.5'>
        <verse osisID='2Cor.5.1'>scimus enim quoniam si terrestris domus nostra huius habitationis dissolvatur quod aedificationem ex Deo habeamus domum non manufactam aeternam in caelis</verse>
        <verse osisID='2Cor.5.2'>nam et in hoc ingemescimus habitationem nostram quae de caelo est superindui cupientes</verse>
        <verse osisID='2Cor.5.3'>si tamen vestiti non nudi inveniamur</verse>
        <verse osisID='2Cor.5.4'>nam et qui sumus in tabernaculo ingemescimus gravati eo quod nolumus expoliari sed supervestiri ut absorbeatur quod mortale est a vita</verse>
        <verse osisID='2Cor.5.5'>qui autem efficit nos in hoc ipsum Deus qui dedit nobis pignus Spiritus</verse>
        <verse osisID='2Cor.5.6'>audentes igitur semper et scientes quoniam dum sumus in corpore peregrinamur a Domino</verse>
        <verse osisID='2Cor.5.7'>per fidem enim ambulamus et non per speciem</verse>
        <verse osisID='2Cor.5.8'>audemus autem et bonam voluntatem habemus magis peregrinari a corpore et praesentes esse ad Deum</verse>
        <verse osisID='2Cor.5.9'>et ideo contendimus sive absentes sive praesentes placere illi</verse>
        <verse osisID='2Cor.5.10'>omnes enim nos manifestari oportet ante tribunal Christi ut referat unusquisque propria corporis prout gessit sive bonum sive malum</verse>
        <verse osisID='2Cor.5.11'>scientes ergo timorem Domini hominibus suademus Deo autem manifesti sumus spero autem et in conscientiis vestris manifestos nos esse</verse>
        <verse osisID='2Cor.5.12'>non iterum nos commendamus vobis sed occasionem damus vobis gloriandi pro nobis ut habeatis ad eos qui in facie gloriantur et non in corde</verse>
        <verse osisID='2Cor.5.13'>sive enim mente excedimus Deo sive sobrii sumus vobis</verse>
        <verse osisID='2Cor.5.14'>caritas enim Christi urget nos aestimantes hoc quoniam si unus pro omnibus mortuus est ergo omnes mortui sunt</verse>
        <verse osisID='2Cor.5.15'>et pro omnibus mortuus est ut et qui vivunt iam non sibi vivant sed ei qui pro ipsis mortuus est et resurrexit</verse>
        <verse osisID='2Cor.5.16'>itaque nos ex hoc neminem novimus secundum carnem et si cognovimus secundum carnem Christum sed nunc iam non novimus</verse>
        <verse osisID='2Cor.5.17'>si qua ergo in Christo nova creatura vetera transierunt ecce facta sunt nova</verse>
        <verse osisID='2Cor.5.18'>omnia autem ex Deo qui reconciliavit nos sibi per Christum et dedit nobis ministerium reconciliationis</verse>
        <verse osisID='2Cor.5.19'>quoniam quidem Deus erat in Christo mundum reconcilians sibi non reputans illis delicta ipsorum et posuit in nobis verbum reconciliationis</verse>
        <verse osisID='2Cor.5.20'>pro Christo ergo legationem fungimur tamquam Deo exhortante per nos obsecramus pro Christo reconciliamini Deo</verse>
        <verse osisID='2Cor.5.21'>eum qui non noverat peccatum pro nobis peccatum fecit ut nos efficeremur iustitia Dei in ipso</verse>
      </chapter>
      <chapter osisID='2Cor.6'>
        <verse osisID='2Cor.6.1'>adiuvantes autem et exhortamur ne in vacuum gratiam Dei recipiatis</verse>
        <verse osisID='2Cor.6.2'>ait enim tempore accepto exaudivi te et in die salutis adiuvavi te ecce nunc tempus acceptabile ecce nunc dies salutis</verse>
        <verse osisID='2Cor.6.3'>nemini dantes ullam offensionem ut non vituperetur ministerium</verse>
        <verse osisID='2Cor.6.4'>sed in omnibus exhibeamus nosmet ipsos sicut Dei ministros in multa patientia in tribulationibus in necessitatibus in angustiis</verse>
        <verse osisID='2Cor.6.5'>in plagis in carceribus in seditionibus in laboribus in vigiliis in ieiuniis</verse>
        <verse osisID='2Cor.6.6'>in castitate in scientia in longanimitate in suavitate in Spiritu Sancto in caritate non ficta</verse>
        <verse osisID='2Cor.6.7'>in verbo veritatis in virtute Dei per arma iustitiae a dextris et sinistris</verse>
        <verse osisID='2Cor.6.8'>per gloriam et ignobilitatem per infamiam et bonam famam ut seductores et veraces sicut qui ignoti et cogniti</verse>
        <verse osisID='2Cor.6.9'>quasi morientes et ecce vivimus ut castigati et non mortificati</verse>
        <verse osisID='2Cor.6.10'>quasi tristes semper autem gaudentes sicut egentes multos autem locupletantes tamquam nihil habentes et omnia possidentes</verse>
        <verse osisID='2Cor.6.11'>os nostrum patet ad vos o Corinthii cor nostrum dilatatum est</verse>
        <verse osisID='2Cor.6.12'>non angustiamini in nobis angustiamini autem in visceribus vestris</verse>
        <verse osisID='2Cor.6.13'>eandem autem habentes remunerationem tamquam filiis dico dilatamini et vos</verse>
        <verse osisID='2Cor.6.14'>nolite iugum ducere cum infidelibus quae enim participatio iustitiae cum iniquitate aut quae societas luci ad tenebras</verse>
        <verse osisID='2Cor.6.15'>quae autem conventio Christi ad Belial aut quae pars fideli cum infidele</verse>
        <verse osisID='2Cor.6.16'>qui autem consensus templo Dei cum idolis vos enim estis templum Dei vivi sicut dicit Deus quoniam inhabitabo in illis et inambulabo et ero illorum Deus et ipsi erunt mihi populus</verse>
        <verse osisID='2Cor.6.17'>propter quod exite de medio eorum et separamini dicit Dominus et inmundum ne tetigeritis</verse>
        <verse osisID='2Cor.6.18'>et ego recipiam vos et ero vobis in patrem et vos eritis mihi in filios et filias dicit Dominus omnipotens</verse>
      </chapter>
      <chapter osisID='2Cor.7'>
        <verse osisID='2Cor.7.1'>has igitur habentes promissiones carissimi mundemus nos ab omni inquinamento carnis et spiritus perficientes sanctificationem in timore Dei</verse>
        <verse osisID='2Cor.7.2'>capite nos neminem laesimus neminem corrupimus neminem circumvenimus</verse>
        <verse osisID='2Cor.7.3'>non ad condemnationem dico praedixi enim quod in cordibus nostris estis ad conmoriendum et ad convivendum</verse>
        <verse osisID='2Cor.7.4'>multa mihi fiducia est apud vos multa mihi gloriatio pro vobis repletus sum consolatione superabundo gaudio in omni tribulatione nostra</verse>
        <verse osisID='2Cor.7.5'>nam et cum venissemus Macedoniam nullam requiem habuit caro nostra sed omnem tribulationem passi foris pugnae intus timores</verse>
        <verse osisID='2Cor.7.6'>sed qui consolatur humiles consolatus est nos Deus in adventu Titi</verse>
        <verse osisID='2Cor.7.7'>non solum autem in adventu eius sed etiam in solacio quo consolatus est in vobis referens nobis vestrum desiderium vestrum fletum vestram aemulationem pro me ita ut magis gauderem</verse>
        <verse osisID='2Cor.7.8'>quoniam et si contristavi vos in epistula non me paenitet et si paeniteret videns quod epistula illa et si ad horam vos contristavit</verse>
        <verse osisID='2Cor.7.9'>nunc gaudeo non quia contristati estis sed quia contristati estis ad paenitentiam contristati enim estis secundum Deum ut in nullo detrimentum patiamini ex nobis</verse>
        <verse osisID='2Cor.7.10'>quae enim secundum Deum tristitia est paenitentiam in salutem stabilem operatur saeculi autem tristitia mortem operatur</verse>
        <verse osisID='2Cor.7.11'>ecce enim hoc ipsum secundum Deum contristari vos quantam in vobis operatur sollicitudinem sed defensionem sed indignationem sed timorem sed desiderium sed aemulationem sed vindictam in omnibus exhibuistis vos incontaminatos esse negotio</verse>
        <verse osisID='2Cor.7.12'>igitur et si scripsi vobis non propter eum qui fecit iniuriam nec propter eum qui passus est sed ad manifestandam sollicitudinem nostram quam pro vobis habemus ad vos coram Deo</verse>
        <verse osisID='2Cor.7.13'>ideo consolati sumus in consolatione autem nostra abundantius magis gavisi sumus super gaudium Titi quia refectus est spiritus eius ab omnibus vobis</verse>
        <verse osisID='2Cor.7.14'>et si quid apud illum de vobis gloriatus sum non sum confusus sed sicut omnia vobis in veritate locuti sumus ita et gloriatio nostra quae fuit ad Titum veritas facta est</verse>
        <verse osisID='2Cor.7.15'>et viscera eius abundantius in vos sunt reminiscentis omnium vestrum oboedientiam quomodo cum timore et tremore excepistis eum</verse>
        <verse osisID='2Cor.7.16'>gaudeo quod in omnibus confido in vobis</verse>
      </chapter>
      <chapter osisID='2Cor.8'>
        <verse osisID='2Cor.8.1'>notam autem facimus vobis fratres gratiam Dei quae data est in ecclesiis Macedoniae</verse>
        <verse osisID='2Cor.8.2'>quod in multo experimento tribulationis abundantia gaudii ipsorum et altissima paupertas eorum abundavit in divitias simplicitatis eorum</verse>
        <verse osisID='2Cor.8.3'>quia secundum virtutem testimonium illis reddo et supra virtutem voluntarii fuerunt</verse>
        <verse osisID='2Cor.8.4'>cum multa exhortatione obsecrantes nos gratiam et communicationem ministerii quod fit in sanctos</verse>
        <verse osisID='2Cor.8.5'>et non sicut speravimus sed semet ipsos dederunt primum Domino deinde nobis per voluntatem Dei</verse>
        <verse osisID='2Cor.8.6'>ita ut rogaremus Titum ut quemadmodum coepit ita et perficiat in vos etiam gratiam istam</verse>
        <verse osisID='2Cor.8.7'>sed sicut in omnibus abundatis fide et sermone et scientia et omni sollicitudine et caritate vestra in nos ut et in hac gratia abundetis</verse>
        <verse osisID='2Cor.8.8'>non quasi imperans dico sed per aliorum sollicitudinem etiam vestrae caritatis ingenitum bonum conprobans</verse>
        <verse osisID='2Cor.8.9'>scitis enim gratiam Domini nostri Iesu Christi quoniam propter vos egenus factus est cum esset dives ut illius inopia vos divites essetis</verse>
        <verse osisID='2Cor.8.10'>et consilium in hoc do hoc enim vobis utile est qui non solum facere sed et velle coepistis ab anno priore</verse>
        <verse osisID='2Cor.8.11'>nunc vero et facto perficite ut quemadmodum promptus est animus voluntatis ita sit et perficiendi ex eo quod habetis</verse>
        <verse osisID='2Cor.8.12'>si enim voluntas prompta est secundum id quod habet accepta est non secundum quod non habet</verse>
        <verse osisID='2Cor.8.13'>non enim ut aliis sit remissio vobis autem tribulatio sed ex aequalitate</verse>
        <verse osisID='2Cor.8.14'>in praesenti tempore vestra abundantia illorum inopiam suppleat ut et illorum abundantia vestrae inopiae sit supplementum ut fiat aequalitas sicut scriptum est</verse>
        <verse osisID='2Cor.8.15'>qui multum non abundavit et qui modicum non minoravit</verse>
        <verse osisID='2Cor.8.16'>gratias autem Deo qui dedit eandem sollicitudinem pro vobis in corde Titi</verse>
        <verse osisID='2Cor.8.17'>quoniam exhortationem quidem suscepit sed cum sollicitior esset sua voluntate profectus est ad vos</verse>
        <verse osisID='2Cor.8.18'>misimus etiam cum illo fratrem cuius laus est in evangelio per omnes ecclesias</verse>
        <verse osisID='2Cor.8.19'>non solum autem sed et ordinatus ab ecclesiis comes peregrinationis nostrae in hac gratia quae ministratur a nobis ad Domini gloriam et destinatam voluntatem nostram</verse>
        <verse osisID='2Cor.8.20'>devitantes hoc ne quis nos vituperet in hac plenitudine quae ministratur a nobis</verse>
        <verse osisID='2Cor.8.21'>providemus enim bona non solum coram Deo sed etiam coram hominibus</verse>
        <verse osisID='2Cor.8.22'>misimus autem cum illis et fratrem nostrum quem probavimus in multis saepe sollicitum esse nunc autem multo sollicitiorem confidentia multa in vos</verse>
        <verse osisID='2Cor.8.23'>sive pro Tito qui est socius meus et in vos adiutor sive fratres nostri apostoli ecclesiarum gloriae Christi</verse>
        <verse osisID='2Cor.8.24'>ostensionem ergo quae est caritatis vestrae et nostrae gloriae pro vobis in illos ostendite in faciem ecclesiarum</verse>
      </chapter>
      <chapter osisID='2Cor.9'>
        <verse osisID='2Cor.9.1'>nam de ministerio quod fit in sanctos ex abundanti est mihi scribere vobis</verse>
        <verse osisID='2Cor.9.2'>scio enim promptum animum vestrum pro quo de vobis glorior apud Macedonas quoniam Achaia parata est ab anno praeterito et vestra aemulatio provocavit plurimos</verse>
        <verse osisID='2Cor.9.3'>misi autem fratres ut ne quod gloriamur de vobis evacuetur in hac parte ut quemadmodum dixi parati sitis</verse>
        <verse osisID='2Cor.9.4'>ne cum venerint mecum Macedones et invenerint vos inparatos erubescamus nos ut non dicamus vos in hac substantia</verse>
        <verse osisID='2Cor.9.5'>necessarium ergo existimavi rogare fratres ut praeveniant ad vos et praeparent repromissam benedictionem hanc paratam esse sic quasi benedictionem non quasi avaritiam</verse>
        <verse osisID='2Cor.9.6'>hoc autem qui parce seminat parce et metet et qui seminat in benedictionibus de benedictionibus et metet</verse>
        <verse osisID='2Cor.9.7'>unusquisque prout destinavit corde suo non ex tristitia aut ex necessitate hilarem enim datorem diligit Deus</verse>
        <verse osisID='2Cor.9.8'>potens est autem Deus omnem gratiam abundare facere in vobis ut in omnibus semper omnem sufficientiam habentes abundetis in omne opus bonum</verse>
        <verse osisID='2Cor.9.9'>sicut scriptum est dispersit dedit pauperibus iustitia eius manet in aeternum</verse>
        <verse osisID='2Cor.9.10'>qui autem administrat semen seminanti et panem ad manducandum praestabit et multiplicabit semen vestrum et augebit incrementa frugum iustitiae vestrae</verse>
        <verse osisID='2Cor.9.11'>ut in omnibus locupletati abundetis in omnem simplicitatem quae operatur per nos gratiarum actionem Deo</verse>
        <verse osisID='2Cor.9.12'>quoniam ministerium huius officii non solum supplet ea quae desunt sanctis sed etiam abundat per multas gratiarum actiones in Domino</verse>
        <verse osisID='2Cor.9.13'>per probationem ministerii huius glorificantes Deum in oboedientia confessionis vestrae in evangelium Christi et simplicitate communicationis in illos et in omnes</verse>
        <verse osisID='2Cor.9.14'>et ipsorum obsecratione pro vobis desiderantium vos propter eminentem gratiam Dei in vobis</verse>
        <verse osisID='2Cor.9.15'>gratias Deo super inenarrabili dono eius</verse>
      </chapter>
      <chapter osisID='2Cor.10'>
        <verse osisID='2Cor.10.1'>ipse autem ego Paulus obsecro vos per mansuetudinem et modestiam Christi qui in facie quidem humilis inter vos absens autem confido in vobis</verse>
        <verse osisID='2Cor.10.2'>rogo autem ne praesens audeam per eam confidentiam qua existimo audere in quosdam qui arbitrantur nos tamquam secundum carnem ambulemus</verse>
        <verse osisID='2Cor.10.3'>in carne enim ambulantes non secundum carnem militamus</verse>
        <verse osisID='2Cor.10.4'>nam arma militiae nostrae non carnalia sed potentia Deo ad destructionem munitionum consilia destruentes</verse>
        <verse osisID='2Cor.10.5'>et omnem altitudinem extollentem se adversus scientiam Dei et in captivitatem redigentes omnem intellectum in obsequium Christi</verse>
        <verse osisID='2Cor.10.6'>et in promptu habentes ulcisci omnem inoboedientiam cum impleta fuerit vestra oboedientia</verse>
        <verse osisID='2Cor.10.7'>quae secundum faciem sunt videte si quis confidit sibi Christi se esse hoc cogitet iterum apud se quia sicut ipse Christi est ita et nos</verse>
        <verse osisID='2Cor.10.8'>nam et si amplius aliquid gloriatus fuero de potestate nostra quam dedit Dominus in aedificationem et non in destructionem vestram non erubescam</verse>
        <verse osisID='2Cor.10.9'>ut autem non existimer tamquam terrere vos per epistulas</verse>
        <verse osisID='2Cor.10.10'>quoniam quidem epistulae inquiunt graves sunt et fortes praesentia autem corporis infirma et sermo contemptibilis</verse>
        <verse osisID='2Cor.10.11'>hoc cogitet qui eiusmodi est quia quales sumus verbo per epistulas absentes tales et praesentes in facto</verse>
        <verse osisID='2Cor.10.12'>non enim audemus inserere aut conparare nos quibusdam qui se ipsos commendant sed ipsi in nobis nosmet ipsos metientes et conparantes nosmet ipsos nobis</verse>
        <verse osisID='2Cor.10.13'>nos autem non in inmensum gloriabimur sed secundum mensuram regulae quam mensus est nobis Deus mensuram pertingendi usque ad vos</verse>
        <verse osisID='2Cor.10.14'>non enim quasi non pertingentes ad vos superextendimus nos usque ad vos enim pervenimus in evangelio Christi</verse>
        <verse osisID='2Cor.10.15'>non in inmensum gloriantes in alienis laboribus spem autem habentes crescentis fidei vestrae in vobis magnificari secundum regulam nostram in abundantiam</verse>
        <verse osisID='2Cor.10.16'>etiam in illa quae ultra vos sunt evangelizare non in aliena regula in his quae praeparata sunt gloriari</verse>
        <verse osisID='2Cor.10.17'>qui autem gloriatur in Domino glorietur</verse>
        <verse osisID='2Cor.10.18'>non enim qui se ipsum commendat ille probatus est sed quem Dominus commendat</verse>
      </chapter>
      <chapter osisID='2Cor.11'>
        <verse osisID='2Cor.11.1'>utinam sustineretis modicum quid insipientiae meae sed et subportate me</verse>
        <verse osisID='2Cor.11.2'>aemulor enim vos Dei aemulatione despondi enim vos uni viro virginem castam exhibere Christo</verse>
        <verse osisID='2Cor.11.3'>timeo autem ne sicut serpens Evam seduxit astutia sua ita corrumpantur sensus vestri et excidant a simplicitate quae est in Christo</verse>
        <verse osisID='2Cor.11.4'>nam si is qui venit alium Christum praedicat quem non praedicavimus aut alium spiritum accipitis quem non accepistis aut aliud evangelium quod non recepistis recte pateremini</verse>
        <verse osisID='2Cor.11.5'>existimo enim nihil me minus fecisse magnis apostolis</verse>
        <verse osisID='2Cor.11.6'>et si inperitus sermone sed non scientia in omnibus autem manifestatus sum vobis</verse>
        <verse osisID='2Cor.11.7'>aut numquid peccatum feci me ipsum humilians ut vos exaltemini quoniam gratis evangelium Dei evangelizavi vobis</verse>
        <verse osisID='2Cor.11.8'>alias ecclesias expoliavi accipiens stipendium ad ministerium vestrum</verse>
        <verse osisID='2Cor.11.9'>et cum essem apud vos et egerem nulli onerosus fui nam quod mihi deerat suppleverunt fratres qui venerunt a Macedonia et in omnibus sine onere me vobis servavi et servabo</verse>
        <verse osisID='2Cor.11.10'>est veritas Christi in me quoniam haec gloria non infringetur in me in regionibus Achaiae</verse>
        <verse osisID='2Cor.11.11'>quare quia non diligo vos Deus scit</verse>
        <verse osisID='2Cor.11.12'>quod autem facio et faciam ut amputem occasionem eorum qui volunt occasionem ut in quo gloriantur inveniantur sicut et nos</verse>
        <verse osisID='2Cor.11.13'>nam eiusmodi pseudoapostoli operarii subdoli transfigurantes se in apostolos Christi</verse>
        <verse osisID='2Cor.11.14'>et non mirum ipse enim Satanas transfigurat se in angelum lucis</verse>
        <verse osisID='2Cor.11.15'>non est ergo magnum si ministri eius transfigurentur velut ministri iustitiae quorum finis erit secundum opera ipsorum</verse>
        <verse osisID='2Cor.11.16'>iterum dico ne quis me putet insipientem alioquin velut insipientem accipite me ut et ego modicum quid glorier</verse>
        <verse osisID='2Cor.11.17'>quod loquor non loquor secundum Dominum sed quasi in insipientia in hac substantia gloriae</verse>
        <verse osisID='2Cor.11.18'>quoniam multi gloriantur secundum carnem et ego gloriabor</verse>
        <verse osisID='2Cor.11.19'>libenter enim suffertis insipientes cum sitis ipsi sapientes</verse>
        <verse osisID='2Cor.11.20'>sustinetis enim si quis vos in servitutem redigit si quis devorat si quis accipit si quis extollitur si quis in faciem vos caedit</verse>
        <verse osisID='2Cor.11.21'>secundum ignobilitatem dico quasi nos infirmi fuerimus in quo quis audet in insipientia dico audeo et ego</verse>
        <verse osisID='2Cor.11.22'>Hebraei sunt et ego Israhelitae sunt et ego semen Abrahae sunt et ego</verse>
        <verse osisID='2Cor.11.23'>ministri Christi sunt minus sapiens dico plus ego in laboribus plurimis in carceribus abundantius in plagis supra modum in mortibus frequenter</verse>
        <verse osisID='2Cor.11.24'>a Iudaeis quinquies quadragenas una minus accepi</verse>
        <verse osisID='2Cor.11.25'>ter virgis caesus sum semel lapidatus sum ter naufragium feci nocte et die in profundo maris fui</verse>
        <verse osisID='2Cor.11.26'>in itineribus saepe periculis fluminum periculis latronum periculis ex genere periculis ex gentibus periculis in civitate periculis in solitudine periculis in mari periculis in falsis fratribus</verse>
        <verse osisID='2Cor.11.27'>in labore et aerumna in vigiliis multis in fame et siti in ieiuniis multis in frigore et nuditate</verse>
        <verse osisID='2Cor.11.28'>praeter illa quae extrinsecus sunt instantia mea cotidiana sollicitudo omnium ecclesiarum</verse>
        <verse osisID='2Cor.11.29'>quis infirmatur et non infirmor quis scandalizatur et ego non uror</verse>
        <verse osisID='2Cor.11.30'>si gloriari oportet quae infirmitatis meae sunt gloriabor</verse>
        <verse osisID='2Cor.11.31'>Deus et Pater Domini Iesu scit qui est benedictus in saecula quod non mentior</verse>
        <verse osisID='2Cor.11.32'>Damasci praepositus gentis Aretae regis custodiebat civitatem Damascenorum ut me conprehenderet</verse>
        <verse osisID='2Cor.11.33'>et per fenestram in sporta dimissus sum per murum et effugi manus eius</verse>
      </chapter>
      <chapter osisID='2Cor.12'>
        <verse osisID='2Cor.12.1'>si gloriari oportet non expedit quidem veniam autem ad visiones et revelationes Domini</verse>
        <verse osisID='2Cor.12.2'>scio hominem in Christo ante annos quattuordecim sive in corpore nescio sive extra corpus nescio Deus scit raptum eiusmodi usque ad tertium caelum</verse>
        <verse osisID='2Cor.12.3'>et scio huiusmodi hominem sive in corpore sive extra corpus nescio Deus scit</verse>
        <verse osisID='2Cor.12.4'>quoniam raptus est in paradisum et audivit arcana verba quae non licet homini loqui</verse>
        <verse osisID='2Cor.12.5'>pro eiusmodi gloriabor pro me autem nihil gloriabor nisi in infirmitatibus meis</verse>
        <verse osisID='2Cor.12.6'>nam et si voluero gloriari non ero insipiens veritatem enim dicam parco autem ne quis in me existimet supra id quod videt me aut audit ex me</verse>
        <verse osisID='2Cor.12.7'>et ne magnitudo revelationum extollat me datus est mihi stimulus carnis meae angelus Satanae ut me colaphizet</verse>
        <verse osisID='2Cor.12.8'>propter quod ter Dominum rogavi ut discederet a me</verse>
        <verse osisID='2Cor.12.9'>et dixit mihi sufficit tibi gratia mea nam virtus in infirmitate perficitur libenter igitur gloriabor in infirmitatibus meis ut inhabitet in me virtus Christi</verse>
        <verse osisID='2Cor.12.10'>propter quod placeo mihi in infirmitatibus in contumeliis in necessitatibus in persecutionibus in angustiis pro Christo cum enim infirmor tunc potens sum</verse>
        <verse osisID='2Cor.12.11'>factus sum insipiens vos me coegistis ego enim debui a vobis commendari nihil enim minus fui ab his qui sunt supra modum apostoli tametsi nihil sum</verse>
        <verse osisID='2Cor.12.12'>signa tamen apostoli facta sunt super vos in omni patientia signis et prodigiis et virtutibus</verse>
        <verse osisID='2Cor.12.13'>quid est enim quod minus habuistis prae ceteris ecclesiis nisi quod ego ipse non gravavi vos donate mihi hanc iniuriam</verse>
        <verse osisID='2Cor.12.14'>ecce tertio hoc paratus sum venire ad vos et non ero gravis vobis non enim quaero quae vestra sunt sed vos nec enim debent filii parentibus thesaurizare sed parentes filiis</verse>
        <verse osisID='2Cor.12.15'>ego autem libentissime inpendam et superinpendar ipse pro animabus vestris licet plus vos diligens minus diligar</verse>
        <verse osisID='2Cor.12.16'>sed esto ego vos non gravavi sed cum essem astutus dolo vos cepi</verse>
        <verse osisID='2Cor.12.17'>numquid per aliquem eorum quos misi ad vos circumveni vos</verse>
        <verse osisID='2Cor.12.18'>rogavi Titum et misi cum illo fratrem numquid Titus vos circumvenit nonne eodem spiritu ambulavimus nonne hisdem vestigiis</verse>
        <verse osisID='2Cor.12.19'>olim putatis quod excusemus nos apud vos coram Deo in Christo loquimur omnia autem carissimi propter vestram aedificationem</verse>
        <verse osisID='2Cor.12.20'>timeo enim ne forte cum venero non quales volo inveniam vos et ego inveniar a vobis qualem non vultis ne forte contentiones aemulationes animositates dissensiones detractiones susurrationes inflationes seditiones sint inter vos</verse>
        <verse osisID='2Cor.12.21'>ne iterum cum venero humiliet me Deus apud vos et lugeam multos ex his qui ante peccaverunt et non egerunt paenitentiam super inmunditia et fornicatione et inpudicitia quam gesserunt</verse>
      </chapter>
      <chapter osisID='2Cor.13'>
        <verse osisID='2Cor.13.1'>ecce tertio hoc venio ad vos in ore duorum vel trium testium stabit omne verbum</verse>
        <verse osisID='2Cor.13.2'>praedixi et praedico ut praesens bis et nunc absens his qui ante peccaverunt et ceteris omnibus quoniam si venero iterum non parcam</verse>
        <verse osisID='2Cor.13.3'>an experimentum quaeritis eius qui in me loquitur Christi qui in vos non infirmatur sed potens est in vobis</verse>
        <verse osisID='2Cor.13.4'>nam et si crucifixus est ex infirmitate sed vivit ex virtute Dei nam et nos infirmi sumus in illo sed vivemus cum eo ex virtute Dei in vobis</verse>
        <verse osisID='2Cor.13.5'>vosmet ipsos temptate si estis in fide ipsi vos probate an non cognoscitis vos ipsos quia Christus Iesus in vobis est nisi forte reprobi estis</verse>
        <verse osisID='2Cor.13.6'>spero autem quod cognoscetis quia nos non sumus reprobi</verse>
        <verse osisID='2Cor.13.7'>oramus autem Deum ut nihil mali faciatis non ut nos probati pareamus sed ut vos quod bonum est faciatis nos autem ut reprobi simus</verse>
        <verse osisID='2Cor.13.8'>non enim possumus aliquid adversus veritatem sed pro veritate</verse>
        <verse osisID='2Cor.13.9'>gaudemus enim quando nos infirmi sumus vos autem potentes estis hoc et oramus vestram consummationem</verse>
        <verse osisID='2Cor.13.10'>ideo haec absens scribo ut non praesens durius agam secundum potestatem quam Dominus dedit mihi in aedificationem et non in destructionem</verse>
        <verse osisID='2Cor.13.11'>de cetero fratres gaudete perfecti estote exhortamini idem sapite pacem habete et Deus dilectionis et pacis erit vobiscum</verse>
        <verse osisID='2Cor.13.12'>salutate invicem in osculo sancto salutant vos sancti omnes</verse>
        <verse osisID='2Cor.13.13'>gratia Domini nostri Iesu Christi et caritas Dei et communicatio Sancti Spiritus cum omnibus vobis amen</verse>
      </chapter>
    </div></osisText>
</osis>