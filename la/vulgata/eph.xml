<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='Bible.Vulgata' xml:lang='la'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='Bible.Vulgata'>
        <title>Biblia Sacra Vulgata</title>
        <contributor>The Free Bible Group</contributor>
        <creator>NoName</creator>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>The Holy Bible</description>
        <publisher>The Free Bible Group</publisher>
        <type type='OSIS'>Bible</type>
        <identifier type='OSIS'>Bible.Vulgata</identifier>
        <source/>
        <language type='IETF'>la</language>
        <relation/>
        <coverage>provide the bible to the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Eph'>
      <chapter osisID='Eph.1'>
        <verse osisID='Eph.1.1'>Paulus apostolus Christi Iesu per voluntatem Dei sanctis omnibus qui sunt Ephesi et fidelibus in Christo Iesu</verse>
        <verse osisID='Eph.1.2'>gratia vobis et pax a Deo Patre nostro et Domino Iesu Christo</verse>
        <verse osisID='Eph.1.3'>benedictus Deus et Pater Domini nostri Iesu Christi qui benedixit nos in omni benedictione spiritali in caelestibus in Christo</verse>
        <verse osisID='Eph.1.4'>sicut elegit nos in ipso ante mundi constitutionem ut essemus sancti et inmaculati in conspectu eius in caritate</verse>
        <verse osisID='Eph.1.5'>qui praedestinavit nos in adoptionem filiorum per Iesum Christum in ipsum secundum propositum voluntatis suae</verse>
        <verse osisID='Eph.1.6'>in laudem gloriae gratiae suae in qua gratificavit nos in dilecto</verse>
        <verse osisID='Eph.1.7'>in quo habemus redemptionem per sanguinem eius remissionem peccatorum secundum divitias gratiae eius</verse>
        <verse osisID='Eph.1.8'>quae superabundavit in nobis in omni sapientia et prudentia</verse>
        <verse osisID='Eph.1.9'>ut notum faceret nobis sacramentum voluntatis suae secundum bonum placitum eius quod proposuit in eo</verse>
        <verse osisID='Eph.1.10'>in dispensationem plenitudinis temporum instaurare omnia in Christo quae in caelis et quae in terra sunt in ipso</verse>
        <verse osisID='Eph.1.11'>in quo etiam sorte vocati sumus praedestinati secundum propositum eius qui omnia operatur secundum consilium voluntatis suae</verse>
        <verse osisID='Eph.1.12'>ut simus in laudem gloriae eius qui ante speravimus in Christo</verse>
        <verse osisID='Eph.1.13'>in quo et vos cum audissetis verbum veritatis evangelium salutis vestrae in quo et credentes signati estis Spiritu promissionis Sancto</verse>
        <verse osisID='Eph.1.14'>qui est pignus hereditatis nostrae in redemptionem adquisitionis in laudem gloriae ipsius</verse>
        <verse osisID='Eph.1.15'>propterea et ego audiens fidem vestram quae est in Domino Iesu et dilectionem in omnes sanctos</verse>
        <verse osisID='Eph.1.16'>non cesso gratias agens pro vobis memoriam vestri faciens in orationibus meis</verse>
        <verse osisID='Eph.1.17'>ut Deus Domini nostri Iesu Christi Pater gloriae det vobis spiritum sapientiae et revelationis in agnitione eius</verse>
        <verse osisID='Eph.1.18'>inluminatos oculos cordis vestri ut sciatis quae sit spes vocationis eius quae divitiae gloriae hereditatis eius in sanctis</verse>
        <verse osisID='Eph.1.19'>et quae sit supereminens magnitudo virtutis eius in nos qui credidimus secundum operationem potentiae virtutis eius</verse>
        <verse osisID='Eph.1.20'>quam operatus est in Christo suscitans illum a mortuis et constituens ad dexteram suam in caelestibus</verse>
        <verse osisID='Eph.1.21'>supra omnem principatum et potestatem et virtutem et dominationem et omne nomen quod nominatur non solum in hoc saeculo sed et in futuro</verse>
        <verse osisID='Eph.1.22'>et omnia subiecit sub pedibus eius et ipsum dedit caput supra omnia ecclesiae</verse>
        <verse osisID='Eph.1.23'>quae est corpus ipsius plenitudo eius qui omnia in omnibus adimpletur</verse>
      </chapter>
      <chapter osisID='Eph.2'>
        <verse osisID='Eph.2.1'>et vos cum essetis mortui delictis et peccatis vestris</verse>
        <verse osisID='Eph.2.2'>in quibus aliquando ambulastis secundum saeculum mundi huius secundum principem potestatis aeris huius spiritus qui nunc operatur in filios diffidentiae</verse>
        <verse osisID='Eph.2.3'>in quibus et nos omnes aliquando conversati sumus in desideriis carnis nostrae facientes voluntates carnis et cogitationum et eramus natura filii irae sicut et ceteri</verse>
        <verse osisID='Eph.2.4'>Deus autem qui dives est in misericordia propter nimiam caritatem suam qua dilexit nos</verse>
        <verse osisID='Eph.2.5'>et cum essemus mortui peccatis convivificavit nos Christo gratia estis salvati</verse>
        <verse osisID='Eph.2.6'>et conresuscitavit et consedere fecit in caelestibus in Christo Iesu</verse>
        <verse osisID='Eph.2.7'>ut ostenderet in saeculis supervenientibus abundantes divitias gratiae suae in bonitate super nos in Christo Iesu</verse>
        <verse osisID='Eph.2.8'>gratia enim estis salvati per fidem et hoc non ex vobis Dei enim donum est</verse>
        <verse osisID='Eph.2.9'>non ex operibus ut ne quis glorietur</verse>
        <verse osisID='Eph.2.10'>ipsius enim sumus factura creati in Christo Iesu in operibus bonis quae praeparavit Deus ut in illis ambulemus</verse>
        <verse osisID='Eph.2.11'>propter quod memores estote quod aliquando vos gentes in carne qui dicimini praeputium ab ea quae dicitur circumcisio in carne manufacta</verse>
        <verse osisID='Eph.2.12'>quia eratis illo in tempore sine Christo alienati a conversatione Israhel et hospites testamentorum promissionis spem non habentes et sine Deo in mundo</verse>
        <verse osisID='Eph.2.13'>nunc autem in Christo Iesu vos qui aliquando eratis longe facti estis prope in sanguine Christi</verse>
        <verse osisID='Eph.2.14'>ipse est enim pax nostra qui fecit utraque unum et medium parietem maceriae solvens inimicitiam in carne sua</verse>
        <verse osisID='Eph.2.15'>legem mandatorum decretis evacuans ut duos condat in semet ipsum in unum novum hominem faciens pacem</verse>
        <verse osisID='Eph.2.16'>et reconciliet ambos in uno corpore Deo per crucem interficiens inimicitiam in semet ipso</verse>
        <verse osisID='Eph.2.17'>et veniens evangelizavit pacem vobis qui longe fuistis et pacem his qui prope</verse>
        <verse osisID='Eph.2.18'>quoniam per ipsum habemus accessum ambo in uno Spiritu ad Patrem</verse>
        <verse osisID='Eph.2.19'>ergo iam non estis hospites et advenae sed estis cives sanctorum et domestici Dei</verse>
        <verse osisID='Eph.2.20'>superaedificati super fundamentum apostolorum et prophetarum ipso summo angulari lapide Christo Iesu</verse>
        <verse osisID='Eph.2.21'>in quo omnis aedificatio constructa crescit in templum sanctum in Domino</verse>
        <verse osisID='Eph.2.22'>in quo et vos coaedificamini in habitaculum Dei in Spiritu</verse>
      </chapter>
      <chapter osisID='Eph.3'>
        <verse osisID='Eph.3.1'>huius rei gratia ego Paulus vinctus Christi Iesu pro vobis gentibus</verse>
        <verse osisID='Eph.3.2'>si tamen audistis dispensationem gratiae Dei quae data est mihi in vobis</verse>
        <verse osisID='Eph.3.3'>quoniam secundum revelationem notum mihi factum est sacramentum sicut supra scripsi in brevi</verse>
        <verse osisID='Eph.3.4'>prout potestis legentes intellegere prudentiam meam in mysterio Christi</verse>
        <verse osisID='Eph.3.5'>quod aliis generationibus non est agnitum filiis hominum sicuti nunc revelatum est sanctis apostolis eius et prophetis in Spiritu</verse>
        <verse osisID='Eph.3.6'>esse gentes coheredes et concorporales et conparticipes promissionis in Christo Iesu per evangelium</verse>
        <verse osisID='Eph.3.7'>cuius factus sum minister secundum donum gratiae Dei quae data est mihi secundum operationem virtutis eius</verse>
        <verse osisID='Eph.3.8'>mihi omnium sanctorum minimo data est gratia haec in gentibus evangelizare ininvestigabiles divitias Christi</verse>
        <verse osisID='Eph.3.9'>et inluminare omnes quae sit dispensatio sacramenti absconditi a saeculis in Deo qui omnia creavit</verse>
        <verse osisID='Eph.3.10'>ut innotescat principibus et potestatibus in caelestibus per ecclesiam multiformis sapientia Dei</verse>
        <verse osisID='Eph.3.11'>secundum praefinitionem saeculorum quam fecit in Christo Iesu Domino nostro</verse>
        <verse osisID='Eph.3.12'>in quo habemus fiduciam et accessum in confidentia per fidem eius</verse>
        <verse osisID='Eph.3.13'>propter quod peto ne deficiatis in tribulationibus meis pro vobis quae est gloria vestra</verse>
        <verse osisID='Eph.3.14'>huius rei gratia flecto genua mea ad Patrem Domini nostri Iesu Christi</verse>
        <verse osisID='Eph.3.15'>ex quo omnis paternitas in caelis et in terra nominatur</verse>
        <verse osisID='Eph.3.16'>ut det vobis secundum divitias gloriae suae virtute corroborari per Spiritum eius in interiore homine</verse>
        <verse osisID='Eph.3.17'>habitare Christum per fidem in cordibus vestris in caritate radicati et fundati</verse>
        <verse osisID='Eph.3.18'>ut possitis conprehendere cum omnibus sanctis quae sit latitudo et longitudo et sublimitas et profundum</verse>
        <verse osisID='Eph.3.19'>scire etiam supereminentem scientiae caritatem Christi ut impleamini in omnem plenitudinem Dei</verse>
        <verse osisID='Eph.3.20'>ei autem qui potens est omnia facere superabundanter quam petimus aut intellegimus secundum virtutem quae operatur in nobis</verse>
        <verse osisID='Eph.3.21'>ipsi gloria in ecclesia et in Christo Iesu in omnes generationes saeculi saeculorum amen</verse>
      </chapter>
      <chapter osisID='Eph.4'>
        <verse osisID='Eph.4.1'>obsecro itaque vos ego vinctus in Domino ut digne ambuletis vocatione qua vocati estis</verse>
        <verse osisID='Eph.4.2'>cum omni humilitate et mansuetudine cum patientia subportantes invicem in caritate</verse>
        <verse osisID='Eph.4.3'>solliciti servare unitatem spiritus in vinculo pacis</verse>
        <verse osisID='Eph.4.4'>unum corpus et unus spiritus sicut vocati estis in una spe vocationis vestrae</verse>
        <verse osisID='Eph.4.5'>unus Dominus una fides unum baptisma</verse>
        <verse osisID='Eph.4.6'>unus Deus et Pater omnium qui super omnes et per omnia et in omnibus nobis</verse>
        <verse osisID='Eph.4.7'>unicuique autem nostrum data est gratia secundum mensuram donationis Christi</verse>
        <verse osisID='Eph.4.8'>propter quod dicit ascendens in altum captivam duxit captivitatem dedit dona hominibus</verse>
        <verse osisID='Eph.4.9'>quod autem ascendit quid est nisi quia et descendit primum in inferiores partes terrae</verse>
        <verse osisID='Eph.4.10'>qui descendit ipse est et qui ascendit super omnes caelos ut impleret omnia</verse>
        <verse osisID='Eph.4.11'>et ipse dedit quosdam quidem apostolos quosdam autem prophetas alios vero evangelistas alios autem pastores et doctores</verse>
        <verse osisID='Eph.4.12'>ad consummationem sanctorum in opus ministerii in aedificationem corporis Christi</verse>
        <verse osisID='Eph.4.13'>donec occurramus omnes in unitatem fidei et agnitionis Filii Dei in virum perfectum in mensuram aetatis plenitudinis Christi</verse>
        <verse osisID='Eph.4.14'>ut iam non simus parvuli fluctuantes et circumferamur omni vento doctrinae in nequitia hominum in astutia ad circumventionem erroris</verse>
        <verse osisID='Eph.4.15'>veritatem autem facientes in caritate crescamus in illo per omnia qui est caput Christus</verse>
        <verse osisID='Eph.4.16'>ex quo totum corpus conpactum et conexum per omnem iuncturam subministrationis secundum operationem in mensuram uniuscuiusque membri augmentum corporis facit in aedificationem sui in caritate</verse>
        <verse osisID='Eph.4.17'>hoc igitur dico et testificor in Domino ut iam non ambuletis sicut gentes ambulant in vanitate sensus sui</verse>
        <verse osisID='Eph.4.18'>tenebris obscuratum habentes intellectum alienati a vita Dei per ignorantiam quae est in illis propter caecitatem cordis ipsorum</verse>
        <verse osisID='Eph.4.19'>qui desperantes semet ipsos tradiderunt inpudicitiae in operationem inmunditiae omnis in avaritia</verse>
        <verse osisID='Eph.4.20'>vos autem non ita didicistis Christum</verse>
        <verse osisID='Eph.4.21'>si tamen illum audistis et in ipso edocti estis sicut est veritas in Iesu</verse>
        <verse osisID='Eph.4.22'>deponere vos secundum pristinam conversationem veterem hominem qui corrumpitur secundum desideria erroris</verse>
        <verse osisID='Eph.4.23'>renovamini autem spiritu mentis vestrae</verse>
        <verse osisID='Eph.4.24'>et induite novum hominem qui secundum Deum creatus est in iustitia et sanctitate veritatis</verse>
        <verse osisID='Eph.4.25'>propter quod deponentes mendacium loquimini veritatem unusquisque cum proximo suo quoniam sumus invicem membra</verse>
        <verse osisID='Eph.4.26'>irascimini et nolite peccare sol non occidat super iracundiam vestram</verse>
        <verse osisID='Eph.4.27'>nolite locum dare diabolo</verse>
        <verse osisID='Eph.4.28'>qui furabatur iam non furetur magis autem laboret operando manibus quod bonum est ut habeat unde tribuat necessitatem patienti</verse>
        <verse osisID='Eph.4.29'>omnis sermo malus ex ore vestro non procedat sed si quis bonus ad aedificationem oportunitatis ut det gratiam audientibus</verse>
        <verse osisID='Eph.4.30'>et nolite contristare Spiritum Sanctum Dei in quo signati estis in die redemptionis</verse>
        <verse osisID='Eph.4.31'>omnis amaritudo et ira et indignatio et clamor et blasphemia tollatur a vobis cum omni malitia</verse>
        <verse osisID='Eph.4.32'>estote autem invicem benigni misericordes donantes invicem sicut et Deus in Christo donavit nobis</verse>
      </chapter>
      <chapter osisID='Eph.5'>
        <verse osisID='Eph.5.1'>estote ergo imitatores Dei sicut filii carissimi</verse>
        <verse osisID='Eph.5.2'>et ambulate in dilectione sicut et Christus dilexit nos et tradidit se ipsum pro nobis oblationem et hostiam Deo in odorem suavitatis</verse>
        <verse osisID='Eph.5.3'>fornicatio autem et omnis inmunditia aut avaritia nec nominetur in vobis sicut decet sanctos</verse>
        <verse osisID='Eph.5.4'>aut turpitudo aut stultiloquium aut scurrilitas quae ad rem non pertinent sed magis gratiarum actio</verse>
        <verse osisID='Eph.5.5'>hoc enim scitote intellegentes quod omnis fornicator aut inmundus aut avarus quod est idolorum servitus non habet hereditatem in regno Christi et Dei</verse>
        <verse osisID='Eph.5.6'>nemo vos seducat inanibus verbis propter haec enim venit ira Dei in filios diffidentiae</verse>
        <verse osisID='Eph.5.7'>nolite ergo effici participes eorum</verse>
        <verse osisID='Eph.5.8'>eratis enim aliquando tenebrae nunc autem lux in Domino ut filii lucis ambulate</verse>
        <verse osisID='Eph.5.9'>fructus enim lucis est in omni bonitate et iustitia et veritate</verse>
        <verse osisID='Eph.5.10'>probantes quid sit beneplacitum Deo</verse>
        <verse osisID='Eph.5.11'>et nolite communicare operibus infructuosis tenebrarum magis autem et redarguite</verse>
        <verse osisID='Eph.5.12'>quae enim in occulto fiunt ab ipsis turpe est et dicere</verse>
        <verse osisID='Eph.5.13'>omnia autem quae arguuntur a lumine manifestantur omne enim quod manifestatur lumen est</verse>
        <verse osisID='Eph.5.14'>propter quod dicit surge qui dormis et exsurge a mortuis et inluminabit tibi Christus</verse>
        <verse osisID='Eph.5.15'>videte itaque fratres quomodo caute ambuletis non quasi insipientes sed ut sapientes</verse>
        <verse osisID='Eph.5.16'>redimentes tempus quoniam dies mali sunt</verse>
        <verse osisID='Eph.5.17'>propterea nolite fieri inprudentes sed intellegentes quae sit voluntas Domini</verse>
        <verse osisID='Eph.5.18'>et nolite inebriari vino in quo est luxuria sed implemini Spiritu</verse>
        <verse osisID='Eph.5.19'>loquentes vobismet ipsis in psalmis et hymnis et canticis spiritalibus cantantes et psallentes in cordibus vestris Domino</verse>
        <verse osisID='Eph.5.20'>gratias agentes semper pro omnibus in nomine Domini nostri Iesu Christi Deo et Patri</verse>
        <verse osisID='Eph.5.21'>subiecti invicem in timore Christi</verse>
        <verse osisID='Eph.5.22'>mulieres viris suis subditae sint sicut Domino</verse>
        <verse osisID='Eph.5.23'>quoniam vir caput est mulieris sicut Christus caput est ecclesiae ipse salvator corporis</verse>
        <verse osisID='Eph.5.24'>sed ut ecclesia subiecta est Christo ita et mulieres viris suis in omnibus</verse>
        <verse osisID='Eph.5.25'>viri diligite uxores sicut et Christus dilexit ecclesiam et se ipsum tradidit pro ea</verse>
        <verse osisID='Eph.5.26'>ut illam sanctificaret mundans lavacro aquae in verbo</verse>
        <verse osisID='Eph.5.27'>ut exhiberet ipse sibi gloriosam ecclesiam non habentem maculam aut rugam aut aliquid eiusmodi sed ut sit sancta et inmaculata</verse>
        <verse osisID='Eph.5.28'>ita et viri debent diligere uxores suas ut corpora sua qui suam uxorem diligit se ipsum diligit</verse>
        <verse osisID='Eph.5.29'>nemo enim umquam carnem suam odio habuit sed nutrit et fovet eam sicut et Christus ecclesiam</verse>
        <verse osisID='Eph.5.30'>quia membra sumus corporis eius de carne eius et de ossibus eius</verse>
        <verse osisID='Eph.5.31'>propter hoc relinquet homo patrem et matrem suam et adherebit uxori suae et erunt duo in carne una</verse>
        <verse osisID='Eph.5.32'>sacramentum hoc magnum est ego autem dico in Christo et in ecclesia</verse>
        <verse osisID='Eph.5.33'>verumtamen et vos singuli unusquisque suam uxorem sicut se ipsum diligat uxor autem ut timeat virum</verse>
      </chapter>
      <chapter osisID='Eph.6'>
        <verse osisID='Eph.6.1'>filii oboedite parentibus vestris in Domino hoc enim est iustum</verse>
        <verse osisID='Eph.6.2'>honora patrem tuum et matrem quod est mandatum primum in promissione</verse>
        <verse osisID='Eph.6.3'>ut bene sit tibi et sis longevus super terram</verse>
        <verse osisID='Eph.6.4'>et patres nolite ad iracundiam provocare filios vestros sed educate illos in disciplina et correptione Domini</verse>
        <verse osisID='Eph.6.5'>servi oboedite dominis carnalibus cum timore et tremore in simplicitate cordis vestri sicut Christo</verse>
        <verse osisID='Eph.6.6'>non ad oculum servientes quasi hominibus placentes sed ut servi Christi facientes voluntatem Dei ex animo</verse>
        <verse osisID='Eph.6.7'>cum bona voluntate servientes sicut Domino et non hominibus</verse>
        <verse osisID='Eph.6.8'>scientes quoniam unusquisque quodcumque fecerit bonum hoc percipiet a Domino sive servus sive liber</verse>
        <verse osisID='Eph.6.9'>et domini eadem facite illis remittentes minas scientes quia et illorum et vester Dominus est in caelis et personarum acceptio non est apud eum</verse>
        <verse osisID='Eph.6.10'>de cetero fratres confortamini in Domino et in potentia virtutis eius</verse>
        <verse osisID='Eph.6.11'>induite vos arma Dei ut possitis stare adversus insidias diaboli</verse>
        <verse osisID='Eph.6.12'>quia non est nobis conluctatio adversus carnem et sanguinem sed adversus principes et potestates adversus mundi rectores tenebrarum harum contra spiritalia nequitiae in caelestibus</verse>
        <verse osisID='Eph.6.13'>propterea accipite armaturam Dei ut possitis resistere in die malo et omnibus perfectis stare</verse>
        <verse osisID='Eph.6.14'>state ergo succincti lumbos vestros in veritate et induti loricam iustitiae</verse>
        <verse osisID='Eph.6.15'>et calciati pedes in praeparatione evangelii pacis</verse>
        <verse osisID='Eph.6.16'>in omnibus sumentes scutum fidei in quo possitis omnia tela nequissimi ignea extinguere</verse>
        <verse osisID='Eph.6.17'>et galeam salutis adsumite et gladium Spiritus quod est verbum Dei</verse>
        <verse osisID='Eph.6.18'>per omnem orationem et obsecrationem orantes omni tempore in Spiritu et in ipso vigilantes in omni instantia et obsecratione pro omnibus sanctis</verse>
        <verse osisID='Eph.6.19'>et pro me ut detur mihi sermo in apertione oris mei cum fiducia notum facere mysterium evangelii</verse>
        <verse osisID='Eph.6.20'>pro quo legatione fungor in catena ita ut in ipso audeam prout oportet me loqui</verse>
        <verse osisID='Eph.6.21'>ut autem et vos sciatis quae circa me sunt quid agam omnia nota vobis faciet Tychicus carissimus frater et fidelis minister in Domino</verse>
        <verse osisID='Eph.6.22'>quem misi ad vos in hoc ipsum ut cognoscatis quae circa nos sunt et consoletur corda vestra</verse>
        <verse osisID='Eph.6.23'>pax fratribus et caritas cum fide a Deo Patre et Domino Iesu Christo</verse>
        <verse osisID='Eph.6.24'>gratia cum omnibus qui diligunt Dominum nostrum Iesum Christum in incorruptione</verse>
      </chapter>
    </div></osisText>
</osis>