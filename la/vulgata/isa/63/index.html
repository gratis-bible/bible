<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 63</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/la/vulgata/isa/63"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/la">Latin</a> &gt; <a href="/la/vulgata">Biblia Sacra Vulgata</a> &gt; <a href="/la/vulgata/isa">Isaiah</a> &gt <strong>Chapter 63</strong></div><p><span class="verse"><a name="1">1</a>quis est iste qui venit de Edom tinctis vestibus de Bosra iste formonsus in stola sua gradiens in multitudine fortitudinis suae ego qui loquor iustitiam et propugnator sum ad salvandum</span> <span class="verse"><a name="2">2</a>quare ergo rubrum est indumentum tuum et vestimenta tua sicut calcantium in torculari</span> <span class="verse"><a name="3">3</a>torcular calcavi solus et de gentibus non est vir mecum calcavi eos in furore meo et conculcavi eos in ira mea et aspersus est sanguis eorum super vestimenta mea et omnia indumenta mea inquinavi</span> <span class="verse"><a name="4">4</a>dies enim ultionis in corde meo annus redemptionis meae venit</span> <span class="verse"><a name="5">5</a>circumspexi et non erat auxiliator quaesivi et non fuit qui adiuvaret et salvavit mihi brachium meum et indignatio mea ipsa auxiliata est mihi</span> <span class="verse"><a name="6">6</a>et conculcavi populos in furore meo et inebriavi eos in indignatione mea et detraxi in terra virtutem eorum</span> <span class="verse"><a name="7">7</a>miserationum Domini recordabor laudem Domini super omnibus quae reddidit nobis Dominus et super multitudinem bonorum domui Israhel quae largitus est eis secundum indulgentiam suam et secundum multitudinem misericordiarum suarum</span> <span class="verse"><a name="8">8</a>et dixit verumtamen populus meus est filii non negantes et factus est eis salvator</span> <span class="verse"><a name="9">9</a>in omni tribulatione eorum non est tribulatus et angelus faciei eius salvavit eos in dilectione sua et in indulgentia sua ipse redemit eos et portavit eos et levavit eos cunctis diebus saeculi</span> <span class="verse"><a name="10">10</a>ipsi autem ad iracundiam provocaverunt et adflixerunt spiritum Sancti eius et conversus est eis in inimicum et ipse debellavit eos</span> <span class="verse"><a name="11">11</a>et recordatus est dierum saeculi Mosi populi sui ubi est qui eduxit eos de mari cum pastoribus gregis sui ubi est qui posuit in medio eius spiritum Sancti sui</span> <span class="verse"><a name="12">12</a>qui eduxit ad dexteram Mosen brachio maiestatis suae qui scidit aquas ante eos ut faceret sibi nomen sempiternum</span> <span class="verse"><a name="13">13</a>qui duxit eos per abyssos quasi equum in deserto non inpingentem</span> <span class="verse"><a name="14">14</a>quasi animal in campo descendens spiritus Domini ductor eius fuit sic adduxisti populum tuum ut faceres tibi nomen gloriae</span> <span class="verse"><a name="15">15</a>adtende de caelo et vide de habitaculo sancto tuo et gloriae tuae ubi est zelus tuus et fortitudo tua multitudo viscerum tuorum et miserationum tuarum super me continuerunt se</span> <span class="verse"><a name="16">16</a>tu enim pater noster et Abraham nescivit nos et Israhel ignoravit nos tu Domine pater noster redemptor noster a saeculo nomen tuum</span> <span class="verse"><a name="17">17</a>quare errare nos fecisti Domine de viis tuis indurasti cor nostrum ne timeremus te convertere propter servos tuos tribus hereditatis tuae</span> <span class="verse"><a name="18">18</a>quasi nihilum possederunt populum sanctum tuum hostes nostri conculcaverunt sanctificationem tuam</span> <span class="verse"><a name="19">19</a>facti sumus quasi in principio cum non dominareris nostri neque invocaretur nomen tuum super nos</span> </p></div</div></div></body></html>