<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance'>
  <osisText xml:lang='pl' osisIDWork='poland' osisRefWork='Bible'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='poland'>
        <title>Polska Biblia</title>
        <contributor>Wojciech Bartmiński</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>Polska Biblia Gdańska (1632, rewizja 1738, od 1838 wydawana bez Apokryfów, rewizja Nowego Testamentu 1881)</description>
        <publisher>Theologische Initiative Freiburg</publisher>
        <type type='OSIS'>Bible</type>
        <identifier type='OSIS'>poland</identifier>
        <source>http://acn.waw.pl/biblia/teksty/downloads/pbg-osis.zip</source>
        <language type='IETF'>pl</language>
        <relation/>
        <coverage>provide the bible to the world</coverage>
        <rights>I think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Heb'>
      <chapter osisID='Heb.1'>
        <verse osisID='Heb.1.1'>Częstokroć i wieloma sposobami mawiał niekiedy Bóg ojcom przez proroków;</verse>
        <verse osisID='Heb.1.2'>W te dni ostateczne mówił nam przez Syna swego, którego postanowił dziedzicem wszystkich rzeczy, przez którego i wieki uczynił.</verse>
        <verse osisID='Heb.1.3'>Który będąc jasnością chwały i wyrażeniem istności jego, i zatrzymując wszystkie rzeczy słowem mocy swojej, oczyszczenie grzechów naszych przez samego siebie uczyniwszy, usiadł na prawicy majestatu na wysokościach,</verse>
        <verse osisID='Heb.1.4'>Tem się zacniejszym stawszy nad Anioły, czem zacniejsze nad nie odziedziczył imię.</verse>
        <verse osisID='Heb.1.5'>Albowiem któremuż kiedy z Aniołów rzekł: Tyś jest syn mój, jam cię dziś spłodził? I zasię: Ja mu będę ojcem, a on mnie będzie synem?</verse>
        <verse osisID='Heb.1.6'>A zasię, gdy wprowadza pierworodnego na okrąg świata, mówi: A niech się mu kłaniają wszyscy Aniołowie Boży.</verse>
        <verse osisID='Heb.1.7'>A zasię o Aniołach mówi: Który Anioły swoje czyni duchami, a sługi swoje płomieniem ognistym.</verse>
        <verse osisID='Heb.1.8'>Ale do Syna mówi: Stolica twoja, o Boże! na wieki wieków; laska sprawiedliwości jest laska królestwa twego.</verse>
        <verse osisID='Heb.1.9'>Umiłowałeś sprawiedliwość, a nienawidziłeś nieprawości; przetoż pomazał cię, o Boże! Bóg twój olejkiem wesela nad uczestników twoich.</verse>
        <verse osisID='Heb.1.10'>I tyś, Panie! na początku ugruntował ziemię, a niebiosa są dziełem rąk twoich.</verse>
        <verse osisID='Heb.1.11'>Oneć pominą, ale ty zostajesz; a wszystkie jako szata zwiotszeją.</verse>
        <verse osisID='Heb.1.12'>A jako odzienie zwiniesz je i będą odmienione; ale ty tenżeś jest, a lata twoje nie ustaną.</verse>
        <verse osisID='Heb.1.13'>A do któregoż kiedy z Aniołów rzekł: Siądź po prawicy mojej, dokąd nie położę nieprzyjaciół twoich podnóżkiem nóg twoich?</verse>
        <verse osisID='Heb.1.14'>Izali wszyscy nie są duchami usługującymi, którzy na posługę bywają posłani dla tych, którzy zbawienie odziedziczyć mają?</verse>
      </chapter>
      <chapter osisID='Heb.2'>
        <verse osisID='Heb.2.1'>Przetoż musimy tem pilniej przestrzegać tego, cośmy słyszeli, byśmy snać nie przeciekli.</verse>
        <verse osisID='Heb.2.2'>Bo ponieważ przez Anioły mówione słowo było pewne, a każde przestępstwo i nieposłuszeństwo wzięło sprawiedliwą zapłatę pomsty:</verse>
        <verse osisID='Heb.2.3'>Jakoż my ucieczemy, jeźli zaniedbamy tak wielkiego zbawienia, które wziąwszy początek opowiadania przez samego Pana od tych, którzy go słyszeli, nam jest potwierdzone?</verse>
        <verse osisID='Heb.2.4'>Którym i Bóg świadectwo wydawał przez znamiona i cuda, i rozliczne mocy, i przez udzielanie Ducha Świętego według woli swojej.</verse>
        <verse osisID='Heb.2.5'>Albowiem nie Aniołom poddał świat przyszły, o którym mówimy.</verse>
        <verse osisID='Heb.2.6'>A świadczył ktoś na niektórem miejscu, mówiąc: Cóż jest człowiek, iż nań pamiętasz, albo syn człowieczy, iż go nawiedzasz?</verse>
        <verse osisID='Heb.2.7'>Na małą chwilę mniejszym uczyniłeś go od Aniołów, chwałą i czcią ukoronowałeś go i postanowiłeś go nad uczynkami rąk twoich,</verse>
        <verse osisID='Heb.2.8'>Wszystkoś poddał pod nogi jego. A poddawszy mu wszystko, nic nie zostawił, co by mu poddanego nie było; lecz teraz jeszcze nie widzimy, aby mu wszystko poddane było.</verse>
        <verse osisID='Heb.2.9'>Ale tego, który na małą chwilę mniejszym stał się od Aniołów, Jezusa, widzimy przez ucierpienie śmierci chwałą i czcią ukoronowanego, aby z łaski Bożej za wszystkich śmierci skosztował.</verse>
        <verse osisID='Heb.2.10'>Albowiem należało na tego, dla którego jest wszystko i przez którego jest wszystko, aby wiele synów do chwały przywodząc wodza zbawienia ich przez ucierpienie doskonałym uczynił.</verse>
        <verse osisID='Heb.2.11'>Bo ten, który poświęca i ci, którzy bywają poświęceni, z jednego są wszyscy, dla której przyczyny nie wstydzi się ich braćmi nazywać,</verse>
        <verse osisID='Heb.2.12'>Mówiąc: Opowiem imię twoje braciom moim, w pośrodku zgromadzenia śpiewać ci będę.</verse>
        <verse osisID='Heb.2.13'>I zasię: Ja w nim ufać będę; a zasię: Oto ja i dzieci, które mi dał Bóg.</verse>
        <verse osisID='Heb.2.14'>Ponieważ tedy dzieci społeczność mają ciała i krwi, i on także stał się ich uczestnikiem, aby przez śmierć zniszczył tego, który miał władzę śmierci, to jest dyjabła,</verse>
        <verse osisID='Heb.2.15'>A iżby wyswobodził tych, którzy dla bojaźni śmierci po wszystek czas żywota podlegli byli niewoli.</verse>
        <verse osisID='Heb.2.16'>Bo zaiste nigdzie nie przyjął Aniołów, ale nasienie Abrahamowe przyjął.</verse>
        <verse osisID='Heb.2.17'>Skąd miał być we wszystkiem podobny braciom, aby był miłosiernym i wiernym najwyższym kapłanem w tem, co się u Boga na ubłaganie za grzechy ludzkie dziać miało.</verse>
        <verse osisID='Heb.2.18'>Albowiem że sam cierpiał będąc kuszony, może tych, którzy są w pokusach, ratować.</verse>
      </chapter>
      <chapter osisID='Heb.3'>
        <verse osisID='Heb.3.1'>Przetoż, bracia święci, powołania niebieskiego uczestnicy! obaczcie Apostoła i najwyższego kapłana wyznania naszego, Chrystusa Jezusa,</verse>
        <verse osisID='Heb.3.2'>Wiernego temu, który go postanowił, jako i Mojżesz był we wszystkim domu jego.</verse>
        <verse osisID='Heb.3.3'>Albowiem tem większej chwały ten nad Mojżesza godzien, im większą cześć ma budownik domu, niżeli sam dom.</verse>
        <verse osisID='Heb.3.4'>Bo każdy dom bywa budowany od kogo; ale który wszystkie rzeczy zbudował, Bóg jest.</verse>
        <verse osisID='Heb.3.5'>A byłci Mojżesz wiernym we wszystkim domu jego, jako sługa, na świadectwo tego, co potem miało być mówione.</verse>
        <verse osisID='Heb.3.6'>Ale Chrystus jako syn nad domem swoim panuje, którego domem my jesteśmy, jeźli tylko tę pewną ufność i tę chwałę nadziei aż do końca stateczną zachowamy.</verse>
        <verse osisID='Heb.3.7'>Przetoż jako mówi Duch Święty: Dziś, jeźlibyście głos jego usłyszeli,</verse>
        <verse osisID='Heb.3.8'>Nie zatwardzajcież serc waszych, jako w rozdrażnieniu, w dzień onego pokuszenia na puszczy.</verse>
        <verse osisID='Heb.3.9'>Gdzie mię kusili ojcowie wasi i doświadczali mię, i widzieli sprawy moje przez czterdzieści lat.</verse>
        <verse osisID='Heb.3.10'>Dlategom się rozgniewał na ten naród i rzekłem: Ci zawsze błądzą sercem, a oni nie poznawają dróg moich.</verse>
        <verse osisID='Heb.3.11'>Jakom przysiągł w gniewie moim, że nie wnijdą do odpocznienia mojego.</verse>
        <verse osisID='Heb.3.12'>Patrzcież, bracia! by snać nie było w którym z was serce złe i niewierne, które by odstępowało od Boga żywego;</verse>
        <verse osisID='Heb.3.13'>Ale napominajcie jedni drugich na każdy dzień, póki się Dziś nazywa, aby kto z was nie był zatwardzony oszukaniem grzechu.</verse>
        <verse osisID='Heb.3.14'>Albowiem staliśmy się uczestnikami Chrystusa, jeźliże tylko początek tego gruntu aż do końca stateczny zachowamy.</verse>
        <verse osisID='Heb.3.15'>Przetoż póki bywa rzeczone: Dziś, jeźlibyście głos jego usłyszeli, nie zatwardzajcież serc waszych, jako w onem rozdrażnieniu.</verse>
        <verse osisID='Heb.3.16'>Albowiem niektórzy usłyszawszy, rozdrażnili Pana, ale nie wszyscy, którzy byli wyszli z Egiptu przez Mojżesza.</verse>
        <verse osisID='Heb.3.17'>A na którychże się gniewał przez czterdzieści lat? Izali nie na tych, którzy grzeszyli, których ciała poległy na puszczy?</verse>
        <verse osisID='Heb.3.18'>A którymże przysiągł, że nie mieli wnijść do odpocznienia jego? Azaż nie tym, którzy byli nieposłusznymi?</verse>
        <verse osisID='Heb.3.19'>I widzimy, iż tam nie mogli wnijść dla niedowiarstwa.</verse>
      </chapter>
      <chapter osisID='Heb.4'>
        <verse osisID='Heb.4.1'>Bójmyż się tedy, aby snać zaniedbawszy obietnicy o wejściu do odpocznienia jego, nie zdał się kto z was być upośledzony.</verse>
        <verse osisID='Heb.4.2'>Albowiem i nam zwiastowana jest Ewangielija jako i onym; ale im nie pomogło słowo, które słyszeli, przeto iż nie było złączone z wiarą tych, którzy słyszeli.</verse>
        <verse osisID='Heb.4.3'>Albowiem wnijdziemy do odpocznienia, którzyśmy uwierzyli, jako powiedział: Przetożem przysiągł w gniewie moim, że nie wnijdą do odpocznienia mojego; choć dokonane są dzieła Boże od założenia świata.</verse>
        <verse osisID='Heb.4.4'>Albowiem tak powiedział na jednem miejscu o siódmym dniu: I odpoczął Bóg dnia siódmego od wszystkich spraw swoich.</verse>
        <verse osisID='Heb.4.5'>A tu zasię: Że nie wnijdą do odpocznienia mego.</verse>
        <verse osisID='Heb.4.6'>Ponieważ tedy to zostaje, że niektórzy wchodzą do niego, a ci, którym pierwej zwiastowano, nie weszli dla niedowiarstwa,</verse>
        <verse osisID='Heb.4.7'>Zasię naznacza dzień niektóry: Dziś, mówiąc przez Dawida po tak długim czasie (jako powiedziano): Dziś, jeźlibyście głos jego usłyszeli, nie zatwardzajcież serc waszych.</verse>
        <verse osisID='Heb.4.8'>Albowiem jeźliby im Jozue odpocznienie sprawił, nie mówiłby był potem o inszym dniu.</verse>
        <verse osisID='Heb.4.9'>A tak zostaje jeszcze odpocznienie ludowi Bożemu.</verse>
        <verse osisID='Heb.4.10'>Albowiem ktobykolwiek wszedł do odpocznienia jego i on także odpoczął od spraw swoich, jako i Bóg od swoich.</verse>
        <verse osisID='Heb.4.11'>Starajmyż się tedy, abyśmy weszli do onego odpocznienia, żeby kto nie wpadł w tenże przykład niedowiarstwa.</verse>
        <verse osisID='Heb.4.12'>Boć żywe jest słowo Boże i skuteczne, i przeraźliwsze nad wszelki miecz po obu stronach ostry, i przenikające aż do rozdzielenia i duszy, i ducha, i stawów, i szpików, i rozeznawające myśli i zdania serdeczne.</verse>
        <verse osisID='Heb.4.13'>A nie masz żadnego stworzenia, które by nie było jawne przed obliczem jego; owszem wszystkie rzeczy obnażone są i odkryte oczom tego, o którym mówimy.</verse>
        <verse osisID='Heb.4.14'>Przetoż mając najwyższego kapłana wielkiego, który przeniknął niebiosa, Jezusa, Syna Bożego, trzymajmyż się tego wyznania.</verse>
        <verse osisID='Heb.4.15'>Albowiem nie mamy najwyższego kapłana, który by nie mógł z nami cierpieć krewkości naszych, lecz skuszonego we wszystkiem na podobieństwo nas, oprócz grzechu.</verse>
        <verse osisID='Heb.4.16'>Przystąpmyż tedy z ufnością do tronu łaski, abyśmy dostąpili miłosierdzia i łaskę znaleźli ku pomocy czasu przygodnego.</verse>
      </chapter>
      <chapter osisID='Heb.5'>
        <verse osisID='Heb.5.1'>Albowiem każdy najwyższy kapłan z ludzi wzięty, za ludzi bywa postanowiony w tych rzeczach, które do Boga należą, to jest, aby ofiarował dary i ofiary za grzechy.</verse>
        <verse osisID='Heb.5.2'>Który by mógł, jako przystoi, użalić się nieumiejętnych i błądzących, będący sam obłożony krewkością.</verse>
        <verse osisID='Heb.5.3'>A dla tej jest powinien, jako za lud, tak i sam za się ofiarować za grzechy.</verse>
        <verse osisID='Heb.5.4'>A nikt sobie tej czci nie bierze, tylko ten, który bywa powołany od Boga jako i Aaron.</verse>
        <verse osisID='Heb.5.5'>Tak i Chrystus nie sam sobie tej czci przywłaszczył, aby się stał najwyższym kapłanem; ale ten, który mu rzekł: Syn mój jesteś ty, jam cię dziś spłodził.</verse>
        <verse osisID='Heb.5.6'>Jako i na inszem miejscu mówi: Tyś jest kapłanem na wieki według porządku Melchisedekowego.</verse>
        <verse osisID='Heb.5.7'>Który za dni ciała swego modlitwy i uniżone prośby do tego, który go mógł zachować od śmierci, z wołaniem wielkiem i ze łzami ofiarował, i wysłuchany jest dla uczciwości.</verse>
        <verse osisID='Heb.5.8'>A choć był Synem Bożym, wszakże z tego, co cierpiał, nauczył się posłuszeństwa.</verse>
        <verse osisID='Heb.5.9'>A tak doskonałym będąc, stał się wszystkim sobie posłusznym przyczyną zbawienia wiecznego,</verse>
        <verse osisID='Heb.5.10'>Nazwany będąc od Boga kapłanem najwyższym według porządku Melchisedekowego.</verse>
        <verse osisID='Heb.5.11'>O którym wiele by się miało mówić i trudnych rzeczy do wyłożenia; aleście się wy stali leniwi ku słuchaniu.</verse>
        <verse osisID='Heb.5.12'>Albowiem mając być nauczycielami względem czasu, zasię potrzebujecie, aby was uczono, które są pierwsze początki mów Bożych, i staliście się jako mleka potrzebujący, a nie twardego pokarmu.</verse>
        <verse osisID='Heb.5.13'>Bo każdy, co się tylko mlekiem karmi, ten nie jest powiadomy mowy sprawiedliwości: (gdyż jest niemowlątkiem),</verse>
        <verse osisID='Heb.5.14'>Aleć doskonałym należy twardy pokarm, to jest tym, którzy przez przyzwyczajenie mają zmysły wyćwiczone ku rozeznaniu dobrego i złego.</verse>
      </chapter>
      <chapter osisID='Heb.6'>
        <verse osisID='Heb.6.1'>Przetoż zaniechawszy początkowych nauk o Chrystusie, miejmy się ku doskonałości, nie znowu zakładając grunty pokuty od uczynków martwych i wiary w Boga.</verse>
        <verse osisID='Heb.6.2'>Nauki o chrzcie i o wkładaniu rąk, i o powstaniu umarłych, i o sądzie wiecznym;</verse>
        <verse osisID='Heb.6.3'>A to uczynimy, jeźli tylko Bóg dopuści.</verse>
        <verse osisID='Heb.6.4'>Albowiem niemożebne jest, aby ci, którzy są raz oświeceni i skosztowali daru niebieskiego, i uczestnikami się stali Ducha Świętego,</verse>
        <verse osisID='Heb.6.5'>Skosztowali też dobrego słowa Bożego i mocy przyszłego wieku,</verse>
        <verse osisID='Heb.6.6'>Gdyby odpadli, aby się zaś odnowili ku pokucie, jako ci, którzy sobie znowu krzyżują Syna Bożego i jawnie go sromocą.</verse>
        <verse osisID='Heb.6.7'>Albowiem ziemia, która często na się przychodzący deszcz pije i rodzi ziele przygodne tym, którzy ją sprawują, bierze błogosławieństwo od Boga;</verse>
        <verse osisID='Heb.6.8'>Lecz która przynosi ciernie i osty, odrzucona jest i bliska przeklęstwa, która na koniec bywa spalona.</verse>
        <verse osisID='Heb.6.9'>A wszakże, najmilsi! pewniśmy o was coś lepszego i zbawienia bliższego, chociaż tak mówimy.</verse>
        <verse osisID='Heb.6.10'>Albowiem nie jest Bóg niesprawiedliwy, aby zapamiętał pracy waszej i pracowitej miłości, którąście okazali ku imieniu jego, gdyście służyli świętym i jeszcze służycie.</verse>
        <verse osisID='Heb.6.11'>A żądamy, aby każdy z was toż staranie pokazywał ku nabyciu zupełnej nadziei aż do końca.</verse>
        <verse osisID='Heb.6.12'>Abyście nie byli gnuśnymi, ale naśladowcami tych, którzy przez wiarę i cierpliwość odziedziczyli obietnicę.</verse>
        <verse osisID='Heb.6.13'>Albowiem Bóg obietnicę czyniąc Abrahamowi, gdy nie miał przez kogo większego przysiąc, przysiągł przez siebie samego,</verse>
        <verse osisID='Heb.6.14'>Mówiąc: Zaiste błogosławiąc błogosławić ci będę i rozmnażając rozmnożę cię.</verse>
        <verse osisID='Heb.6.15'>A tak długo czekając, dostąpił obietnicy.</verse>
        <verse osisID='Heb.6.16'>Ludzieć wprawdzie przez większego przysięgają, a przysięga, która się dzieje ku potwierdzeniu, jest między nimi końcem wszystkich sporów.</verse>
        <verse osisID='Heb.6.17'>Dlatego też Bóg chcąc dostatecznie okazać dziedzicom obietnicy nieodmienność rady swojej, uczynił na to przysięgę,</verse>
        <verse osisID='Heb.6.18'>Abyśmy przez dwie rzeczy nieodmienne (w których niemożebne, aby Bóg kłamał), warowną pociechę mieli, my, którzyśmy się uciekli ku otrzymaniu wystawionej nadziei,</verse>
        <verse osisID='Heb.6.19'>Którą mamy jako kotwicę duszy, i bezpieczną, i pewną, i wchodzącą aż wewnątrz za zasłonę,</verse>
        <verse osisID='Heb.6.20'>Gdzie przewodnik dla nas wszedł, Jezus, stawszy się według porządku Melchisedekowego najwyższym kapłanem na wieki.</verse>
      </chapter>
      <chapter osisID='Heb.7'>
        <verse osisID='Heb.7.1'>Albowiem ten Melchisedek był król Salem, kapłan Boga najwyższego, który zaszedł drogę Abrahamowi, gdy się wracał od porażki królów i błogosławił mu.</verse>
        <verse osisID='Heb.7.2'>Któremu i dziesięciny ze wszystkiego udzielił Abraham; który najprzód wykłada się król sprawiedliwości, potem też król Salem, co jest król pokoju.</verse>
        <verse osisID='Heb.7.3'>Bez ojca, bez matki, bez rodu, ani początku dni, ani końca żywota nie mając, ale przypodobany będąc Synowi Bożemu, zostaje kapłanem na wieki.</verse>
        <verse osisID='Heb.7.4'>Obaczcież tedy, jako wielki ten był, któremu też dziesięcinę z łupów dał Abraham patryjarcha.</verse>
        <verse osisID='Heb.7.5'>A ci, którzy są z synów Lewiego, urząd kapłański przyjmujący, rozkazanie mają, aby brali dziesięcinę od ludu według zakonu, to jest od braci swoich, choć wyszli z biódr Abrahamowych.</verse>
        <verse osisID='Heb.7.6'>Ale ten, którego ród nie jest poczytany między nimi, dziesięcinę wziął od Abrahama i temu, który miał obietnicę, błogosławił.</verse>
        <verse osisID='Heb.7.7'>A bez wszelkiego sporu mniejszy od większego błogosławieństwo bierze.</verse>
        <verse osisID='Heb.7.8'>A tuć dziesięciny biorą ludzie, którzy umierają; tam zasię on, o którym świadczono, iż żyje.</verse>
        <verse osisID='Heb.7.9'>A iż tak rzekę i sam Lewi, który dziesięciny bierze, dał w Abrahamie dziesięcinę.</verse>
        <verse osisID='Heb.7.10'>Albowiem jeszcze był w biodrach ojcowskich, gdy wyszedł przeciwko niemu Melchisedek.</verse>
        <verse osisID='Heb.7.11'>A przetoż byłali doskonałość przez kapłaństwo lewickie, (gdyż za niego wydany jest zakon ludowi), jakaż tego jeszcze była potrzeba, aby inszy kapłan według porządku Melchisedekowego powstał, a nie był według porządku Aaronowego mianowany?</verse>
        <verse osisID='Heb.7.12'>A ponieważ kapłaństwo jest przeniesione, musi też i zakon przeniesiony być.</verse>
        <verse osisID='Heb.7.13'>Bo ten, o którym się to mówi, inszego jest pokolenia, z którego żaden nie służył ołtarzowi.</verse>
        <verse osisID='Heb.7.14'>Albowiem jawna jest, iż z pokolenia Judowego poszedł Pan nasz, o którem pokoleniu nic z strony kapłaństwa nie mówi Mojżesz.</verse>
        <verse osisID='Heb.7.15'>Owszem obficie to jeszcze i z tego jawna jest, iż powstał inszy kapłan według porządku Melchisedekowego,</verse>
        <verse osisID='Heb.7.16'>Który się stał nie według zakonu przykazania cielesnego, ale według mocy żywota nieskazitelnego.</verse>
        <verse osisID='Heb.7.17'>Albowiem tak świadczy: Tyś jest kapłanem na wieki według porządku Melchisedekowego.</verse>
        <verse osisID='Heb.7.18'>Bo się stało zniesienie onego przyszłego przykazania dla słabości jego i niepożytku.</verse>
        <verse osisID='Heb.7.19'>Bo niczego do doskonałości nie przywiódł zakon; ale na miejsce jego wprowadzona jest lepsza nadzieja, przez którą się przybliżamy do Boga.</verse>
        <verse osisID='Heb.7.20'>A to i względem tego, że nie bez przysięgi jest wprowadzona.</verse>
        <verse osisID='Heb.7.21'>Boć się oni bez przysięgi kapłanami stawali, a ten z przysięgą przez tego, który rzekł do niego: Przysiągł Pan, a nie będzie tego żałował: Tyś jest kapłanem na wieki według porządku Melchisedekowego,</verse>
        <verse osisID='Heb.7.22'>Tak dalece lepszego przymierza rękojmią stał się Jezus.</verse>
        <verse osisID='Heb.7.23'>Więc też onych wiele bywało kapłanów dlatego, iż im śmierć nie dopuściła zawsze trwać.</verse>
        <verse osisID='Heb.7.24'>Ale ten, iż na wieki zostaje, wieczne ma kapłaństwo,</verse>
        <verse osisID='Heb.7.25'>Przetoż i doskonale zbawić może tych, którzy przez niego przystępują do Boga, zawsze żyjąc, aby orędował za nimi.</verse>
        <verse osisID='Heb.7.26'>Takiegoć zaiste przystało nam mieć najwyższego kapłana, świętego, niewinnego, niepokalanego, odłączonego od grzeszników i który by się stał wyższy nad niebiosa:</verse>
        <verse osisID='Heb.7.27'>Który by nie potrzebował na każdy dzień, jako oni najwyżsi kapłani, pierwej za swoje grzechy własne ofiar sprawować, a potem za ludzkie; bo to uczynił raz samego siebie ofiarowawszy.</verse>
        <verse osisID='Heb.7.28'>Albowiem zakon ludzi podległych krewkości stanowił za najwyższych kapłanów: ale słowo przysięgi, które się stało po zakonie, postanowiło Syna Bożego doskonałego na wieki.</verse>
      </chapter>
      <chapter osisID='Heb.8'>
        <verse osisID='Heb.8.1'>Ale suma tego, co się mówi, ta jest: Iż takiego mamy najwyższego kapłana, który usiadł na prawicy stolicy wielmożności na niebiesiech;</verse>
        <verse osisID='Heb.8.2'>Sługą będąc świątnicy, a prawdziwego onego przybytku, który Pan zbudował, a nie człowiek.</verse>
        <verse osisID='Heb.8.3'>Albowiem każdy najwyższy kapłan ku ofiarowaniu darów i ofiar bywa postanowiony, skąd potrzeba było, aby i ten miał, co by ofiarował.</verse>
        <verse osisID='Heb.8.4'>Bo gdyby był na ziemi, nie byłby kapłanem, póki by zostawali oni kapłani, którzy według zakonu dary ofiarują,</verse>
        <verse osisID='Heb.8.5'>Którzy służą kształtowi i cieniowi rzeczy niebieskich, jako Mojżeszowi od Boga powiedziane było, gdy miał dokończyć przybytku: Patrzajże, (mówi), abyś uczynił wszystko według kształtu, który ci jest okazany na tej górze.</verse>
        <verse osisID='Heb.8.6'>Ale teraz nasz kapłan tem zacniejszego urzędu dostąpił, im jest pośrednikiem lepszego przymierza, które lepszemi obietnicami jest utwierdzone.</verse>
        <verse osisID='Heb.8.7'>Bo gdyby ono pierwsze było bez przygany, tedyćby wtóremu nie szukano miejsca.</verse>
        <verse osisID='Heb.8.8'>Albowiem ganiąc Żydów, mówi: Oto dni idą, mówi Pan, gdy uczynię z domem Izraelskim i z domem Judzkim przymierze nowe.</verse>
        <verse osisID='Heb.8.9'>Nie według przymierza, którem uczynił z ojcami ich w dzień, któregom ich ujął za rękę ich, abym ich wywiódł z ziemi Egipskiej; albowiem oni nie zostali w tem przymierzu mojem, a Jam ich zaniedbał, mówi Pan.</verse>
        <verse osisID='Heb.8.10'>Przetoż toć jest przymierze, które postanowię z domem Izraelskim po tych dniach, mówi Pan: Dam prawa moje w myśl ich i na sercach ich napiszę je, i będę Bogiem ich, a oni będą ludem moim.</verse>
        <verse osisID='Heb.8.11'>I nie będzie uczył żaden bliźniego swego, i żaden brata swego, mówiąc: Poznaj Pana; albowiem wszyscy mię poznają, od najmniejszego z nich aż do największego z nich.</verse>
        <verse osisID='Heb.8.12'>Bo miłościw będę nieprawościom ich, a grzechów ich i nieprawości ich nie wspomnę więcej.</verse>
        <verse osisID='Heb.8.13'>A gdy mówi: Nowe, pierwsze czyni wiotchem; a to, co wiotszeje i zestarzeje się, bliskie jest zniszczenia.</verse>
      </chapter>
      <chapter osisID='Heb.9'>
        <verse osisID='Heb.9.1'>A miałoć i pierwsze ono przymierze ustawy około służby Bożej i świątnicę świecką.</verse>
        <verse osisID='Heb.9.2'>Albowiem sprawiony był przybytek pierwszy, w którym był świecznik, i stół, i pokładne chleby, który zwano świątnicą.</verse>
        <verse osisID='Heb.9.3'>A za drugą zasłoną był przybytek, który zwano świątnicą najświętszą,</verse>
        <verse osisID='Heb.9.4'>Mając złotą kadzielnicę i skrzynię przymierza zewsząd złotem powleczoną, w której było wiadro złote, mające w sobie mannę, i laska Aaronowa, która była zakwitnęła, i tablice przymierza.</verse>
        <verse osisID='Heb.9.5'>A nad skrzynią byli Cherubinowie chwały, którzy zacieniali ubłagalnię, o których rzeczach teraz nie potrzeba mówić o każdej z osobna.</verse>
        <verse osisID='Heb.9.6'>A to gdy tak przygotowano, do pierwszego przybytku zawsze wchodzą kapłani, służby Boże odprawując;</verse>
        <verse osisID='Heb.9.7'>Ale do drugiego raz w rok sam najwyższy kapłan, nie bez krwi, którą ofiaruje sam za się i za ludzkie niewiadomości.</verse>
        <verse osisID='Heb.9.8'>Przez co daje znać Duch Święty, iż jeszcze nie była objawiona droga do świątnicy, póki jeszcze trwał pierwszy przybytek,</verse>
        <verse osisID='Heb.9.9'>Który był wzorem na ten teraźniejszy czas, w którym dary i ofiary bywają ofiarowane, które nie mogą w sumieniu doskonałym uczynić tego, co służbę Bożą odprawuje;</verse>
        <verse osisID='Heb.9.10'>Tylko w pokarmach i w napojach, i w różnych omywaniach, i w ustawach cielesnych aż do czasu naprawienia włożone były.</verse>
        <verse osisID='Heb.9.11'>Ale Chrystus przyszedłszy, najwyższy kapłan przyszłych dóbr, przez większy i doskonalszy przybytek, nie ręką zbudowany, to jest nie tego budynku;</verse>
        <verse osisID='Heb.9.12'>Ani przez krew kozłów i cielców, ale przez własną krew swoję wszedł raz do świątnicy, znalazłszy wieczne odkupienie.</verse>
        <verse osisID='Heb.9.13'>Albowiem jeźli krew wołów i kozłów, i popiół jałowicy pokrapiający splugawione poświęca ku oczyszczeniu ciała:</verse>
        <verse osisID='Heb.9.14'>Jakoż daleko więcej krew Chrystusowa, który przez Ducha wiecznego samego siebie ofiarował nienaganionym Bogu, oczyści sumienie wasze od uczynków martwych ku służeniu Bogu żywemu?</verse>
        <verse osisID='Heb.9.15'>I dlatego jest nowego testamentu pośrednikiem, aby gdyby śmierć nastąpiła na odkupienie onych występków, które były pod pierwszym testamentem, ci którzy są powołani, wzięli obietnicę wiecznego dziedzictwa.</verse>
        <verse osisID='Heb.9.16'>Albowiem gdzie jest testament, potrzeba, aby śmierć nastąpiła tego, który czyni testament.</verse>
        <verse osisID='Heb.9.17'>Bo testament tych, którzy zmarli, mocny jest, gdyż jeszcze nie jest ważny, póki żyje ten, co testament uczynił.</verse>
        <verse osisID='Heb.9.18'>Skąd ani on pierwszy testament bez krwi nie był poświęcony.</verse>
        <verse osisID='Heb.9.19'>Albowiem gdy Mojżesz wszystko przykazanie według zakonu opowiedział wszystkiemu ludowi, wziąwszy krew cielców i kozłów z wodą i z wełną szarłatową, i z hizopem, i same księgi, i lud wszystek pokropił,</verse>
        <verse osisID='Heb.9.20'>Mówiąc: Tać jest krew przymierza, które wam Bóg przykazał.</verse>
        <verse osisID='Heb.9.21'>Do tego i przybytek, i wszystko naczynie do służby Bożej należące krwią także pokropił.</verse>
        <verse osisID='Heb.9.22'>A niemal wszystko według zakonu krwią oczyszczone bywa, a bez rozlania krwi nie bywa odpuszczenie grzechów.</verse>
        <verse osisID='Heb.9.23'>A tak potrzeba było, aby kształty onych rzeczy, które są na niebie, temi rzeczami były oczyszczone, a same rzeczy niebieskie lepszemi ofiarami, niżeli te.</verse>
        <verse osisID='Heb.9.24'>Albowiem Chrystus nie wszedł do świątnicy ręką uczynionej, która by była wizerunkiem prawdziwej, ale do samego nieba, aby się teraz okazywał przed oblicznością Bożą za nami,</verse>
        <verse osisID='Heb.9.25'>A nie iżby często ofiarował samego siebie, jako najwyższy kapłan wchodzi do świątnicy co rok ze krwią cudzą;</verse>
        <verse osisID='Heb.9.26'>(Bo inaczej musiałby był częstokroć cierpieć od początku świata), lecz teraz przy skończeniu wieków raz objawiony jest ku zgładzeniu grzechu przez ofiarowanie samego siebie.</verse>
        <verse osisID='Heb.9.27'>A jako postanowiono ludziom raz umrzeć, a potem będzie sąd:</verse>
        <verse osisID='Heb.9.28'>Tak i Chrystus, raz będąc ofiarowany na zgładzenie wielu grzechów, drugi raz się bez grzechu okaże tym, którzy go oczekują ku zbawieniu.</verse>
      </chapter>
      <chapter osisID='Heb.10'>
        <verse osisID='Heb.10.1'>Albowiem zakon mając cień przyszłych dóbr, a nie sam obraz rzeczy, jednakiemiż ofiarami, które na każdy rok ustawicznie ofiarują, nigdy nie może tych, którzy do nich przystępują, doskonałymi uczynić.</verse>
        <verse osisID='Heb.10.2'>Bo inaczej przestano by ich było ofiarować, przeto żeby już nie mieli żadnego sumienia o grzechy ci, którzy ofiarują, będąc raz oczyszczeni.</verse>
        <verse osisID='Heb.10.3'>Ale przy tych ofiarach dzieje się przypomnienie grzechów na każdy rok.</verse>
        <verse osisID='Heb.10.4'>Albowiem nie można rzec, aby krew wołów i kozłów miała gładzić grzechy.</verse>
        <verse osisID='Heb.10.5'>Przetoż wchodząc na świat, mówi: Ofiary i obiaty nie chciałeś, aleś mi ciało sposobił.</verse>
        <verse osisID='Heb.10.6'>Całopalenia i ofiary za grzech nie upodobałyć się.</verse>
        <verse osisID='Heb.10.7'>Tedym rzekł: Oto idę (na początku księgi napisano o mnie), abym czynił, o Boże! wolę twoję;</verse>
        <verse osisID='Heb.10.8'>Powiedziawszy wyżej: Żeś ofiary i obiaty, i całopalenia za grzech nie chciał, ani sobie upodobał, (które według zakonu bywają ofiarowane).</verse>
        <verse osisID='Heb.10.9'>Tedy rzekł: Oto idę, abym czynił, o Boże wolę twoję; znosi pierwsze, aby wtóre postanowił.</verse>
        <verse osisID='Heb.10.10'>Przez którą wolę jesteśmy poświęceni przez ofiarę ciała Jezusa Chrystusa raz uczynioną.</verse>
        <verse osisID='Heb.10.11'>A wszelkić kapłan stoi na każdy dzień, służbę Bożą odprawując, a jednakież ofiary częstokroć ofiarując, które nigdy grzechów zgładzić nie mogą.</verse>
        <verse osisID='Heb.10.12'>Lecz ten jednę ofiarę ofiarowawszy za grzechy, na wieki siedzi na prawicy Bożej,</verse>
        <verse osisID='Heb.10.13'>Na koniec oczekując, ażby położeni byli nieprzyjaciele jego podnóżkiem nóg jego.</verse>
        <verse osisID='Heb.10.14'>Albowiem jedną ofiarą doskonałymi uczynił na wieki tych, którzy bywają poświęceni.</verse>
        <verse osisID='Heb.10.15'>A świadczy nam to i sam Duch Święty; albowiem powiedziawszy pierwej:</verse>
        <verse osisID='Heb.10.16'>Toć jest przymierze, które postanowię z nimi po onych dniach, mówi Pan: Dam prawa moje do serca ich, a na myślach ich napiszę je.</verse>
        <verse osisID='Heb.10.17'>A grzechów ich i nieprawości ich nie wspomnę więcej:</verse>
        <verse osisID='Heb.10.18'>A gdzieć jest odpuszczenie ich, jużci więcej ofiary nie potrzeba za grzech.</verse>
        <verse osisID='Heb.10.19'>Mając tedy, bracia! wolność, wnijść do świątnicy przez krew Jezusową,</verse>
        <verse osisID='Heb.10.20'>(Drogą nową i żywą, którą nam poświęcił przez zasłonę, to jest przez ciało swoje.)</verse>
        <verse osisID='Heb.10.21'>I kapłana wielkiego nad domem Bożym;</verse>
        <verse osisID='Heb.10.22'>Przystąpmyż z prawdziwem sercem w zupełności wiary, mając oczyszczone serca od sumienia złego,</verse>
        <verse osisID='Heb.10.23'>I omyte ciało wodą czystą, trzymajmy wyznanie nadziei niechwiejące się; (boć wierny jest ten, który obiecał;)</verse>
        <verse osisID='Heb.10.24'>I przypatrujmy się jedni drugim ku pobudzaniu się do miłości i do dobrych uczynków,</verse>
        <verse osisID='Heb.10.25'>Nie opuszczając społecznego zgromadzenia naszego, jako niektórzy obyczaj mają, ale napominając jedni drugich, a to tem więcej, czem więcej widzicie, iż się on dzień przybliża.</verse>
        <verse osisID='Heb.10.26'>Albowiem jeźlibyśmy dobrowolnie grzeszyli po wzięciu znajomości prawdy, nie zostawałaby już ofiara za grzechy;</verse>
        <verse osisID='Heb.10.27'>Ale straszliwe niejakie oczekiwanie sądu i zapalenie ognia, który pożreć ma przeciwników.</verse>
        <verse osisID='Heb.10.28'>Kto by odrzucił zakon Mojżeszowy, bez miłosierdzia za świadectwem dwóch albo trzech umiera.</verse>
        <verse osisID='Heb.10.29'>Co się wam zda? Jakoż sroższego karania godzien jest ten, kto by Syna Bożego podeptał i krew przymierza, przez którą był poświęcony, za pospolitą miał, i Ducha łaski zelżył?</verse>
        <verse osisID='Heb.10.30'>Albowiem znamy tego, który powiedział: Mnie pomsta, Ja oddam, mówi Pan; i zasię: Pan sądzić będzie lud swój.</verse>
        <verse osisID='Heb.10.31'>Strasznać rzecz jest wpaść w ręce Boga żywego.</verse>
        <verse osisID='Heb.10.32'>Wspomnijcie na dni pierwsze, w których będąc oświeceni, znosiliście wielki bój utrapienia,</verse>
        <verse osisID='Heb.10.33'>Lubo to, gdyście byli i urąganiem, i utrapieniem na podziw wystawieni lub też gdyście się stali uczestnikami tych, z którymi się tak obchodzono.</verse>
        <verse osisID='Heb.10.34'>Albowiemeście i z więzienia mego ze mną utrapieni byli i rozchwycenie majętności waszych przyjęliście z radością, wiedząc, że macie w sobie lepszą majętność w niebie, i trwającą.</verse>
        <verse osisID='Heb.10.35'>Przetoż nie odrzucajcie ufności waszej, która ma wielką zapłatę.</verse>
        <verse osisID='Heb.10.36'>Albowiem cierpliwości wam potrzeba, abyście wolę Bożą czyniąc, odnieśli obietnicę.</verse>
        <verse osisID='Heb.10.37'>Boć jeszcze bardzo, bardzo maluczko, a oto ten, który ma przyjść, przyjdzie, a nie omieszka.</verse>
        <verse osisID='Heb.10.38'>A sprawiedliwy z wiary żyć będzie; a jeźliby się kto schraniał, nie kocha się w nim dusza moja.</verse>
        <verse osisID='Heb.10.39'>Lecz my nie jesteśmy z tych, którzy się schraniają ku zginieniu, ale z tych, którzy wierzą ku pozyskaniu duszy.</verse>
      </chapter>
      <chapter osisID='Heb.11'>
        <verse osisID='Heb.11.1'>A wiara jest gruntem tych rzeczy, których się spodziewamy i dowodem rzeczy niewidzialnych.</verse>
        <verse osisID='Heb.11.2'>Albowiem przez nią świadectwa doszli przodkowie.</verse>
        <verse osisID='Heb.11.3'>Wiarą rozumiemy, iż świat jest sprawiony słowem Bożem, tak iż rzeczy, które widzimy, nie stały się z rzeczy widzialnych, ale z niczego.</verse>
        <verse osisID='Heb.11.4'>Wiarą lepszą ofiarę ofiarował Abel Bogu, niżeli Kain, przez którą świadectwo otrzymał, że jest sprawiedliwy, jakoż sam Bóg świadectwo dał o darach jego, a przez te umarłszy jeszcze mówi.</verse>
        <verse osisID='Heb.11.5'>Wiarą Enoch jest przeniesiony, aby nie oglądał śmierci i nie jest znaleziony, przeto że go Bóg przeniósł; albowiem pierwej niż jest przeniesiony, miał świadectwo, że się podobał Bogu.</verse>
        <verse osisID='Heb.11.6'>A bez wiary nie można podobać się Bogu; albowiem ten, co przystępuje do Boga, wierzyć musi, że jest Bóg, a że nagrodę daje tym, którzy go szukają.</verse>
        <verse osisID='Heb.11.7'>Wiarą obwieszczony będąc od Boga Noe o tem, czego jeszcze nie było widzieć, uczciwości wyświadczając, przygotował korab ku zachowaniu domu swego, przez który potępił świat i stał się dziedzicem sprawiedliwości tej, która jest z wiary.</verse>
        <verse osisID='Heb.11.8'>Wiarą powołany będąc Abraham, usłuchał Boga, aby poszedł na ono miejsce, które miał wziąć za dziedzictwo i wyszedł, nie wiedząc, dokąd idzie.</verse>
        <verse osisID='Heb.11.9'>Wiarą mieszkał w ziemi obiecanej jako w cudzej, mieszkając w namiotach z Izaakiem i z Jakóbem, spólnymi dziedzicami tejże obietnicy.</verse>
        <verse osisID='Heb.11.10'>Albowiem oczekiwał miasta mającego grunty, którego sprawcą i budownikiem jest Bóg.</verse>
        <verse osisID='Heb.11.11'>Wiarą także Sara wzięła moc ku przyjęciu nasienia i mimo czasu wieku porodziła, gdyż miała za wiernego tego, który obiecał.</verse>
        <verse osisID='Heb.11.12'>A przetoż z jednego, i to obumarłego, rozpłodziło się potomstwo jako mnóstwo gwiazd niebieskich i jako piasek niezliczony, który jest na brzegu morskim.</verse>
        <verse osisID='Heb.11.13'>Według wiary umarli ci wszyscy, nie wziąwszy obietnic, ale z daleka je upatrując i cieszyli się niemi, i witali je i wyznawali, iż są gośćmi i przychodniami na ziemi.</verse>
        <verse osisID='Heb.11.14'>Bo ci, którzy tak mówią, jawnie okazują, iż ojczyzny szukają.</verse>
        <verse osisID='Heb.11.15'>A wprawdzie, gdyby byli na onę pamiętali, z której byli wyszli, mieli dosyć czasu wrócić się zaś.</verse>
        <verse osisID='Heb.11.16'>Ale oni lepszej żądają, to jest niebieskiej; przetoż i sam Bóg nie wstydzi się nazywać Bogiem ich, bo im miasto zgotował.</verse>
        <verse osisID='Heb.11.17'>Wiarą ofiarował Abraham Izaaka, będąc kuszony, a ofiarował jednorodzonego ten, który był wziął obietnicę.</verse>
        <verse osisID='Heb.11.18'>Do którego rzeczono: W Izaaku tobie będzie nazwane nasienie;</verse>
        <verse osisID='Heb.11.19'>Uważając to, iż Bóg może i od umarłych wzbudzić; skąd go też w podobieństwie zmartwychwstania przyjął.</verse>
        <verse osisID='Heb.11.20'>Wiarą około przyszłych rzeczy błogosławił Izaak Jakóba i Ezawa.</verse>
        <verse osisID='Heb.11.21'>Wiarą Jakób umierając, każdemu z synów Józefowych błogosławił i pokłonił się podparłszy się na wierzch laski swojej.</verse>
        <verse osisID='Heb.11.22'>Wiarą Józef umierając, o wyjściu synów Izraelskich wzmiankę uczynił i z strony kości swoich rozkazał.</verse>
        <verse osisID='Heb.11.23'>Wiarą narodziwszy się Mojżesz, był ukryty przez trzy miesiące od rodziców swoich, przeto że widzieli nadobne dzieciątko i nie bali się wyroku królewskiego.</verse>
        <verse osisID='Heb.11.24'>Wiarą Mojżesz, będąc już dorosłym, zbraniał się być zwany synem córki Faraonowej,</verse>
        <verse osisID='Heb.11.25'>Raczej sobie obrawszy złe rzeczy cierpieć z ludem Bożym, niżeli doczesną mieć z grzechu rozkosz,</verse>
        <verse osisID='Heb.11.26'>Za większe pokładając bogactwo nad skarby Egipskie urąganie Chrystusowe; bo się oglądał na odpłatę.</verse>
        <verse osisID='Heb.11.27'>Wiarą opuścił Egipt, nie bojąc się gniewu królewskiego; bo jakoby widział niewidzialnego, mężnie sobie poczynał.</verse>
        <verse osisID='Heb.11.28'>Wiarą obchodził wielkanoc i wylanie krwi, aby ten, który tracił pierworodnych, nie dotknął się ich.</verse>
        <verse osisID='Heb.11.29'>Wiarą przeszli przez morze Czerwone, jako po suszy, o co kusiwszy się Egipczanie, potonęli.</verse>
        <verse osisID='Heb.11.30'>Wiarą mury Jerycha upadły, gdy je obchodzono przez siedm dni.</verse>
        <verse osisID='Heb.11.31'>Wiarą Rachab wszetecznica nie zginęła wespół z nieposłusznymi, przyjąwszy z pokojem szpiegów do gospody.</verse>
        <verse osisID='Heb.11.32'>A cóż więcej mam mówić? Bo by mi czasu nie stało, gdybym miał powiadać o Giedeonie i o Baraku, i o Samsonie, i o Jefcie, i o Dawidzie, i o Samuelu, i o prorokach.</verse>
        <verse osisID='Heb.11.33'>Którzy przez wiarę zwalczyli królestwa, czynili sprawiedliwość, dostępowali obietnic, lwom paszczęki zawierali;</verse>
        <verse osisID='Heb.11.34'>Zagaszali moc ognia, uchodzili ostrza mieczów, mocnymi się stawali z niemocnych, mężnymi bywali na wojnie, wojska cudzoziemców do uciekania przywodzili.</verse>
        <verse osisID='Heb.11.35'>Niewiasty odbierały umarłych swoich wzbudzonych; a drudzy są na próbach rozciągnieni, nie przyjąwszy wybawienia, aby lepszego dostąpili zmartwychwstania.</verse>
        <verse osisID='Heb.11.36'>Drudzy zasię pośmiewisk i biczowania doświadczyli, nadto i związek i więzienia.</verse>
        <verse osisID='Heb.11.37'>Byli kamionowani, piłą przecierani, kuszeni, mieczem zabijani, chodzili w owczych i kozich skórach; byli w niedostatku, w ucisku, w niewczasach;</verse>
        <verse osisID='Heb.11.38'>(Których nie był świat godzien;) tułali się po pustyniach i po górach, i jaskiniach, i jamach ziemi.</verse>
        <verse osisID='Heb.11.39'>A ci wszyscy świadectwo otrzymawszy przez wiarę, nie dostąpili obietnicy.</verse>
        <verse osisID='Heb.11.40'>Przeto, że Bóg o nas coś lepszego przejrzał, aby oni bez nas nie stali się doskonałymi.</verse>
      </chapter>
      <chapter osisID='Heb.12'>
        <verse osisID='Heb.12.1'>Przetoż i my, mając tak wielki około siebie leżący obłok świadków, złożywszy wszelaki ciężar i grzech, który nas snadnie obstępuje, przez cierpliwość bieżmy w zawodzie, który nam jest wystawiony;</verse>
        <verse osisID='Heb.12.2'>Patrząc na Jezusa, wodza i dokończyciela wiary, który dla wystawionej sobie radości, podjął krzyż, wzgardziwszy sromotę, i usiadł na prawicy stolicy Bożej.</verse>
        <verse osisID='Heb.12.3'>Przetoż uważajcie, jaki jest ten, który podejmował takowe od grzeszników przeciwko sobie sprzeciwianie, abyście osłabiwszy w umysłach waszych, nie ustawali.</verse>
        <verse osisID='Heb.12.4'>Jeszczeście się aż do krwi nie sprzeciwili, walcząc przeciwko grzechowi.</verse>
        <verse osisID='Heb.12.5'>Czyliście zapamiętali napominania, które wam jako synom mówi: Synu mój, nie lekceważ sobie kaźni Pańskiej, a nie trać serca, gdy od niego bywasz karany;</verse>
        <verse osisID='Heb.12.6'>Albowiem kogo Pan miłuje, tego karze, a smaga każdego, którego za syna przyjmuje.</verse>
        <verse osisID='Heb.12.7'>Jeźli znosicie karanie, Bóg się wam ofiaruje jako synom; albowiem któryż jest syn, którego by ojciec nie karał?</verse>
        <verse osisID='Heb.12.8'>A jeźli jesteście bez karania, którego wszyscy są uczestnikami, tedy jesteście bękartami, a nie synami.</verse>
        <verse osisID='Heb.12.9'>A nadto cielesnych ojców naszych mieliśmy, którzy nas karali, a baliśmy się ich; zaż daleko więcej nie mamy być poddani Ojcu duchów, abyśmy żyli?</verse>
        <verse osisID='Heb.12.10'>Albowiem oni na mało dni, jako się im zdało, nas karali; ale ten ku pożytkowi naszemu na to, abyśmy byli uczestnikami świętobliwości jego.</verse>
        <verse osisID='Heb.12.11'>A wszelkie karanie, gdy przytomne jest, nie zda się być wesołe, ale smutne; lecz potem owoc sprawiedliwości spokojny przynosi tym, którzy są przez nie wyćwiczeni.</verse>
        <verse osisID='Heb.12.12'>Przeto opuszczone ręce i zemdlone kolana wyprostujcie,</verse>
        <verse osisID='Heb.12.13'>A czyńcie koleje proste nogami waszemi, iżby to, co jest chromego, z drogi nie ustąpiło, ale raczej uzdrowione było.</verse>
        <verse osisID='Heb.12.14'>Pokoju naśladujcie ze wszystkimi i świętobliwości, bez której żaden nie ogląda Pana;</verse>
        <verse osisID='Heb.12.15'>Upatrując, żeby kto nie odpadł od łaski Bożej, a żeby który korzeń gorzkości nie podrósł, a nie przekaził i przez niego, aby się ich wiele nie pokalało;</verse>
        <verse osisID='Heb.12.16'>Aby kto nie był wszetecznym albo sprośnym jako Ezaw, który za potrawę jedną sprzedał pierworodztwo swoje.</verse>
        <verse osisID='Heb.12.17'>Albowiem wiecie, iż i potem, gdy chciał odziedziczyć błogosławieństwo, był odrzucony; bo nie znalazł miejsca pokuty, choć jej z płaczem szukał.</verse>
        <verse osisID='Heb.12.18'>Boście nie przystąpili do góry, która się da dotknąć, i do ognia gorejącego, i do wichru, i do ciemności i do burzy,</verse>
        <verse osisID='Heb.12.19'>I do dźwięku trąby, i do głosu słów, który ci, co słyszeli, prosili, aby więcej do nich nie mówiono;</verse>
        <verse osisID='Heb.12.20'>(Albowiem nie mogli znieść tego, co im rozkazywano: Gdyby się i bydlę góry dotknęło, będzie ukamionowane, albo pociskiem przebite.</verse>
        <verse osisID='Heb.12.21'>A tak straszne to było, co widzieli, że też Mojżesz rzekł: Uląkłem się i drżę.)</verse>
        <verse osisID='Heb.12.22'>Aleście przystąpili do góry Syon i do miasta Boga żywego, do Jeruzalemu niebieskiego, i do niezliczonych tysięcy Aniołów;</verse>
        <verse osisID='Heb.12.23'>Do walnego zgromadzenia, i do zebrania pierworodnych, którzy są spisani w niebie, i do Boga, sędziego wszystkich, i do duchów sprawiedliwych i doskonałych;</verse>
        <verse osisID='Heb.12.24'>I do pośrednika nowego testamentu, Jezusa, i do krwi pokropienia, lepsze rzeczy mówiącej niż Ablowa.</verse>
        <verse osisID='Heb.12.25'>Patrzajcież, abyście nie gardzili tym, który mówi; albowiem jeźliż oni nie uszli, którzy gardzili tym, który na ziemi na miejscu Bożem mówił, daleko więcej my, jeźliże się od tego, który z nieba jest, odwrócimy;</verse>
        <verse osisID='Heb.12.26'>Którego głos na on czas poruszył był ziemią, a teraz obiecał, mówiąc: Jeszcze ja raz poruszę nie tylko ziemią, ale i niebem.</verse>
        <verse osisID='Heb.12.27'>A to też mówi: Jeszcze raz, pokazuje zniesienie rzeczy chwiejących się, jako tych, które są uczynione, aby zostawały te, które się nie chwieją.</verse>
        <verse osisID='Heb.12.28'>Przetoż przyjmując królestwo nie chwiejące się, miejmy łaskę, przez którą służymy przyjemnie Bogu ze wstydem i z uczciwością.</verse>
        <verse osisID='Heb.12.29'>Albowiem Bóg nasz jest ogniem trawiącym.</verse>
      </chapter>
      <chapter osisID='Heb.13'>
        <verse osisID='Heb.13.1'>Miłość braterska niech zostaje.</verse>
        <verse osisID='Heb.13.2'>Nie zapominajcie ochoty ku gościom; albowiem przez tę niektórzy nie wiedząc, Anioły za goście przyjmowali.</verse>
        <verse osisID='Heb.13.3'>Pamiętajcie na więźniów, jakobyście spółwięźniami byli; na utrapionych, jako ci, którzy też w ciele jesteście.</verse>
        <verse osisID='Heb.13.4'>Uczciwe jest małżeństwo między wszystkimi i łoże niepokalane; ale wszeteczników i cudzołożników Bóg będzie sądził.</verse>
        <verse osisID='Heb.13.5'>Obcowanie wasze niech będzie bez łakomstwa, przestwając na tem, co macie; boć sam powiedział: Nie zaniecham cię, ani cię opuszczę:</verse>
        <verse osisID='Heb.13.6'>Tak abyśmy śmiele mówić mogli: Pan mi jest pomocnikiem, nie będę się bał, aby mi co miał uczynić człowiek.</verse>
        <verse osisID='Heb.13.7'>Pamiętajcie na wodzów waszych, którzy wam mówili słowo Boże, których obcowania koniec upatrując naśladujcie wiary ich.</verse>
        <verse osisID='Heb.13.8'>Jezus Chrystus wczoraj i dziś, tenże i na wieki.</verse>
        <verse osisID='Heb.13.9'>Za naukami rozmaitemi i obcemi nie unoście się; albowiem dobra rzecz jest, aby łaską było utwierdzone serce a nie pokarmami, które nie pomogły tym, co się nimi bawili.</verse>
        <verse osisID='Heb.13.10'>Mamy ołtarz, z którego nie mają wolności jeść ci, którzy przybytkowi służą.</verse>
        <verse osisID='Heb.13.11'>Albowiem bydląt, których krew bywa wnoszona za grzech do świątnicy przez najwyższego kapłana, tych ciała palone bywają za obozem.</verse>
        <verse osisID='Heb.13.12'>Dlatego i Jezus, aby poświęcił lud własną krwią swoją, za bramą ucierpiał.</verse>
        <verse osisID='Heb.13.13'>Wynijdźmyż tedy do niego za obóz, nosząc urąganie jego.</verse>
        <verse osisID='Heb.13.14'>Albowiem nie mamy tu miasta trwałego, ale onego przyszłego szukamy.</verse>
        <verse osisID='Heb.13.15'>Przetoż przez niego ofiarujmy Bogu ofiarę chwały ustawicznie, to jest owoce warg wyznawających imieniowi jego.</verse>
        <verse osisID='Heb.13.16'>A dobroczynności i udzielania nie przepominajcie; albowiem się Bóg w takowych ofiarach kocha.</verse>
        <verse osisID='Heb.13.17'>Bądźcie posłuszni wodzom waszym i bądźcie im oddani; albowiem oni czują nad duszami waszemi, jako ci, którzy liczbę oddać mają; aby to z radością czynili, a nie z wzdychaniem; boć wam to nie jest pożyteczne.</verse>
        <verse osisID='Heb.13.18'>Módlcie się za nami; albowiem ufamy, iż mamy dobre sumienie, jako ci, którzy się chcemy we wszystkiem dobrze zachować.</verse>
        <verse osisID='Heb.13.19'>A tem więcej proszę was, abyście to czynili, abym wam tem rychlej był przywrócony.</verse>
        <verse osisID='Heb.13.20'>A Bóg pokoju, który wywiódł od umarłych we krwi przymierza wiecznego, onego wielkiego pasterza owiec, Pana naszego Jezusa,</verse>
        <verse osisID='Heb.13.21'>Niech was doskonałymi uczyni w każdym uczynku dobrym ku czynieniu woli swojej, sprawując w was to, co przyjemnego przed obliczem jego, przez Jezusa Chrystusa, któremu niech będzie chwała na wieki wieków. Amen.</verse>
        <verse osisID='Heb.13.22'>A proszę was, bracia! znoście cierpliwie słowo napominania tego; bomci do was krótko pisał.</verse>
        <verse osisID='Heb.13.23'>Wiedzcie o bracie Tymoteuszu, że jest wypuszczony, z którym (jeźlibym szybko przyszedł), oglądam was.</verse>
        <verse osisID='Heb.13.24'>Pozdrówcie wszystkich wodzów waszych i wszystkich świętych. Pozdrawiają was bracia z Włoch.</verse>
        <verse osisID='Heb.13.25'>Łaska niech będzie z wami wszystkimi. Amen.</verse>
      </chapter>
    </div></osisText>
</osis>