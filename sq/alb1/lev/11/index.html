<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/lev/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/lev">Leviticus</a> &gt <strong>Chapter 11</strong></div><p><span class="verse"><a name="1">1</a>Pastaj Zoti i foli Moisiut dhe Aaronit, duke u thënë atyre:</span> <span class="verse"><a name="2">2</a>&quot;Foluni bijve të Izraelit dhe u thoni: Këto janë kafshët që do të mund të hani nga tërë kafshët që janë mbi tokë.</span> <span class="verse"><a name="3">3</a>Mund të hani çdo kafshë dythundrake që e ka këmbën të ndarë dhe ripërtypet.</span> <span class="verse"><a name="4">4</a>Por nga ripërtypësit dhe nga dythundrakët nuk do të hani këto: devenë sepse përtypet, por nuk është dythundrake; për ju është e papastër;</span> <span class="verse"><a name="5">5</a>baldosën, sepse ripërtypet, por nuk është dythundrake; për ju është e papastër;</span> <span class="verse"><a name="6">6</a>lepurin, sepse ripërtypet, por nuk është dythundrak; për ju është i papastër;</span> <span class="verse"><a name="7">7</a>derrin, sepse është dythundrak dhe e ka këmbën të ndarë, por nuk është ripërtypës; për ju është i papastër.</span> <span class="verse"><a name="8">8</a>Nuk do të hani nga mishi i tyre dhe nuk do të prekni trupat e tyre të pajetë; për ju janë të papastër.</span> <span class="verse"><a name="9">9</a>Midis gjithë kafshëve që ndodhen në ujë mund të hani këto: mund të hani të gjithë ato që kanë pendë e luspa në ujë, si në dete ashtu dhe në lumenj.</span> <span class="verse"><a name="10">10</a>Por të gjitha ato që nuk kanë as pendë as luspa, si në dete, ashtu dhe në lumenj, tërë ato që lëviznin në ujë dhe të gjitha ato që jetojnë në ujë janë të neveritshme për ju.</span> <span class="verse"><a name="11">11</a>Do të jenë të neveritshme për ju; nuk do të hani mishin e tyre dhe do keni neveri për trupin e tyre të pajetë.</span> <span class="verse"><a name="12">12</a>Çdo gjë që në ujë nuk ka pendë dhe luspa do të jetë e neveritshme për ju.</span> <span class="verse"><a name="13">13</a>Midis zogjve do të keni neveri këta; nuk duhet t'i hani, sepse janë të neveritshëm: shqiponjën, shqiponjën e detit dhe fajkuan peshkatar;</span> <span class="verse"><a name="14">14</a>qiftin dhe çdo lloj fajkoi;</span> <span class="verse"><a name="15">15</a>çdo lloj korbi;</span> <span class="verse"><a name="16">16</a>strucin, hutën, pulëbardhën dhe çdo lloj krahathatë;</span> <span class="verse"><a name="17">17</a>bufin, karabullakun e detit, ibisin;</span> <span class="verse"><a name="18">18</a>mjellmën, pelikanin, hutën;</span> <span class="verse"><a name="19">19</a>lejlekun, çdo lloj çafke, pupëzen dhe lakuriqin e natës.</span> <span class="verse"><a name="20">20</a>Do të keni neveri për çdo insekt me krahë që ecën me katër këmbë.</span> <span class="verse"><a name="21">21</a>Por nga të gjitha insektet me krahë që ecin me katër këmbë, mund të hani ato që i kanë kofshët mbi këmbët për të kërcyer në tokë.</span> <span class="verse"><a name="22">22</a>Nga këta mund të hani çdo lloj karkaleci, çdo lloj bulku dhe çdo lloj akridi.</span> <span class="verse"><a name="23">23</a>Çdo lloj tjetër insekti me krahë që ka katër këmbë do të jetë i neveritshëm për ju.</span> <span class="verse"><a name="24">24</a>Këto kafshë do t'ju bëjnë të papastër; kushdo që prek trupin e tyre të pajetë do të jetë i papastër deri në mbrëmje.</span> <span class="verse"><a name="25">25</a>Kushdo mbart trupat e tyre të pajetë, do të lajë rrobat dhe do të jetë i papastër deri në mbrëmje.</span> <span class="verse"><a name="26">26</a>Çdo kafshë dythundrake që nuk e ka këmbën të ndarë dhe nuk ripërtypet është e papastër për ju; kushdo që do ta prekë do të bëhet i papastër.</span> <span class="verse"><a name="27">27</a>Ndër të gjitha kafshët katërkëmbëshe, ata që ecin mbi shputën e këmbëve janë të papastër për ju; kushdo që prek trupin e tyre të pajetë do të jetë i papastër deri në mbrëmje.</span> <span class="verse"><a name="28">28</a>Kushdo që transporton trupin e tyre të pajetë do të lajë rrobat e tij dhe do të jetë i papastër deri në mbrëmje. Për ju ata janë të papastër.</span> <span class="verse"><a name="29">29</a>Ndër kafshët që zvarriten mbi tokë, këta janë të papastër për ju: urithi, miu dhe çdo lloj hardhje,</span> <span class="verse"><a name="30">30</a>gekoja, varani, hardhuca, kërmilli dhe kameleoni.</span> <span class="verse"><a name="31">31</a>Këto kafshë midis tërë atyre që zvarriten janë të papastra për ju; kushdo që i prek kur kanë ngordhur, do të jetë i papastër deri në mbrëmje.</span> <span class="verse"><a name="32">32</a>Çdo gjë mbi të cilën një prej tyre bie kur kanë ngordhur do të jetë e papastër; qoftë kjo një vegël prej druri, apo rroba, apo lëkurë, apo thes apo çfarëdo sendi tjetër i përdorur për punë, duhet  të futet në ujë dhe do të jetë i papastër deri  në mbrëmje; pastaj do të jetë i pastër.</span> <span class="verse"><a name="33">33</a>Çdo enë prej argjile brenda të cilës një prej tyre bie, do ta thyeni; dhe gjithçka që ndodhet në të do të jetë i papaster.</span> <span class="verse"><a name="34">34</a>Çdo ushqim që hahet mbi të cilin bie uji i kësaj ene do të bëhet i papastër; dhe çdo gllënjkë që mund të merret prej tij do të jetë e papastër.</span> <span class="verse"><a name="35">35</a>Çdo gjë mbi të cilën bie një pjesë e trupit të tyre të ngordhur, qoftë furra apo furnela, do të copëtohet; ata janë të papastër dhe do të konsiderohen të papastër nga ana juaj.</span> <span class="verse"><a name="36">36</a>Por një burim apo një çisternë, ku mblidhet uji do të jetë i pastër, por çdo gjë që prek trupat e tyre të pajetë do të jetë e papastër.</span> <span class="verse"><a name="37">37</a>Dhe në rast se një pjesë e trupave të tyre të pajetë bie mbi çfarëdo lloj fare që të mbillet, kjo do të mbetet e pastër;</span> <span class="verse"><a name="38">38</a>por në rast se vihet ujë mbi farën dhe një pjesë e trupave të pajetë të tyre bie mbi të, ajo është e papastër për ju.</span> <span class="verse"><a name="39">39</a>Në rast se ngordh një kafshë që ju lejohet ta hani, ai që do të prekë trupin e pajetë të saj do të jetë i papastër deri në mbrëmje.</span> <span class="verse"><a name="40">40</a>Ai që ha nga ky trup i ngordhur do të lajë rrobat e tij dhe do të jetë i papastër deri në mbrëmje; po kështu ai që transporton këtë trup të ngordhur do të lajë rrobat e tij dhe do të jetë i papastër deri në mbrëmje.</span> <span class="verse"><a name="41">41</a>Çdo gjë që hiqet zvarrë mbi tokë është një gjë e neveritshme; nuk duhet ta hani.</span> <span class="verse"><a name="42">42</a>Ndër të gjitha kafshët që hiqen zvarrë mbi tokë, nuk do të hani asnjërën prej atyre që ecin mbi bark, që lëvizin me katër këmbë, ose të atyre që kanë shumë këmbë, sepse kjo është e neveritshme.</span> <span class="verse"><a name="43">43</a>Mos u bëni të neveritshëm me asnjë nga këto kafshë që zvarriten; mos u bëni të papastër me to, në mënyrë që të ndoteni.</span> <span class="verse"><a name="44">44</a>Sepse unë jam Zoti, Perëndia juaj; shenjtërohuni, pra, dhe jini të shenjtë, sepse unë jam i shenjtë; mos u infektoni me asnjë prej këtyre kafshëve që zvarriten mbi tokë.</span> <span class="verse"><a name="45">45</a>Sepse unë jam Zoti që ju bëri të dilni nga vendi i Egjiptit, për të qënë Perëndia juaj; jini pra të shenjtë sepse unë jam i shenjtë.</span> <span class="verse"><a name="46">46</a>Ky është ligji përkatës i katërkëmbëshve, zogjve dhe i çdo qënieje të gjallë që lëviz në ujë, dhe i çdo qënieje që hiqet zvarrë mbi tokë,</span> <span class="verse"><a name="47">47</a>me qëllim që të dini të dalloni midis asaj që është e pastër dhe asaj që është e papastër, dhe midis kafshës që mund të hahet dhe të asaj që nuk duhet të hahet&quot;.</span> </p></div</div></div></body></html>