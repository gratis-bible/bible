<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/john/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/john">John</a> &gt <strong>Chapter 15</strong></div><p><span class="verse"><a name="1">1</a>Y am a very vyne, and my fadir is an erthe tilier.</span> <span class="verse"><a name="2">2</a>Ech braunch in me that berith not fruyt, he schal take awey it; and ech that berith fruyt, he schal purge it, that it bere the more fruyt.</span> <span class="verse"><a name="3">3</a>Now ye ben clene, for the word that Y haue spokun to you.</span> <span class="verse"><a name="4">4</a>Dwelle ye in me, and Y in you; as a braunche may not make fruyt of it silf, but it dwelle in the vyne, so nether ye, but ye dwelle in me.</span> <span class="verse"><a name="5">5</a>Y am a vyne, ye the braunchis. Who that dwellith in me, and Y in hym, this berith myche fruyt, for with outen me ye moun no thing do.</span> <span class="verse"><a name="6">6</a>If ony man dwellith not in me, he schal be caste out as a braunche, and schal wexe drie; and thei schulen gadere hym, and thei schulen caste hym in to the fier, and he brenneth.</span> <span class="verse"><a name="7">7</a>If ye dwellen in me, and my wordis dwelle in you, what euer thing ye wolen, ye schulen axe, and it schal be don to you.</span> <span class="verse"><a name="8">8</a>In this thing my fadir is clarified, that ye brynge forth ful myche fruyt, and that ye be maad my disciplis.</span> <span class="verse"><a name="9">9</a>As my fadir louede me, Y haue loued you; dwelle ye in my loue.</span> <span class="verse"><a name="10">10</a>If ye kepen my comaundementis, ye schulen dwelle in my loue; as Y haue kept the comaundementis of my fadir, and Y dwelle in his loue.</span> <span class="verse"><a name="11">11</a>These thingis Y spak to you, that my ioye be in you, and youre ioye be fulfillid.</span> <span class="verse"><a name="12">12</a>This is my comaundement, that ye loue togidere, as Y louede you.</span> <span class="verse"><a name="13">13</a>No man hath more loue than this, that a man putte his lijf for hise freendis.</span> <span class="verse"><a name="14">14</a>Ye ben my freendis if ye doen tho thingis, that Y comaunde to you.</span> <span class="verse"><a name="15">15</a>Now Y schal not clepe you seruauntis, for the seruaunt woot not, what his lord schal do; but Y haue clepid you freendis, for alle thingis what euere Y herde of my fadir, Y haue maad knowun to you.</span> <span class="verse"><a name="16">16</a>Ye han not chosun me, but Y chees you; and Y haue put you, that ye go, and brynge forth fruyt, and youre fruyt dwelle; that what euere thing ye axen the fadir in my name, he yyue to you.</span> <span class="verse"><a name="17">17</a>These thingis Y comaunde to you, that ye loue togidere.</span> <span class="verse"><a name="18">18</a>If the world hatith you, wite ye, that it hadde me in hate rather than you.</span> <span class="verse"><a name="19">19</a>If ye hadden be of the world, the world schulde loue that thing that was his; but for ye ben not of the world, but Y chees you fro the world, therfor the world hatith you.</span> <span class="verse"><a name="20">20</a>Haue ye mynde of my word, which Y seide to you, The seruaunt is not grettere than his lord. If thei han pursued me, thei schulen pursue you also; if thei han kept my word, thei schulen kepe youre also.</span> <span class="verse"><a name="21">21</a>But thei schulen do to you alle these thingis for my name, for thei knowen not hym that sente me.</span> <span class="verse"><a name="22">22</a>If Y hadde not comun, and hadde not spokun to hem, thei schulden not haue synne; but now thei haue noon excusacioun of her synne.</span> <span class="verse"><a name="23">23</a>He that hatith me, hatith also my fadir.</span> <span class="verse"><a name="24">24</a>If Y hadde not doon werkis in hem, whiche noon other man dide, thei schulden not haue synne; but now both thei han seyn, and hatid me and my fadir.</span> <span class="verse"><a name="25">25</a>But that the word be fulfillid, that is writun in her lawe, For thei hadden me in hate with outen cause.</span> <span class="verse"><a name="26">26</a>But whanne the coumfortour schal come, which Y schal sende to you fro the fadir, a spirit of treuthe, which cometh of the fadir, he schal bere witnessyng of me; and ye schulen bere witnessyng, for ye ben with me fro the bigynnyng.</span> </p></div</div></div></body></html>