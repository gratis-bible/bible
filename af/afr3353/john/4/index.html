<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/john/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/john">John</a> &gt <strong>Chapter 4</strong></div><p><span class="verse"><a name="1">1</a>Toe die Here dan verneem dat die Fariseërs gehoor het dat Jesus meer dissipels maak en doop as Johannes --</span> <span class="verse"><a name="2">2</a>alhoewel Jesus self nie gedoop het nie, maar sy dissipels --</span> <span class="verse"><a name="3">3</a>het Hy Judiaverlaat en weer na Galil,a gegaan.</span> <span class="verse"><a name="4">4</a>En Hy moes deur Samar¡a gaan.</span> <span class="verse"><a name="5">5</a>Hy kom toe by 'n stad van Samar¡a wat S¡gar genoem word, naby die stuk grond wat Jakob aan sy seun Josef gegee het.</span> <span class="verse"><a name="6">6</a>En die fontein van Jakob was daar. Jesus het toe, omdat Hy moeg was van die reis, somaar by die fontein gaan sit. Dit was omtrent die sesde uur.</span> <span class="verse"><a name="7">7</a>Daar kom 'n vrou uit Samar¡a om water te skep. Jesus sê vir haar: Gee vir My water om te drink --</span> <span class="verse"><a name="8">8</a>want sy dissipels het na die stad gegaan om voedsel te koop.</span> <span class="verse"><a name="9">9</a>En die Samaritaanse vrou sê vir Hom: Hoe is dit dat U wat 'n Jood is, van my vra om te drink terwyl ek 'n Samaritaanse vrou is? Want die Jode hou geen gemeenskap met die Samaritane nie.</span> <span class="verse"><a name="10">10</a>Jesus antwoord en sê vir haar: As jy die gawe van God geken het en geweet het wie Hy is wat vir jou sê: Gee vir My water om te drink, sou jy Hom gevra het en Hy sou vir jou lewende water gegee het.</span> <span class="verse"><a name="11">11</a>Die vrou sê vir Hom: Here, U het nie eens 'n skepding nie, en die put is diep; waarvandaan kry U dan die lewende water?</span> <span class="verse"><a name="12">12</a>U is tog nie groter as ons vader Jakob nie, wat die put aan ons gegee het en self daaruit gedrink het, en sy seuns en sy vee?</span> <span class="verse"><a name="13">13</a>Jesus antwoord en sê vir haar: Elkeen wat van hierdie water drink, sal weer dors kry;</span> <span class="verse"><a name="14">14</a>maar elkeen wat drink van die water wat Ek hom sal gee, sal in ewigheid nooit dors kry nie, maar die water wat Ek hom sal gee, sal in hom word 'n fontein van water wat opspring tot in die ewige lewe.</span> <span class="verse"><a name="15">15</a>Die vrou sê vir Hom: Here, gee my daardie water, sodat ek nie dors kry en hier hoef te kom skep nie.</span> <span class="verse"><a name="16">16</a>Jesus sê vir haar: Gaan roep jou man en kom hier.</span> <span class="verse"><a name="17">17</a>Die vrou antwoord en sê: Ek het nie 'n man nie. Jesus sê vir haar: Jy het reg gesê: Ek het nie 'n man nie;</span> <span class="verse"><a name="18">18</a>want jy het vyf mans gehad; en die een wat jy nou het, is nie jou man nie. Dit het jy met waarheid gesê.</span> <span class="verse"><a name="19">19</a>Die vrou sê vir Hom: Here, ek sien dat U 'n profeet is.</span> <span class="verse"><a name="20">20</a>Ons vaders het op hierdie berg aanbid, en julle sê dat die plek waar ons behoort te aanbid, in Jerusalem is.</span> <span class="verse"><a name="21">21</a>Jesus sê vir haar: Vrou, glo My, daar kom 'n uur wanneer julle nie op hierdie berg en ook nie in Jerusalem die Vader sal aanbid nie.</span> <span class="verse"><a name="22">22</a>Julle aanbid wat julle nie weet nie; ons aanbid wat ons weet, want die saligheid is uit die Jode.</span> <span class="verse"><a name="23">23</a>Maar daar kom 'n uur, en dit is nou, wanneer die ware aanbidders die Vader in gees en waarheid sal aanbid; want die Vader soek ook mense wat Hom so aanbid.</span> <span class="verse"><a name="24">24</a>God is Gees; en die wat Hom aanbid, moet in gees en waarheid aanbid.</span> <span class="verse"><a name="25">25</a>Die vrou sê vir Hom: Ek weet dat die Mess¡as kom, Hy wat Christus genoem word. Wanneer Hy kom, sal Hy ons alles verkondig.</span> <span class="verse"><a name="26">26</a>Jesus sê vir haar: Dit is Ek wat met jou spreek!</span> <span class="verse"><a name="27">27</a>En op die oomblik het sy dissipels gekom en hulle verwonder dat Hy met 'n vrou in gesprek was. Tog het niemand gesê: Wat verlang U nie? of: Waarom spreek U met haar?</span> <span class="verse"><a name="28">28</a>Die vrou het toe haar waterkan laat staan en na die stad gegaan en vir die mense gesê:</span> <span class="verse"><a name="29">29</a>Kom kyk 'n man wat my alles vertel het wat ek gedoen het. Is Hy nie miskien die Christus nie?</span> <span class="verse"><a name="30">30</a>Hulle het toe uit die stad gegaan en na Hom gekom.</span> <span class="verse"><a name="31">31</a>En intussen het sy dissipels by Hom aangedring en gesê: Rabbi, eet.</span> <span class="verse"><a name="32">32</a>Maar Hy sê vir hulle: Ek het voedsel om te eet waar julle nie van weet nie.</span> <span class="verse"><a name="33">33</a>Die dissipels sê toe vir mekaar: Het iemand dan vir Hom ete gebring?</span> <span class="verse"><a name="34">34</a>Jesus sê vir hulle: My voedsel is om die wil te doen van Hom wat My gestuur het en om sy werk te volbring.</span> <span class="verse"><a name="35">35</a>Sê julle nie: Dit is nog vier maande, dan kom die oes nie? Kyk, Ek sê vir julle, slaan julle oë op en aanskou die lande dat hulle al wit is vir die oes.</span> <span class="verse"><a name="36">36</a>En hy wat maai, ontvang loon en vergader vrug vir die ewige lewe, sodat die saaier en die maaier saam bly kan wees.</span> <span class="verse"><a name="37">37</a>Want hierin is die woord waar: Dit is een wat saai, en 'n ander wat maai.</span> <span class="verse"><a name="38">38</a>Ek het julle gestuur om te maai waar julle nie aan gewerk het nie. Ander het gewerk, en julle het in hulle arbeid ingegaan.</span> <span class="verse"><a name="39">39</a>En baie van die Samaritane uit daardie stad het in Hom geglo oor die woord van die vrou wat getuig het: Hy het my alles vertel wat ek gedoen het.</span> <span class="verse"><a name="40">40</a>Toe die Samaritane dan by Hom kom, het hulle by Hom aangedring om by hulle te bly; en Hy het daar twee dae gebly.</span> <span class="verse"><a name="41">41</a>En baie meer het op grond van sy woord geglo</span> <span class="verse"><a name="42">42</a>en aan die vrou gesê: Ons glo nie meer op grond van wat jy gesê het nie, want ons het self gehoor en ons weet dat Hy waarlik die Christus, die Saligmaker van die wêreld, is.</span> <span class="verse"><a name="43">43</a>En n  die twee dae het Hy daarvandaan weggegaan en na Galil,a vertrek.</span> <span class="verse"><a name="44">44</a>Want Jesus self het getuig dat 'n profeet in sy eie vaderland geen eer ontvang nie.</span> <span class="verse"><a name="45">45</a>Toe Hy dan in Galil,a kom, het die Galil,ërs Hom ontvang, omdat hulle alles gesien het wat Hy in Jerusalem op die fees gedoen het; want hulle het ook na die fees gegaan.</span> <span class="verse"><a name="46">46</a>Jesus het dan weer gekom te Kana in Galil,a, waar Hy die water wyn gemaak het. En daar was 'n sekere koninklike beampte wie se seun in Kap,rnaÂm siek was.</span> <span class="verse"><a name="47">47</a>Toe hy hoor dat Jesus uit Judiain Galil,a gekom het, gaan hy na Hom en vra Hom om af te kom en sy seun gesond te maak, want hy het op sterwe gelê.</span> <span class="verse"><a name="48">48</a>Jesus sê toe vir hom: As julle nie tekens en wonders sien nie, sal julle nooit glo nie.</span> <span class="verse"><a name="49">49</a>Die koninklike beampte sê vir Hom: Here, kom af voordat my kind sterwe.</span> <span class="verse"><a name="50">50</a>Jesus antwoord hom: Gaan, jou seun lewe! En die man het die woord geglo wat Jesus vir hom gesê het, en hy het gegaan.</span> <span class="verse"><a name="51">51</a>En toe hy al op pad was huis toe, kom sy diensknegte hom tegemoet en bring die berig en sê: U kind lewe!</span> <span class="verse"><a name="52">52</a>Hy verneem toe van hulle die uur waarop hy beter geword het. En hulle sê vir hom: Gister, die sewende uur, het die koors hom verlaat.</span> <span class="verse"><a name="53">53</a>Die vader merk toe dat dit daardie uur was waarop Jesus vir hom gesê het: Jou seun lewe! En hy het self geglo en sy hele huis.</span> <span class="verse"><a name="54">54</a>Hierdie tweede teken weer het Jesus gedoen toe Hy uit Judiain Galil,a gekom het.</span> </p></div</div></div></body></html>