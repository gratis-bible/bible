<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='afr3353' xml:lang='af'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='afr3353'>
        <title>1933/1953 Afrikaans Bybel</title>
        <contributor/>
        <creator>Kumba Kimba</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-20</date>
        <description>This copyright Bible has kindly been made available by the Bible Society of South Africa, strictly for non-commercial use .</description>
        <publisher>ScienceDay</publisher>
        <type type='OSIS'>Bible</type>
        <identifier type='OSIS'>afr3353</identifier>
        <source/>
        <language type='IETF'>af</language>
        <relation/>
        <coverage/>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='1Tim'>
      <chapter osisID='1Tim.1'>
        <verse osisID='1Tim.1.1'>Paulus, 'n apostel van Jesus Christus, volgens die bevel van God, ons Verlosser, en van die Here Jesus Christus, ons Hoop,</verse>
        <verse osisID='1Tim.1.2'>aan TimotheÂs, my ware kind in die geloof: Genade, barmhartigheid, vrede van God onse Vader en Christus Jesus, onse Here!</verse>
        <verse osisID='1Tim.1.3'>Soos ek jou versoek het toe ek na Macedonië op reis was, moet jy in Âfese wag om sekere persone te beveel dat hulle geen ander leer moet leer nie,</verse>
        <verse osisID='1Tim.1.4'>en hulle nie besig hou met fabels en eindelose geslagsregisters nie, wat net twisvrae bevorder meer as stigting van God wat in die geloof is.</verse>
        <verse osisID='1Tim.1.5'>Maar die doel van die gebod is liefde uit 'n rein hart en 'n goeie gewete en 'n ongeveinsde geloof</verse>
        <verse osisID='1Tim.1.6'>waarvan sommige mense afgedwaal en hulle afgewend het na onsinnige praatjies;</verse>
        <verse osisID='1Tim.1.7'>hulle wil leraars van die wet wees, alhoewel hulle wat hulle sê, of die dinge wat hulle beslis beweer, nie verstaan nie.</verse>
        <verse osisID='1Tim.1.8'>Maar ons weet dat die wet goed is as iemand dit wettiglik gebruik</verse>
        <verse osisID='1Tim.1.9'>en as hy weet dat die wet nie gegee is vir die regverdige nie, maar vir die wettelose en tugtelose mense, goddelose en sondaars, onheiliges en ongewydes, vadermoorders en moedermoorders, moordenaars,</verse>
        <verse osisID='1Tim.1.10'>hoereerders, sodomiete, mensediewe, leuenaars, meinediges en wat daar anders met die gesonde leer in stryd is,</verse>
        <verse osisID='1Tim.1.11'>volgens die evangelie van die heerlikheid van die salige God wat aan my toevertrou is.</verse>
        <verse osisID='1Tim.1.12'>En ek dank Hom wat my krag gegee het, Christus Jesus, onse Here, dat Hy my getrou geag en in die bediening gestel het,</verse>
        <verse osisID='1Tim.1.13'>my wat vroeër 'n lasteraar en 'n vervolger en 'n geweldenaar was. Maar aan my is barmhartigheid bewys, omdat ek dit onwetend gedoen het in ongeloof.</verse>
        <verse osisID='1Tim.1.14'>En die genade van onse Here was baie oorvloedig met geloof en liefde wat in Christus Jesus is.</verse>
        <verse osisID='1Tim.1.15'>Dit is 'n betroubare woord en werd om ten volle aangeneem te word, dat Christus Jesus in die wêreld gekom het om sondaars te red, van wie ek die vernaamste is.</verse>
        <verse osisID='1Tim.1.16'>Maar daarom is aan my barmhartigheid bewys, dat Jesus Christus in my as die vernaamste al sy lankmoedigheid sou betoon, om 'n voorbeeld te wees vir die wat in Hom sal glo tot die ewige lewe.</verse>
        <verse osisID='1Tim.1.17'>Aan die Koning van die eeue, die onverderflike, onsienlike, alleenwyse God, kom toe die eer en die heerlikheid tot in alle ewigheid. Amen.</verse>
        <verse osisID='1Tim.1.18'>Hierdie boodskap vertrou ek aan jou toe, my kind TimotheÂs, ooreenkomstig die profesieë wat vroeër aangaande jou uitgespreek is, sodat jy daardeur die goeie stryd kan stry</verse>
        <verse osisID='1Tim.1.19'>en aan die geloof en 'n goeie gewete vashou. Sommige het dit van hulle weggestoot en aan die geloof skipbreuk gely,</verse>
        <verse osisID='1Tim.1.20'>onder wie daar is Himen,Âs en Alexander, wat ek aan die Satan oorgegee het, sodat hulle kan leer om nie te laster nie.</verse>
      </chapter>
      <chapter osisID='1Tim.2'>
        <verse osisID='1Tim.2.1'>In die eerste plek vermaan ek dan dat smekinge, gebede, voorbedes, danksegginge gedoen moet word vir alle mense;</verse>
        <verse osisID='1Tim.2.2'>vir konings en almal wat hooggeplaas is, sodat ons 'n rustige en stil lewe kan lei in alle godsvrug en waardigheid.</verse>
        <verse osisID='1Tim.2.3'>Want dit is goed en aangenaam voor God, ons Verlosser,</verse>
        <verse osisID='1Tim.2.4'>wat wil hê dat alle mense gered word en tot kennis van die waarheid kom.</verse>
        <verse osisID='1Tim.2.5'>Want daar is een God en een Middelaar tussen God en die mense, die mens Christus Jesus,</verse>
        <verse osisID='1Tim.2.6'>wat Homself gegee het as 'n losprys vir almal, as die getuienis op die regte tyd,</verse>
        <verse osisID='1Tim.2.7'>waartoe ek aangestel is as 'n prediker en apostel -- ek sê die waarheid in Christus, ek lieg nie -- 'n leraar van die heidene in geloof en waarheid.</verse>
        <verse osisID='1Tim.2.8'>Ek wil dan hê dat die manne op elke plek moet bid en heilige hande ophef sonder toorn en twis.</verse>
        <verse osisID='1Tim.2.9'>So ook moet die vroue hulle versier met behoorlike kleding, gepaard met beskeidenheid en ingetoënheid, nie met vlegsels of goud of pêrels of kosbare klere nie,</verse>
        <verse osisID='1Tim.2.10'>maar, soos dit vroue betaam wat die godsvrug bely, met goeie werke.</verse>
        <verse osisID='1Tim.2.11'>Die vrou moet haar in stilte laat leer in alle onderdanigheid.</verse>
        <verse osisID='1Tim.2.12'>Ek laat die vrou egter nie toe om onderrig te gee of oor die man te heers nie, maar sy moet haar stil hou.</verse>
        <verse osisID='1Tim.2.13'>Want Adam is eerste gemaak, daarna Eva.</verse>
        <verse osisID='1Tim.2.14'>En Adam is nie verlei nie, maar die vrou het haar laat verlei en het in oortreding gekom.</verse>
        <verse osisID='1Tim.2.15'>Maar sy sal gered word deur kinders te baar, as hulle bly in geloof en liefde en heiligmaking, met ingetoënheid.</verse>
      </chapter>
      <chapter osisID='1Tim.3'>
        <verse osisID='1Tim.3.1'>Dit is 'n betroubare woord: as iemand na 'n opsienersamp verlang, begeer hy 'n voortreflike werk.</verse>
        <verse osisID='1Tim.3.2'>'n Opsiener dan moet onberispelik wees, die man van een vrou, nugter, ingetoë, fatsoenlik, gasvry, bekwaam om te onderrig;</verse>
        <verse osisID='1Tim.3.3'>geen drinker, geen vegter, geen vuilgewinsoeker nie, maar vriendelik; geen strydlustige, geen geldgierige nie;</verse>
        <verse osisID='1Tim.3.4'>een wat sy eie huis goed regeer en sy kinders met alle waardigheid in onderdanigheid hou.</verse>
        <verse osisID='1Tim.3.5'>Maar as iemand nie weet om sy eie huis te regeer nie, hoe sal hy vir die gemeente van God sorg dra?</verse>
        <verse osisID='1Tim.3.6'>Hy moet nie 'n nuweling wees nie, sodat hy nie verwaand word en in dieselfde oordeel as die duiwel val nie.</verse>
        <verse osisID='1Tim.3.7'>Maar hy moet ook goeie getuienis hê van die buitestaanders, sodat hy nie in veragting en in die strik van die duiwel val nie.</verse>
        <verse osisID='1Tim.3.8'>Net so moet die diakens waardig wees, nie uit twee monde spreek nie, nie verslaaf aan wyn nie, geen vuilgewinsoekers nie,</verse>
        <verse osisID='1Tim.3.9'>manne wat die verborgenheid van die geloof in 'n rein gewete hou.</verse>
        <verse osisID='1Tim.3.10'>En hulle moet ook eers 'n proeftyd deurmaak; daarna, as hulle onberispelik is, kan hulle dien.</verse>
        <verse osisID='1Tim.3.11'>Net so moet die vroue waardig wees, geen kwaadspreeksters nie, nugter, betroubaar in alles.</verse>
        <verse osisID='1Tim.3.12'>Die diakens moet manne van een vrou wees en hulle kinders en eie huis goed regeer.</verse>
        <verse osisID='1Tim.3.13'>Want die wat goed gedien het, verkry vir hulle 'n eervolle plek en veel vrymoedigheid in die geloof in Christus Jesus.</verse>
        <verse osisID='1Tim.3.14'>Ek skryf jou hierdie dinge in die hoop om gou na jou te kom.</verse>
        <verse osisID='1Tim.3.15'>Maar as ek vertoef, dan kan jy weet hoe iemand hom moet gedra in die huis van God, wat die gemeente is van die lewende God, 'n pilaar en grondslag van die waarheid.</verse>
        <verse osisID='1Tim.3.16'>En, onteenseglik, die verborgenheid van die godsaligheid is groot: God is geopenbaar in die vlees, is geregverdig in die Gees, het verskyn aan engele, is verkondig onder die heidene, is geglo in die wêreld, is opgeneem in heerlikheid.</verse>
      </chapter>
      <chapter osisID='1Tim.4'>
        <verse osisID='1Tim.4.1'>Maar die Gees sê uitdruklik dat in die laaste tye sommige van die geloof afvallig sal word en verleidende geeste en leringe van duiwels sal aanhang</verse>
        <verse osisID='1Tim.4.2'>deur die geveinsdheid van leuenaars wat gebrandmerk is in hulle eie gewete,</verse>
        <verse osisID='1Tim.4.3'>wat verbied om te trou en gebied dat die mense hulle moet onthou van voedsel wat God geskape het om met danksegging gebruik te word deur die gelowiges en die wat die waarheid ken.</verse>
        <verse osisID='1Tim.4.4'>Want alles wat deur God geskape is, is goed, en niks is verwerplik as dit met danksegging ontvang word nie;</verse>
        <verse osisID='1Tim.4.5'>want dit word geheilig deur die woord van God en die gebed.</verse>
        <verse osisID='1Tim.4.6'>As jy hierdie dinge aan die broeders voorhou, sal jy 'n goeie dienaar van Jesus Christus wees terwyl jy jouself voed met die woorde van die geloof en van die goeie leer waarvan jy 'n navolger geword het.</verse>
        <verse osisID='1Tim.4.7'>Maar verwerp onheilige en oudwyfse fabels, en oefen jou in die godsaligheid.</verse>
        <verse osisID='1Tim.4.8'>Want die liggaamlike oefening is tot weinig nut, maar die godsaligheid is nuttig vir alles, omdat dit die belofte van die teenwoordige en die toekomende lewe het.</verse>
        <verse osisID='1Tim.4.9'>Dit is 'n betroubare woord en werd om ten volle aangeneem te word;</verse>
        <verse osisID='1Tim.4.10'>want hiervoor arbei ons ook en word ons gesmaad, omdat ons gehoop het op die lewende God wat 'n behouder is van alle mense, insonderheid van die gelowiges.</verse>
        <verse osisID='1Tim.4.11'>Beveel en leer hierdie dinge.</verse>
        <verse osisID='1Tim.4.12'>Laat niemand jou jonkheid verag nie, maar wees 'n voorbeeld vir die gelowiges in woord, in wandel, in liefde, in gees, in geloof, in reinheid.</verse>
        <verse osisID='1Tim.4.13'>Totdat ek kom, moet jy aanhou met voorlesing, vermaning en lering.</verse>
        <verse osisID='1Tim.4.14'>Verwaarloos nie die genadegawe wat in jou is nie, wat jou gegee is deur die profesie met die handoplegging van die ouderlinge.</verse>
        <verse osisID='1Tim.4.15'>Wees vlytig in hierdie dinge, leef daarin, sodat jou vooruitgang vir almal duidelik kan wees.</verse>
        <verse osisID='1Tim.4.16'>Let op jouself en op die leer; volhard daarin; want deur dit te doen, sal jy jouself red sowel as die wat jou hoor.</verse>
      </chapter>
      <chapter osisID='1Tim.5'>
        <verse osisID='1Tim.5.1'>'n Bejaarde man moet jy nie hard bestraf nie, maar vermaan hom soos 'n vader, jongeres soos broers,</verse>
        <verse osisID='1Tim.5.2'>bejaarde vroue soos moeders, jongeres soos susters in alle reinheid.</verse>
        <verse osisID='1Tim.5.3'>Eer die weduwees wat waarlik weduwees is.</verse>
        <verse osisID='1Tim.5.4'>Maar as 'n weduwee kinders of kleinkinders het, laat hulle eers leer om teenoor hulle eie huis eerbied te betoon en vergelding te doen aan hulle ouers; want dit is goed en aangenaam voor God.</verse>
        <verse osisID='1Tim.5.5'>En sy wat waarlik weduwee is en alleen gelaat is, hoop op God en bly in smekinge en gebede nag en dag.</verse>
        <verse osisID='1Tim.5.6'>Maar sy wat losbandig is, is lewendig dood.</verse>
        <verse osisID='1Tim.5.7'>Beveel ook hierdie dinge, sodat hulle onberispelik kan wees.</verse>
        <verse osisID='1Tim.5.8'>Maar iemand wat vir sy eie mense, en veral sy huisgenote, nie sorg nie, het die geloof verloën en is slegter as 'n ongelowige.</verse>
        <verse osisID='1Tim.5.9'>Laat 'n weduwee gekies word, nie minder as sestig jaar oud nie, wat die vrou van een man gewees het</verse>
        <verse osisID='1Tim.5.10'>en getuienis het van goeie werke, as sy kinders grootgemaak het, gasvry gewees het, die voete van die heiliges gewas het, verdruktes gehelp en elke goeie werk nagestreef het.</verse>
        <verse osisID='1Tim.5.11'>Maar jy moet die jong weduwees afwys; want wanneer hulle tot oneer van Christus wellustig word, wil hulle trou</verse>
        <verse osisID='1Tim.5.12'>en kom onder 'n oordeel, omdat hulle hul eerste geloof verwerp het.</verse>
        <verse osisID='1Tim.5.13'>En tegelykertyd leer hulle ook om ledig by die huise rond te gaan; en nie alleen is hulle ledig nie, maar ook praatsiek en bemoeisiek, want hulle praat wat nie behoorlik is nie.</verse>
        <verse osisID='1Tim.5.14'>Ek wil dan hê dat die jong weduwees moet trou, kinders baar, hulle huise regeer en die teëparty geen aanleiding gee om kwaad te spreek nie.</verse>
        <verse osisID='1Tim.5.15'>Want sommige het al afgewyk agter die Satan aan.</verse>
        <verse osisID='1Tim.5.16'>As 'n gelowige man of 'n gelowige vrou weduwees by hulle het, moet die aan hulle hulp verleen; en laat die gemeente nie beswaar word nie, sodat dit die wat waarlik weduwees is, kan help.</verse>
        <verse osisID='1Tim.5.17'>Laat die ouderlinge wat goed regeer, dubbele eer waardig geag word, veral die wat arbei in woord en leer.</verse>
        <verse osisID='1Tim.5.18'>Want die Skrif sê: Jy mag 'n os wat graan dors, nie muilband nie; en: Die arbeider is sy loon werd.</verse>
        <verse osisID='1Tim.5.19'>Moenie 'n beskuldiging teen 'n ouderling aanneem nie, behalwe op die getuienis van twee of drie.</verse>
        <verse osisID='1Tim.5.20'>Bestraf die wat sondig, in die teenwoordigheid van almal, sodat ook die ander kan vrees.</verse>
        <verse osisID='1Tim.5.21'>Ek besweer jou voor God en die Here Jesus Christus en die uitverkore engele dat jy hierdie dinge sonder vooroordeel in ag neem en niks uit partydigheid doen nie.</verse>
        <verse osisID='1Tim.5.22'>Moenie haastig iemand die hande oplê nie, en moet ook nie met die sondes van ander gemeenskap hê nie. Hou jou rein.</verse>
        <verse osisID='1Tim.5.23'>Moenie langer water alleen drink nie, maar gebruik 'n bietjie wyn ter wille van jou maag en jou herhaalde ongesteldhede.</verse>
        <verse osisID='1Tim.5.24'>Die sondes van sommige mense is baie duidelik en gaan voor hulle uit tot die oordeel, maar volg ander eers agterna.</verse>
        <verse osisID='1Tim.5.25'>Net so is ook die goeie werke baie duidelik, en ook die wat anders is, kan nie weggesteek word nie.</verse>
      </chapter>
      <chapter osisID='1Tim.6'>
        <verse osisID='1Tim.6.1'>Almal wat diensknegte is onder 'n juk, moet hulle eie here alle eer waardig ag, sodat die Naam van God en die leer nie belaster mag word nie.</verse>
        <verse osisID='1Tim.6.2'>En die wat gelowige here het, moet hulle nie verag omdat hulle broeders is nie, maar moet hulle des te meer dien, omdat hulle wat die weldade ontvang, gelowiges en geliefdes is. Leer hierdie dinge en wek daartoe op.</verse>
        <verse osisID='1Tim.6.3'>As iemand iets anders leer en nie instem met die gesonde woorde van onse Here Jesus Christus en met die leer wat volgens die godsaligheid is nie,</verse>
        <verse osisID='1Tim.6.4'>die is verwaand en verstaan niks nie, maar het 'n sieklike sug na twisvrae en woordestryd waaruit ontstaan afguns, twis, lasteringe, bose agterdog,</verse>
        <verse osisID='1Tim.6.5'>nuttelose stryery van mense wat verdorwe in hulle verstand en van die waarheid beroof is en dink dat die godsaligheid winsgewend is. Onttrek jou aan sulke mense.</verse>
        <verse osisID='1Tim.6.6'>Maar die godsaligheid saam met vergenoegdheid is 'n groot wins.</verse>
        <verse osisID='1Tim.6.7'>Want ons het niks in die wêreld ingebring nie; dit is duidelik dat ons ook niks daaruit kan wegdra nie.</verse>
        <verse osisID='1Tim.6.8'>Maar as ons voedsel en klere het, moet ons daarmee vergenoeg wees.</verse>
        <verse osisID='1Tim.6.9'>Maar die wat ryk wil word, val in versoeking en strikke en baie dwase en skadelike begeerlikhede wat die mense laat wegsink in verderf en ondergang.</verse>
        <verse osisID='1Tim.6.10'>Want die geldgierigheid is 'n wortel van alle euwels; en omdat sommige dit begeer, het hulle afgedwaal van die geloof en hulleself met baie smarte deurboor.</verse>
        <verse osisID='1Tim.6.11'>Maar jy, man van God, vlug van hierdie dinge weg, en jaag n  die geregtigheid, godsaligheid, geloof, liefde, lydsaamheid, sagmoedigheid.</verse>
        <verse osisID='1Tim.6.12'>Stry die goeie stryd van die geloof, gryp na die ewige lewe, waartoe jy ook geroep is en die goeie belydenis voor baie getuies afgelê het.</verse>
        <verse osisID='1Tim.6.13'>Ek gebied jou voor die aangesig van God wat aan alle dinge die lewe gee, en van Christus Jesus wat voor Pontius Pilatus die goeie belydenis betuig het,</verse>
        <verse osisID='1Tim.6.14'>dat jy die gebod onbevlek, onberispelik bewaar tot by die verskyning van onse Here Jesus Christus</verse>
        <verse osisID='1Tim.6.15'>wat op sy eie tyd vertoon sal word deur die salige en enigste Heerser, die Koning van die konings en Here van die here,</verse>
        <verse osisID='1Tim.6.16'>wat alleen onsterflikheid besit en 'n ontoeganklike lig bewoon, wat geen mens gesien het of kan sien nie, aan wie toekom eer en ewige krag. Amen.</verse>
        <verse osisID='1Tim.6.17'>Beveel die rykes in die teenwoordige wêreld om nie hoogmoedig te wees nie en ook nie hulle hoop te stel op die onsekerheid van die rykdom nie, maar op die lewende God wat ons alles ryklik verleen om te geniet;</verse>
        <verse osisID='1Tim.6.18'>dat hulle goed moet doen en ryk wees in goeie werke, vrygewig, mededeelsaam,</verse>
        <verse osisID='1Tim.6.19'>en vir hulle 'n skat weglê, 'n goeie fondament vir die toekoms, sodat hulle die ewige lewe kan verwerf.</verse>
        <verse osisID='1Tim.6.20'>o TimotheÂs, bewaar jou pand en vermy die onheilige, onsinnige praatjies en teëwerpinge van die valslik sogenaamde kennis,</verse>
        <verse osisID='1Tim.6.21'>waarvan sommige belydenis gedoen het en, wat die geloof betref, op 'n dwaalweg geraak het. Mag die genade met jou wees! Amen.</verse>
      </chapter>
    </div></osisText>
</osis>