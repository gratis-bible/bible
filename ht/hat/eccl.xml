<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='hat' xml:lang='ht'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='hat'>
        <title>Haitian Creole Version</title>
        <contributor>
  		The Unbound Bible
  		Biola University: Administrative Computing
  		13800 Biola Ave.
  		La Mirada, CA 90639
  		United States of America
  		562-903-4722 
  	</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>
  		Spelling: IPA with the following modifications:
  		oral vowel + [n] = nasal vowel
  		[y] = /j/
  		[?] = front open-mid unrounded vowel
  		[?] = back open-mid rounded vowel
  		[ou] = /u/
  		[u] = Voiceless labial-palatal approximant, i.e. semi-vowel corresponding to /y/
  		[ch] = Voiceless postalveolar fricative
  		[j] = Voiced postalveolar fricative
  	</description>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>hat</identifier>
        <source>ftp://unboundftp.biola.edu/pub/haitian_creole_utf8.zip</source>
        <language type='IETF'>ht</language>
        <relation/>
        <coverage>provide the bible to the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Eccl'>
      <chapter osisID='Eccl.1'>
        <verse osisID='Eccl.1.1'>¶ Men pawòl pitit David la, filozòf la, ki te wa nan lavil Jerizalèm.</verse>
        <verse osisID='Eccl.1.2'>Nan lavi a anyen pa vo anyen. Se sa filozòf la di. Non, anyen pa vo anyen nan lavi a. Tout bagay gen pou pase.</verse>
        <verse osisID='Eccl.1.3'>Yon moun te mèt pase tout lavi l' ap travay di, ap bay kò l' traka sou latè beni, kisa sa rapòte l'?</verse>
        <verse osisID='Eccl.1.4'>¶ Moun fèt, moun mouri. Men sa pa deranje anyen sou latè.</verse>
        <verse osisID='Eccl.1.5'>Solèy leve, solèy kouche. L'ap kouri tounen kote pou l' leve a ankò.</verse>
        <verse osisID='Eccl.1.6'>Van an soufle soti nan nò desann nan sid. Apre sa, li vire soti nan sid moute nan nò. Konsa, l'ap vire tounen nan menm chemen an san rete.</verse>
        <verse osisID='Eccl.1.7'>Tout dlo larivyè desann nan lanmè, men lanmè pa janm plen. Dlo a tounen kote larivyè a te soti a. Konsa, larivyè a pa janm sispann koule.</verse>
        <verse osisID='Eccl.1.8'>Tout bagay ap vire won san rete. Pa gen pawòl ki ka di jan sa ye. Je pa janm bouke wè. Zòrèy pa janm bouke tande.</verse>
        <verse osisID='Eccl.1.9'>¶ Sa ki te rive anvan, se sa ki va rive apre. Sa yo te fè anvan an, se sa y'ap toujou fè. Pa gen anyen ki chanje sou latè beni.</verse>
        <verse osisID='Eccl.1.10'>Menm lè nou di: Gade! Men yon bagay ki nèf, bagay la te la deja depi nan tan lontan anvan nou te fèt.</verse>
        <verse osisID='Eccl.1.11'>Pesonn pa chonje sa ki te pase nan tan lontan. Konsa tou, pita, pesonn p'ap chonje sa k'ap pase koulye a.</verse>
        <verse osisID='Eccl.1.12'>¶ Mwen menm, nèg fò, mwen te wa peyi Izrayèl nan lavil Jerizalèm.</verse>
        <verse osisID='Eccl.1.13'>Mwen te soti pou m' te fouye, pou m' te egzaminen tou sa k'ap fèt sou latè nan tout ti detay yo. Travay Bondye bay moun fè sou latè a pa manke rèd.</verse>
        <verse osisID='Eccl.1.14'>Mwen wè tou sa k'ap fèt sou latè. Anyen pa vo anyen! Anyen pa rapòte anyen.</verse>
        <verse osisID='Eccl.1.15'>Ou pa ka drese sa ki fin kwochi. Ou pa ka konte sa ou pa genyen.</verse>
        <verse osisID='Eccl.1.16'>Mwen di nan kè mwen: Mwen vin grannèg. Mwen vin pi fò pase tout wa ki t'ap gouvènen lavil Jerizalèm anvan m' yo. Mwen konnen sa ki rele gen konprann ak konesans.</verse>
        <verse osisID='Eccl.1.17'>Mwen te soti pou m' te konnen diferans ki genyen ant moun ki gen konprann ak moun egare, ant moun ki gen konesans ak moun sòt. Men, la ankò, mwen wè anyen pa rapòte anyen.</verse>
        <verse osisID='Eccl.1.18'>Paske plis ou gen konprann, se plis ou nan tèt chaje. Plis ou konnen, se plis ou soufri.</verse>
      </chapter>
      <chapter osisID='Eccl.2'>
        <verse osisID='Eccl.2.1'>¶ Mwen di nan kè mwen: Bon! Ann al pran plezi nou! Ann al mennen lavi dous! Men, mwen jwenn sa a tou, sa pa vo anyen!</verse>
        <verse osisID='Eccl.2.2'>Ala bagay sòt se lè yon moun ap plede ri! Pran plezi, sa pa rapòte anyen!</verse>
        <verse osisID='Eccl.2.3'>Tèlman mwen t'ap chache gen konprann, mwen pran desizyon lage kò m' nan bwè bweson, nan viv tankou moun fou. Mwen di nan kè m': Ou pa janm konnen, se ka sa ki pi bon pou yon moun fè pandan de twa jou l'ap pase sou tè a.</verse>
        <verse osisID='Eccl.2.4'>Mwen fè gwo zafè: Mwen bati yon bann kay, mwen plante anpil jaden rezen.</verse>
        <verse osisID='Eccl.2.5'>Mwen fè jaden ak bèl lakou, mwen plante tout kalite pyebwa ki ka donnen ladan yo.</verse>
        <verse osisID='Eccl.2.6'>Mwen fouye basen pou m' pran dlo, konsa m'a ka wouze tout pyebwa yo.</verse>
        <verse osisID='Eccl.2.7'>Mwen achte fi kou gason pou sèvi m' esklav, san konte moun ki fèt esklav lakay mwen. Mwen te gen bèt ak zannimo pase tout moun ki janm viv nan lavil Jerizalèm.</verse>
        <verse osisID='Eccl.2.8'>Mwen ranmase anpil bagay fèt an ajan ak an lò ansanm ak richès lòt chèf k'ap dirije nan pwovens yo. Mwen te gen moun pou chante pou mwen, fi kou gason. Mete sou sa, bagay gason pi renmen, mwen te gen fanm mezi mwen te bezwen.</verse>
        <verse osisID='Eccl.2.9'>Wi, pou grannèg mwen te grannèg, pi grannèg pase tout lòt moun ki janm viv nan lavil Jerizalèm. Men, mwen pa janm kite sa vire tèt mwen.</verse>
        <verse osisID='Eccl.2.10'>Mwen te gen tou sa mwen te vle. Mwen pa janm refize tèt mwen ankenn plezi. Mwen te kontan wè tou sa mwen te travay fè. Se kè kontan sa a ki tout rekonpans mwen.</verse>
        <verse osisID='Eccl.2.11'>Apre sa, mwen kalkile sou tou sa m' te fè ak men m', sou tout traka mwen te bay kò m' pou m' te fè yo. Enben! Mwen jwenn sa pa t' vo anyen. Anyen pa rapòte anyen. Konsa, pa gen ankenn pwofi pou tou sa ou fè sou latè beni.</verse>
        <verse osisID='Eccl.2.12'>¶ Lè ou gade byen, kisa yon wa ka fè pase sa wa ki te anvan l' yo te fè? Apre sa, mwen pran kalkile sa sa vle di lè yon moun gen konprann, osinon lè yon moun sòt, ou ankò lè yon moun fou.</verse>
        <verse osisID='Eccl.2.13'>Mwen wè menm jan pito ou nan limyè pase ou nan fènwa, pito ou gen konprann pase ou pa genyen.</verse>
        <verse osisID='Eccl.2.14'>Moun ki gen konprann yo, se pa je pete klere yo ye. Moun ki pa gen konprann yo ap mache nan fènwa. Men, mwen konnen tou de ap fini menm jan.</verse>
        <verse osisID='Eccl.2.15'>Mwen di nan kè mwen: Sa ki rive moun fou yo ap rive m' tou. Nan kondisyon sa a, sa m' te bezwen gen tout konprann sa yo? Kisa sa ap pwofite m'? Mwen di nan kè m': Sa a tou, sa pa vo anyen!</verse>
        <verse osisID='Eccl.2.16'>Pesonn p'ap janm chonje moun ki gen konprann yo ni tou yo p'ap chonje moun sòt yo. Pi devan, n'ap bliye yo tout. Nou tout gen pou mouri, kit nou gen bon konprann kit nou sòt.</verse>
        <verse osisID='Eccl.2.17'>¶ Se konsa lavi pa di m' anyen ankò. Tou sa mwen fè sou latè se traka li ban mwen. Paske anyen pa vo anyen, anyen pa rapòte anyen.</verse>
        <verse osisID='Eccl.2.18'>Tout travay mwen te fè sou latè pa di m' anyen ankò, paske mwen konnen mwen gen pou m' kite yo pou sa k'ap vin dèyè.</verse>
        <verse osisID='Eccl.2.19'>Se ka yon moun lespri, se ka yon moun sòt. Pesonn pa konnen. Men, se pou li m'ap kite tou sa mwen te travay di fè ak lespri mwen. Sa a ankò, sa pa vo anyen.</verse>
        <verse osisID='Eccl.2.20'>Se konsa mwen vin konprann tout travay di mwen te fè sou latè p'ap rapòte m' anyen. Sa vin dekouraje m'.</verse>
        <verse osisID='Eccl.2.21'>Wi, yon nonm fè travay li avèk lespri, avèk konesans, avèk ladrès. Apre sa, se pou l' pati kite l' pou yon lòt ki pa leve ni lou ni lejè nan travay la. Sa a tou, sa pa vo anyen. Sa pa bon menm.</verse>
        <verse osisID='Eccl.2.22'>Ou travay di, ou pran kont tèt chaje ou, ou pa dòmi pou ou ka fè sa w'ap fè a. Apre sa, kisa sa rapòte ou?</verse>
        <verse osisID='Eccl.2.23'>Ou pase tout lavi ou nan lapenn, nan chagren. Menm lannwit lespri ou ap travay. Sa a tou, sa pa sèvi ou anyen.</verse>
        <verse osisID='Eccl.2.24'>Pi bon bagay yon moun ka fè, se manje, se bwè, se jwi sa travay ou rapòte ou. Men la tou, mwen wè sa se travay Bondye.</verse>
        <verse osisID='Eccl.2.25'>Paske, san Bondye, ki moun ki ka manje? Ki moun ki ka bwè.</verse>
        <verse osisID='Eccl.2.26'>Bondye bay moun ki fè l' plezi bon konprann, konesans ak kè kontan. Konsa tou, li fè mechan yo travay fè lajan sere pou l' ka bay moun ki fè l' plezi. La tou, sa pa vo anyen. Sa pa rapòte anyen.</verse>
      </chapter>
      <chapter osisID='Eccl.3'>
        <verse osisID='Eccl.3.1'>¶ Gen yon lè pou chak bagay. Bondye fikse yon tan pou chak bagay k'ap fèt sou latè.</verse>
        <verse osisID='Eccl.3.2'>Li fikse lè pou ou fèt, lè pou ou mouri, lè pou ou plante, lè pou ou rekòlte,</verse>
        <verse osisID='Eccl.3.3'>lè pou ou touye, lè pou ou geri, lè pou ou kraze, lè pou ou bati.</verse>
        <verse osisID='Eccl.3.4'>Li fikse lè pou ou kriye, lè pou ou ri, lè pou ou nan lapenn, lè pou ou fè fèt,</verse>
        <verse osisID='Eccl.3.5'>lè pou ou kouche ak madanm ou, lè pou ou pa kouche ak li, lè pou nou fè karès, lè pou nou pa fè karès.</verse>
        <verse osisID='Eccl.3.6'>Li fikse lè pou ou chache, lè pou ou pèdi, lè pou ou fè ekonomi, lè pou ou gaspiye lajan,</verse>
        <verse osisID='Eccl.3.7'>lè pou ou dechire, lè pou ou koud, lè pou ou rete san pale, lè pou ou pale.</verse>
        <verse osisID='Eccl.3.8'>Li fikse lè pou ou renmen, lè pou ou rayi, lè pou nou fè lagè, lè pou nou fè lapè.</verse>
        <verse osisID='Eccl.3.9'>Kisa yon nonm jwenn nan travay li?</verse>
        <verse osisID='Eccl.3.10'>Mwen rive konnen ki kalite travay Bondye bay moun pou yo fè.</verse>
        <verse osisID='Eccl.3.11'>¶ Li fikse yon lè pou chak bagay byen fèt. Li mete nan kè moun lanvi pou yo konnen sa ki gen pou rive denmen. Men, li pa janm kite yo fin konprann nèt travay l'ap fè a.</verse>
        <verse osisID='Eccl.3.12'>Mwen wè pi bon bagay yon moun ka fè nan lavi, se fè kè ou kontan epi se fè sa ou vin pou fè a byen.</verse>
        <verse osisID='Eccl.3.13'>Tout moun fèt pou yo manje, pou yo bwè, pou yo jwi sa travay yo rapòte yo. Sa se kado Bondye ba yo.</verse>
        <verse osisID='Eccl.3.14'>Mwen konnen tou sa Bondye fè la pou toutan. Ou pa ka mete anyen sou li, ou pa ka wete anyen ladan l'. Bondye fè sa konsa pou lèzòm ka gen krentif pou li.</verse>
        <verse osisID='Eccl.3.15'>Sa ki rive koulye a te rive deja! Sa ki gen pou rive te rive deja tou! Bondye fè bagay ki te rive deja rive ankò!</verse>
        <verse osisID='Eccl.3.16'>¶ Apre sa, mwen wè sou latè se mechanste ou jwenn kote pou ou ta jwenn jistis. Malveyans chita nan tribinal yo.</verse>
        <verse osisID='Eccl.3.17'>Mwen di nan kè mwen: Bondye ap jije ni bon yo ni mechan yo, paske chak bagay gen lè pa yo. Gen yon tan pou tou sa w'ap fè.</verse>
        <verse osisID='Eccl.3.18'>Mwen di nan kè mwen ankò: Bondye ap gade kote moun ye. L'ap fè yo wè yo pa pi bon pase zannimo.</verse>
        <verse osisID='Eccl.3.19'>Lè ou gade byen, sò moun ak sò zannimo, se menm bagay la. Ni yonn ni lòt gen pou mouri. Se menm souf la k'ap bat nan tou de. Moun pa gen ankenn avantaj sou zannimo, paske lavi pa vo anyen ni pou yonn ni pou lòt.</verse>
        <verse osisID='Eccl.3.20'>Tou de pral menm kote Tou de soti nan pousyè tè a. Tou de ap tounen pousyè tè a ankò.</verse>
        <verse osisID='Eccl.3.21'>Ki moun ki konnen si nanm moun moute anwo nan syèl epi nanm zannimo desann anba tè vre?</verse>
        <verse osisID='Eccl.3.22'>Konsa, mwen wè pa gen pi bon bagay yon moun ka fè sou latè pase jwi sa travay li rapòte l'. Se sèlman sa li ka fè. Epitou, ki moun k'ap fè l' tounen pou l' ka konnen sa k'ap rive apre li fin mouri?</verse>
      </chapter>
      <chapter osisID='Eccl.4'>
        <verse osisID='Eccl.4.1'>¶ Apre sa, mwen gade tout lenjistis k'ap fèt sou latè. Dlo ap koule konsa nan je moun y'ap maltrete yo. Pa gen pesonn pou ede yo. Moun k'ap maltrete yo gen lafòs avèk yo. Pesonn pa ka fè anyen pou yo.</verse>
        <verse osisID='Eccl.4.2'>Mwen wè sò moun mouri yo miyò pase sò moun vivan yo.</verse>
        <verse osisID='Eccl.4.3'>Men, gen yon lòt moun ankò ki pi bon pase yo tou de: Se moun ki pa t' janm fèt la, paske li pa janm wè move zak k'ap fèt sou tè a.</verse>
        <verse osisID='Eccl.4.4'>¶ Mwen vin wè tout travay di lèzòm ap travay di a, tout bèl bagay y'ap reyalize nan lavi a, se paske yonn vle gen plis pase lòt. Men, sa tou, sa pa vo anyen, sa pa rapòte anyen.</verse>
        <verse osisID='Eccl.4.5'>Pawòl la di: Moun sòt rete san fè anyen, yo pito grangou.</verse>
        <verse osisID='Eccl.4.6'>Men, pito ou pran ti repo ou tanzantan ak kè poze pase pou ou touye tèt ou ap travay di, lèfini pou sa pa rapòte anyen.</verse>
        <verse osisID='Eccl.4.7'>¶ Mwen wè yon lòt bagay nan lavi a ki pa vo anyen ankò.</verse>
        <verse osisID='Eccl.4.8'>Se te yon nonm ki t'ap viv pou kont li, san zanmi. Li pa t' gen pitit gason, li pa t' gen frè. Li travay san pran souf. Li pa t' janm gen ase. Pou ki moun li t'ap travay di konsa, san bay tèt li yon ti plezi? Li pa t' janm gen tan pou mande tèt li sa. Sa a tou, sa pa vo anyen, se pa yon bon jan pou moun viv.</verse>
        <verse osisID='Eccl.4.9'>Lè ou gen yon lòt moun avèk ou, li pi bon pase lè ou pou kont ou, paske ansanm nou bay pi bon rannman nan travay nou.</verse>
        <verse osisID='Eccl.4.10'>Si yonn tonbe, lòt la va ba l' men pou l' leve. Men, malè pou moun k'ap viv pou kont li! Si l' tonbe, p'ap gen moun pou ba l' men.</verse>
        <verse osisID='Eccl.4.11'>Konsa tou, lè fè frèt, si yo kouche ansanm, yonn va chofe lòt. Men, si li pou kont li, ki jan pou l' fè chofe kò l'?</verse>
        <verse osisID='Eccl.4.12'>Kote dezòm ka kenbe tèt ak yon moun k'ap atake yo, yon sèl p'ap kapab. Yon kòd trese an twa pa fasil pou kase.</verse>
        <verse osisID='Eccl.4.13'>¶ -(we vèsè pwochen)</verse>
        <verse osisID='Eccl.4.14'>Yon nonm ka soti nan mizè pou l' rive chèf nan peyi l'. Ou ankò li ka soti nan prizon epi yo mete l' chèf pou gouvènen. Pito ou annafè ak yon ti moun ki pòv men ki gen lespri pase pou ou annafè ak yon wa ki fin granmoun, ki fin gaga, ki pa ka pran konsèy.</verse>
        <verse osisID='Eccl.4.15'>Mwen kalkile, mwen gade tout moun k'ap viv sou latè, mwen di nan mitan tout moun sa yo gen jenn gason ki pral pran plas wa a.</verse>
        <verse osisID='Eccl.4.16'>Ou pa ka konte kantite moun yon wa ka gouvènen, kantite moun yon wa ka dirije. Men lè l' mouri, pesonn p'ap chonje di l' mèsi pou sa li te fè pou yo. Tou sa pa vo anyen. Sa pa rapòte anyen.</verse>
      </chapter>
      <chapter osisID='Eccl.5'>
        <verse osisID='Eccl.5.1'>¶ Gade byen ki jan w'ap mete pye ou lakay Bondye a. Pito ou ale la pou ou ka aprann kichòy pase pou ou al ofri bèt pou touye pou Bondye tankou moun san konprann sa yo ki pa konn sa ki byen ak sa ki mal.</verse>
        <verse osisID='Eccl.5.2'>Fè tèt ou travay anvan ou louvri bouch ou pale. Pa prese fè ankenn pwomès bay Bondye. Bondye, se nan syèl li ye, ou menm ou sou latè. Pa di plis pase sa ou dwe di a.</verse>
        <verse osisID='Eccl.5.3'>Plis ou kite bagay chaje tèt ou, se plis ou ka fè move rèv. Plis ou pale anpil, se plis ou ka di pawòl ki pa fè sans menm.</verse>
        <verse osisID='Eccl.5.4'>¶ Lè ou fè yon pwomès bay Bondye, pa mize fè sa ou pwomèt fè a. Bondye pa nan jwèt ak moun ki san konprann. Sa ou pwomèt fè a, fè l'.</verse>
        <verse osisID='Eccl.5.5'>Pito ou pa janm pwomèt Bondye w'ap fè kichòy pou li pase pou ou pwomèt, epi pou ou pa kenbe pwomès ou.</verse>
        <verse osisID='Eccl.5.6'>Pa kite pawòl ki soti nan bouch ou fè ou fè peche. Apre sa pou ou al di reprezantan Bondye a: O wi, se chape bouch mwen chape. Poukisa pou ou ta fè Bondye fache sou ou? Poukisa pou ou ta fè Bondye detwi travay ou fè ak men ou?</verse>
        <verse osisID='Eccl.5.7'>Tout rèv w'ap plede fè yo, tout pawòl w'ap plede di yo p'ap sèvi ou anyen. Se krentif pou ou toujou genyen pou Bondye.</verse>
        <verse osisID='Eccl.5.8'>Ou pa bezwen sezi lè ou wè nan yon peyi, chèf ap peze pòv malere. Yo refize rann yo jistis, yo derefize defann dwa inonsan yo. Chak chèf gen yon gwo chèf dèyè l'. Lèfini yo tou de gen yon pi gwo chèf ankò dèyè yo.</verse>
        <verse osisID='Eccl.5.9'>¶ Travay latè se yon avantaj pou tout moun, ata pou wa a. Se sou sa li konte tou.</verse>
        <verse osisID='Eccl.5.10'>Si ou renmen lajan, ou p'ap janm fin gen ase. Si w'ap kouri dèyè richès, plis ou genyen, se plis ou anvi genyen toujou. Sa tou, sa pa vo anyen.</verse>
        <verse osisID='Eccl.5.11'>Plis ou gen lajan, se plis bouch w'ap gen pou bay manje. Sèl benefis ou jwenn nan tou sa, se wè w'a wè ou rich.</verse>
        <verse osisID='Eccl.5.12'>Yon travayè te mèt manje kont li, li te mèt pa manje kont li, l'ap toujou byen dòmi lannwit. Men, moun rich yo, yo sitèlman genyen, yo pase nwit yo blanch ak kè sote.</verse>
        <verse osisID='Eccl.5.13'>Men mwen wè sou latè yon bagay ki fè lapenn anpil: Moun sere lajan epi sa vire mal pou yo.</verse>
        <verse osisID='Eccl.5.14'>Yon malè pase, tout lajan an pèdi. Li vin fè yon pitit, li pa gen anyen pou l' ba li.</verse>
        <verse osisID='Eccl.5.15'>Li soti toutouni nan vant manman l', konsa tou l'ap tounen san anyen anba tè. Pa gen anyen nan tou sa li travay fè li ka pran pote ale ak li.</verse>
        <verse osisID='Eccl.5.16'>Wi, sa se bagay ki pou fann kè nou ak lapenn: Jan nou vini an, se konsa nou prale. Nou travay, men sa p'ap rapòte nou anyen.</verse>
        <verse osisID='Eccl.5.17'>Sa ki pi rèd la, nou pase tout lavi nou nan fènwa, nan lapenn, nan kè sere, nan maladi, nan fè kòlè.</verse>
        <verse osisID='Eccl.5.18'>¶ Men sa mwen jwenn ankò: Pi bon bagay yon moun ka fè sou latè, se manje, se bwè, se jwi sa li travay di fè a, pandan de twa jou Bondye ba li pou li viv la. Men, se sa ase ki pou yon moun nan lavi.</verse>
        <verse osisID='Eccl.5.19'>Si Bondye bay yon moun richès ak byen, se pou li jwi yo, se pou l' di Bondye mèsi, se pou l' jwi tou sa li travay fè. Sa se kado Bondye ba li.</verse>
        <verse osisID='Eccl.5.20'>Li pa bezwen chonje jan lavi a kout, paske Bondye ba li kont bagay pou l' fè pou fè kè l' kontan.</verse>
      </chapter>
      <chapter osisID='Eccl.6'>
        <verse osisID='Eccl.6.1'>¶ Mwen wè yon lòt malè sou latè ankò, se bagay ki rive fasil.</verse>
        <verse osisID='Eccl.6.2'>Bondye bay yon moun richès, pozisyon, byen, lwanj. Wi, Bondye ba li tou sa li bezwen san manke yonn. Men Bondye pa kite l' jwi yo. Se yon etranje k'ap jwi yo pito. Tou sa pa vo anyen. Se bagay ki rèd anpil.</verse>
        <verse osisID='Eccl.6.3'>Yon nonm te mèt gen san (100) pitit, li te mèt viv lontan, wi li te mèt rive vye granmoun, si li pa jwi anyen nan lavi, si yo pa ka fè bèl lantèman pou li, enben, mwen di nou: Yon timoun ki fèt tou mouri miyò pase l'.</verse>
        <verse osisID='Eccl.6.4'>Paske ti pitit la fèt, men sa pa sèvi l' anyen. Li disparèt lamenm. Ata non l' yo pa gen tan konnen.</verse>
        <verse osisID='Eccl.6.5'>Li pa janm wè limyè solèy, li pa janm konnen sa lavi ye. Men, ti pitit la jwenn pi bon repo pase nonm sa a</verse>
        <verse osisID='Eccl.6.6'>ki viv depase demilan men ki pa janm jwi anyen nan lavi, paske, lè ou gade byen, tou de al menm kote a.</verse>
        <verse osisID='Eccl.6.7'>¶ Tou sa yon nonm fè pase nan bouch, men l'ap toujou grangou.</verse>
        <verse osisID='Eccl.6.8'>Kisa yon nonm ki gen lespri gen pase yon nonm sòt? Kisa sa rapòte yon pòv malere lè li konnen jan pou l' debat ak lavi a?</verse>
        <verse osisID='Eccl.6.9'>Anyen. Pito ou kontan ak sa ou genyen pase pou ou toujou anvi sa ou pa genyen. Sa pa vo anyen, sa pa rapòte anyen.</verse>
        <verse osisID='Eccl.6.10'>Tou sa ki rive, depi lontan yo konnen li te la pou rive. Nou deja konnen sa yon moun ye. Li pa ka nan kenbe tèt ak moun ki pi fò pase l'.</verse>
        <verse osisID='Eccl.6.11'>¶ Plis ou nan pale anpil, plis se tan ou w'ap pèdi. Kisa sa ap rapòte ou?</verse>
        <verse osisID='Eccl.6.12'>Ki moun ki konnen sa ki bon pou yon moun k'ap mennen yon lavi ki pa vo anyen, yon lavi k'ap pase tankou yon nwaj, pandan de twa jou l'ap pase sou tè a? Ki moun ki ka fè lèzòm konnen sa ki gen pou rive sou latè apre y'a fin mouri?</verse>
      </chapter>
      <chapter osisID='Eccl.7'>
        <verse osisID='Eccl.7.1'>¶ Pito yo nonmen non ou anbyen pase pou yo pale sou kalite bon odè ou mete sou ou. Jou ou mouri a pi bon pase jou ou fèt la.</verse>
        <verse osisID='Eccl.7.2'>Pito ou ale nan yon kay kote ki gen lanmò pase pou ou ale nan yon kay kote y'ap fè fèt, paske tout moun gen pou mouri. Nou menm ki vivan, nou pa dwe janm bliye sa.</verse>
        <verse osisID='Eccl.7.3'>Pito yon moun nan lapenn pase pou l' gen kè kontan. Lapenn rale figi ou, men l'ap louvri lespri ou.</verse>
        <verse osisID='Eccl.7.4'>Moun ki gen bon konprann toujou ap kalkile sou lanmò. Moun sòt toujou ap kalkile sou ki jan pou yo jwi lavi a.</verse>
        <verse osisID='Eccl.7.5'>Pito ou tande yon moun ki gen bon konprann ap rale zòrèy ou pase pou ou tande moun sòt ap fè lwanj pou ou.</verse>
        <verse osisID='Eccl.7.6'>Lè moun sòt ap ri, se tankou move chabon k'ap pete nan dife. Sa pa vo anyen.</verse>
        <verse osisID='Eccl.7.7'>¶ Lè yon moun ki gen bon konprann ap sibi move trètman, sa ka fè l' pèdi tèt li. Lajan sou kote fè l' pèdi karaktè l'.</verse>
        <verse osisID='Eccl.7.8'>Lè yon bagay ap fini li pi bon pase lè l'ap konmanse. Pito ou pran pasyans pase pou ou kite lògèy ap pouse ou.</verse>
        <verse osisID='Eccl.7.9'>Pa fè kòlè fasil, paske se moun sòt ki renmen fache.</verse>
        <verse osisID='Eccl.7.10'>Pa janm mande poukisa tan lontan te pi bon pase tan n'ap viv koulye a. Moun ki gen bon konprann p'ap mande bagay konsa.</verse>
        <verse osisID='Eccl.7.11'>¶ Sa bon pou moun gen bon konprann. Se tankou si ou te gen anpil byen. Se yon gwo avantaj pou tout moun k'ap viv sou latè.</verse>
        <verse osisID='Eccl.7.12'>Bon konprann pwoteje ou menm jan lajan ka fè l'. Men, avantaj yon moun genyen lè li gen konesans avèk bon konprann, sa l' konnen an ap fè l' viv.</verse>
        <verse osisID='Eccl.7.13'>Gade travay Bondye! Ki moun ki ka drese sa Bondye kwochi?</verse>
        <verse osisID='Eccl.7.14'>Lè bagay ap mache byen pou ou, fè kè ou kontan. Lè malè tonbe sou ou, chonje ni yonn ni lòt se nan Bondye sa soti. Konsa, yon moun pa janm konnen sa k'ap vin apre l'.</verse>
        <verse osisID='Eccl.7.15'>Lavi n' sou latè pa vo anyen, se vre! Men mwen wè tout kalite bagay: Mwen wè moun debyen, atout yo mache dwat la, mouri mouri yo. Mwen wè mechan yo menm ap viv lontan pou fè mechanste.</verse>
        <verse osisID='Eccl.7.16'>Pa chache twò bon, ni gen twòp lespri. Sa ou bezwen touye tèt ou fè?</verse>
        <verse osisID='Eccl.7.17'>Men, pa twò mechan ni pa twò sòt. Poukisa pou ou ta mouri anvan lè ou?</verse>
        <verse osisID='Eccl.7.18'>Evite fè eksè ni nan yon sans ni nan yon lòt. Si ou gen krentif pou Bondye, ou p'ap tonbe nan fè eksè.</verse>
        <verse osisID='Eccl.7.19'>Sa konesans fè pou yon moun, dis grannèg pa ka fè l' pou yon lavil.</verse>
        <verse osisID='Eccl.7.20'>Pa gen moun k'ap mache dwat sou latè ki ka di tou sa l'ap fè byen, li pa janm fè sa ki mal.</verse>
        <verse osisID='Eccl.7.21'>Pa koute tou sa moun ap di. Konsa ou p'ap tande lè domestik ou ap pale ou mal.</verse>
        <verse osisID='Eccl.7.22'>Paske ou menm tou, nan kè ou, ou konnen konbe fwa ou pale moun mal.</verse>
        <verse osisID='Eccl.7.23'>¶ Mwen sèvi avèk bon konprann mwen pou m' fè tout esperyans sa yo nan lavi. Mwen di mwen ta renmen gen bon konprann. Men, mwen pa t' janm rive genyen l'.</verse>
        <verse osisID='Eccl.7.24'>Lavi se yon mistè. Li tankou yon twou san fon. Ki moun ki ka rive konprann li?</verse>
        <verse osisID='Eccl.7.25'>Men, mwen pran san m' pou m' chache konnen, pou m' egzaminen tout bagay. Mwen te soti pou m' te konprann, pou m' te jwenn repons pou tout keksyon mwen t'ap poze tèt mwen, pou m' te rive konnen jan moun mechan yo pèdi tèt yo, jan moun sòt yo egare.</verse>
        <verse osisID='Eccl.7.26'>Mwen jwenn yon bagay ki pi rèd pase lanmò. Se fanm. Lè yo di yo renmen ou, se pèlen yo pare pou ou. Lè yo pase bra yo nan kou ou, se chenn yo pase nan kou ou. Yon moun ki fè Bondye plezi va chape anba men yo. Men, moun k'ap fè sa ki mal ap tonbe anba grif yo.</verse>
        <verse osisID='Eccl.7.27'>Wi, men sa mwen menm filozòf la, mwen di: Antan m'ap chache konprann, lè mwen mete tou sa m' konnen yonn sou lòt, bout pou bout men sa mwen rive jwenn.</verse>
        <verse osisID='Eccl.7.28'>M'ap chache yon lòt esplikasyon. Men mwen pa jwenn li. Sou mil gason mwen kontre, se yon sèl mwen jwenn ki gen konprann. Men pou fanm, mwen pa jwenn yonn menm.</verse>
        <verse osisID='Eccl.7.29'>Men sa ase mwen jwenn: Bondye kreye moun pou yo viv san pwoblèm, li mete yon chemen tou dwat devan yo, men se yo menm ki chache traka bay tèt yo.</verse>
      </chapter>
      <chapter osisID='Eccl.8'>
        <verse osisID='Eccl.8.1'>¶ Se moun ki gen bon konprann ki konnen jan pou l' bay esplikasyon. Lè yon moun gen bon konprann, sa fè kè l' kontan, tout pli nan fwon l' disparèt.</verse>
        <verse osisID='Eccl.8.2'>Se pou ou fè sa wa a bay lòd fè a, poutèt sèman ou te fè devan Bondye a.</verse>
        <verse osisID='Eccl.8.3'>Pa prese wete kò ou devan li, pa pèsiste nan move pant lan, paske li ka fè ou sa li vle.</verse>
        <verse osisID='Eccl.8.4'>Lè wa a pale, se fini. Pa gen moun ki pou mande l' poukisa l'ap fè sa l'ap fè a.</verse>
        <verse osisID='Eccl.8.5'>Moun ki fè sa yo ba li lòd fè a pa nan pwoblèm. Yo p'ap fè l' anyen. Yon nonm ki gen bon konprann konnen ki jan ak kilè pou l' fè sa li gen pou l' fè a.</verse>
        <verse osisID='Eccl.8.6'>¶ Chak bagay gen jan pou yo fè l' ak lè pou yo fè l'. Se la tout tèt chaje a ye.</verse>
        <verse osisID='Eccl.8.7'>Pesonn pa konnen sa ki pral rive. Epi pa gen pesonn ki ka di nou sa ki pral rive.</verse>
        <verse osisID='Eccl.8.8'>Pesonn pa mèt lavi l'. Lè jou a rive pou l' mouri, fòk li mouri. Pesonn pa ka ranvwaye jou lanmò li. Nou pa ka kouri pou batay sa a. Ata mechanste mechan yo pa ka sove yo.</verse>
        <verse osisID='Eccl.8.9'>¶ Mwen wè tou sa, lè m' t'ap kalkile sou sa k'ap pase sou latè. Moun ap dominen sou moun pou fè yo soufri.</verse>
        <verse osisID='Eccl.8.10'>Wi. Mwen wè yo antere mechan yo, yo kouche kadav yo anba tè. Mwen wè moun ki mache dwat yo pa menm jwenn kote pou moun antere yo. Tout moun nan lavil la bliye sa yo te fè. Tou sa ankò pa vo anyen, sa p'ap sèvi anyen.</verse>
        <verse osisID='Eccl.8.11'>Se paske yo pran twòp tan pou yo pini moun ki fè mal yo ki fè moun toujou anvi fè sa ki mal.</verse>
        <verse osisID='Eccl.8.12'>Yon moun k'ap fè sa ki mal gen dwa fè san (100) krim, yonn sou lòt, epi l'ap toujou mache sou moun. Men, mwen konnen yo di tou: Si ou gen krentif pou Bondye, w'ap viv ak kè kontan, paske ou respekte Bondye.</verse>
        <verse osisID='Eccl.8.13'>Men se pa menm bagay la pou mechan an. L'ap malere, lavi li tankou yon lonbraj. L'ap mouri bonè, paske li pa gen krentif pou Bondye.</verse>
        <verse osisID='Eccl.8.14'>¶ Men tou sa se pawòl anlè. Gade sa k'ap pase sou latè: Gen moun ki mache dwat ki resevwa pinisyon mechan yo. Gen mechan ki resevwa rekonpans moun ki mache dwat yo. Mwen di tou sa pa vo anyen.</verse>
        <verse osisID='Eccl.8.15'>Se konsa mwen mache di se pou tout moun jwi lavi yo, paske sèl plezi yon nonm gen nan lavi a se manje, se bwè, se pran plezi. Se sa ase li ka fè pandan l'ap travay di nan lavi Bondye ba l' pou l' viv sou latè a.</verse>
        <verse osisID='Eccl.8.16'>Chak fwa mwen pran desizyon pou m' chache konprann, chak fwa mwen pran kalkile sa k'ap pase sou latè, mwen wè ou te mèt pa janm dòmi lajounen kou lannwit,</verse>
        <verse osisID='Eccl.8.17'>ou p'ap janm ka konprann travay Bondye sou latè. Ou mèt fè sa ou vle, ou p'ap janm ka rive jwenn sa w'ap chache a. Moun ki gen bon konprann kwè yo konnen. Men yo pa konnen plis pase yon lòt.</verse>
      </chapter>
      <chapter osisID='Eccl.9'>
        <verse osisID='Eccl.9.1'>¶ Mwen kalkile anpil sou bagay sa yo. Mwen repase bagay sa yo byen repase nan tèt mwen. Mwen wè se Bondye k'ap dirije lavi tout moun, ni moun ki gen bon konprann, ni moun ki mache dwat yo. Li kontwole tou sa y'ap fè, kit yo renmen, kit yo rayi. Pesonn pa konn anyen sou sa k'ap tann yo pi devan.</verse>
        <verse osisID='Eccl.9.2'>Se menm sò a ki gen pou rive tout moun, ni mechan an, ni moun ki mache dwat la, bon an kou move a, moun ki kenbe pye Bondye a kou moun ki pa kenbe pye Bondye a, moun ki ofri bèt pou touye pou Bondye kou moun ki pa ofri bèt pou Bondye. Konsa, yon moun debyen pa pi bon pase moun k'ap fè sa ki mal la. Moun ki fè sèman pa pi mal pase moun ki pè fè sèman.</verse>
        <verse osisID='Eccl.9.3'>Se menm sò a pou tout moun. Sa tou, tankou tout lòt bagay ki rive sou latè, se yon malè. Se konsa, moun pase tout lavi yo ak mechanste nan kè yo, y'ap kite lide moun fou travay nan tèt yo, epi yo rete konsa yo mouri.</verse>
        <verse osisID='Eccl.9.4'>¶ Men, toutotan yon moun vivan toujou gen espwa pou li. Yon chen vivan miyò pase yon lyon mouri.</verse>
        <verse osisID='Eccl.9.5'>Wi. Moun vivan yo konnen yo gen pou yo mouri. Men moun mouri yo pa konn anyen. Yo pa bezwen tann anyen ankò pou sa yo fè. Talè konsa tout moun bliye yo.</verse>
        <verse osisID='Eccl.9.6'>Tout santiman yo te gen nan kè yo pou moun yo te renmen, pou moun yo te rayi, pou bagay yo te anvi, tou sa disparèt avèk yo. Yo p'ap janm patisipe nan anyen k'ap fèt sou latè ankò.</verse>
        <verse osisID='Eccl.9.7'>Ale non, monchè, manje manje ou ak kè kontan, bwè diven ou san kè sote. Bondye deja dakò ak tou sa w'ap fè.</verse>
        <verse osisID='Eccl.9.8'>Se pou rad anwo ou toujou byen pwòp, tèt ou toujou byen penyen ak lwil santi bon.</verse>
        <verse osisID='Eccl.9.9'>Jwi lavi avèk fanm ou renmen an, pandan tout jou w'ap viv lavi ki pa vo anyen an, lavi Bondye ba ou pou viv sou latè a. Jwi tout jou sa yo ki yonn pa vo lòt, paske se sèlman sa ki pou ou nan lavi a, apre tout traka ou bay tèt ou pou fè travay ou sou latè.</verse>
        <verse osisID='Eccl.9.10'>Tou sa ou jwenn pou ou fè, fè l' ak tout fòs ou. Paske, kote ou prale a, nan peyi kote mò yo ye a, nanpwen travay pou ou fè, pa gen lide ki pou mache nan tèt ou, pa gen konesans, pa gen bon konprann.</verse>
        <verse osisID='Eccl.9.11'>¶ Yon lòt bagay mwen wè ankò sou latè, se pa toujou moun ki konn kouri ki genyen nan kous, se pa toujou vanyan gason ki genyen nan lagè. Yon moun ki gen konprann pa toujou gen manje pou l' manje, yon moun ki gen lespri pa toujou gen anpil byen. Moun ki gen kapasite pa toujou jwenn gwo pozisyon. Chans ak malchans la pou tout moun.</verse>
        <verse osisID='Eccl.9.12'>Moun pa konnen lè lè yo ap rive. Tankou pwason ki pran nan senn, tankou zwezo ki pran nan pèlen, se konsa moun pran tou lè yon malè sèk tonbe sou yo.</verse>
        <verse osisID='Eccl.9.13'>¶ Men yon lòt bagay mwen te wè ankò: Se yon bèl egzanp ki moutre sa bon konprann ka fè pou moun.</verse>
        <verse osisID='Eccl.9.14'>Vwala se te yon ti bouk tou piti ki pa t' gen anpil moun ladan l'. Yon gran wa vin atake l' ak yon gwo lame. Li sènen bouk la toupatou, li fè pare yon bann bagay pou kraze miray ranpa bouk la.</verse>
        <verse osisID='Eccl.9.15'>Te gen yon nonm nan bouk la ki te gen lespri, men se te yon pòv malere. Se li ki te sove bouk la avèk konesans li. Apre sa, tout moun bliye l'.</verse>
        <verse osisID='Eccl.9.16'>Mwen te toujou di: Konesans pi bon pase gwo kouraj, men yo meprize konesans moun ki pòv. Yo p'ap koute yo lè y'ap pale.</verse>
        <verse osisID='Eccl.9.17'>Pito ou koute pawòl yon moun ki gen konprann ap di ou tou dousman pase pawòl chèf k'ap rele byen fò nan mitan yon bann moun sòt.</verse>
        <verse osisID='Eccl.9.18'>Konesans pi bon pase tout zam pou fè lagè. Men, fòt yon sèl moun ka fè anpil byen pèdi tou.</verse>
      </chapter>
      <chapter osisID='Eccl.10'>
        <verse osisID='Eccl.10.1'>¶ Mouch mouri gate tout boutèy odè. Yo fè l' santi. Konsa tou, yon sèl ti betiz ka fè tout gwo konesans ou pase pou anyen. Sa ka fè moun pa respekte ou ankò.</verse>
        <verse osisID='Eccl.10.2'>Kè yon moun ki gen konprann toujou panche pou fè sa ki byen, men kè moun sòt toujou panche pou fè sa ki mal.</verse>
        <verse osisID='Eccl.10.3'>Menm lè moun sòt ap mache nan lari, li egare, li fè tout moun wè se moun sòt li ye.</verse>
        <verse osisID='Eccl.10.4'>¶ Si chèf ou move sou ou, pa prese vire do ou ale. Si ou rete dousman, sa ka evite ou anpil malè.</verse>
        <verse osisID='Eccl.10.5'>Men yon lòt move bagay mwen wè ankò sou latè, lèfini se chèf yo ki lakòz sa.</verse>
        <verse osisID='Eccl.10.6'>Yo pran moun sòt mete yo nan gwo pozisyon, epi yo kite moun ki chaje ak konesans anba.</verse>
        <verse osisID='Eccl.10.7'>Mwen wè esklav ap karakole sou chwal yo, epi chèf yo menm k'ap mache apye tankou esklav.</verse>
        <verse osisID='Eccl.10.8'>Si ou fouye yon pi, se ou menm ki va tonbe ladan l'. Si ou kraze yon miray, se ou menm sèpan va mòde.</verse>
        <verse osisID='Eccl.10.9'>Si w'ap koupe wòch karyann, w'a blese. Si w'ap fann bwa, malè ka rive ou.</verse>
        <verse osisID='Eccl.10.10'>Si dan rach ou pa koupe, si ou pa file l', ou gen pou travay pi rèd lè w'ap sèvi avè l'. Men bon konprann ap fè ou reyisi nan sa w'ap fè.</verse>
        <verse osisID='Eccl.10.11'>Ou te mèt konn chame sèpan, sa p'ap sèvi ou anyen si ou kite l' gen tan mòde ou.</verse>
        <verse osisID='Eccl.10.12'>¶ Pawòl ki soti nan bouch yon moun ki gen konprann sèvi yon lwanj pou li. Men pawòl nan bouch moun sòt ap lakòz lanmò yo.</verse>
        <verse osisID='Eccl.10.13'>Lè yo konmanse pale, se betiz y'ap di. Men lè y'ap fini, se pawòl moun fou nèt y'ap di.</verse>
        <verse osisID='Eccl.10.14'>Moun sòt renmen pale anpil. Pesonn pa konnen sa k'ap rive denmen. Pesonn pa ka di nou sa k'ap rive apre nou mouri.</verse>
        <verse osisID='Eccl.10.15'>Moun sòt touye tèt li nan travay, li bliye chimen kay li.</verse>
        <verse osisID='Eccl.10.16'>¶ Ala malè pou yon peyi lè li gen yon timoun alatèt li, lè chèf li yo tonbe nan manje depi granmaten.</verse>
        <verse osisID='Eccl.10.17'>Men, ala bon sa bon pou yon peyi lè wa a se moun ki soti nan bon ras, lè chèf li yo manje lè pou yo manje pou yo ka jwenn fòs, epi ki pa lage kò yo nan banbòch.</verse>
        <verse osisID='Eccl.10.18'>Lè yon moun twò parese pou l' repare kay li, twati a ap koule, fetay la ap tonbe.</verse>
        <verse osisID='Eccl.10.19'>Yo fè resepsyon pou yo pran plezi yo, yo bwè diven pou fè kè yo kontan, men se lajan ki penmèt yo fè tou sa.</verse>
        <verse osisID='Eccl.10.20'>Pa kritike yon wa, pa menm nan kè ou. Pa kritike rich yo, pa menm anndan chanm ou. Paske raje gen zòrèy.</verse>
      </chapter>
      <chapter osisID='Eccl.11'>
        <verse osisID='Eccl.11.1'>¶ Fè byen san gad dèyè. Yon lè konsa, w'a jwenn rekonpans ou.</verse>
        <verse osisID='Eccl.11.2'>Separe sa ou genyen ak mezi moun ou kapab, paske ou pa janm konnen ki malè ki ka rive ou sou latè.</verse>
        <verse osisID='Eccl.11.3'>Depi nwaj yo plen dlo, se pou lapli tonbe sou latè. Lè yon pyebwa tonbe, kit li tonbe sou bò nò, kit li tonbe sou bò sid, kote l' tonbe a, se la pou li rete.</verse>
        <verse osisID='Eccl.11.4'>Si w'ap gade sou van, ou p'ap janm plante. Si w'ap gade sou nwaj, ou p'ap janm ranmase rekòt.</verse>
        <verse osisID='Eccl.11.5'>Menm jan ou pa konnen ni kote van an soti ni kote li prale, menm jan an tou ou pa konnen ki jan zo timoun fè fòme nan vant fanm ansent. Se konsa tou ou pa ka konprann travay Bondye, li menm ki fè tout bagay.</verse>
        <verse osisID='Eccl.11.6'>Nan maten, plante jaden ou. Aswè rive, plante jaden ou ankò. Ou pa janm konnen kilès nan de yo ap bay plis rannman. Ou pa janm konnen si tou de p'ap pran, si tou de p'ap bay menm rannman.</verse>
        <verse osisID='Eccl.11.7'>¶ Ala bon bagay se fè klè! Sa bon nèt lè ou wè solèy.</verse>
        <verse osisID='Eccl.11.8'>Di Bondye mèsi pou chak lanne li mete sou lavi ou. Ou te mèt viv lontan, pa bliye tan ou pral pase lè ou fin mouri a long anpil. Tou sa ki vin apre pa vo anyen.</verse>
        <verse osisID='Eccl.11.9'>menm, jenn gason, pwofite jennès nou. Fè kè nou kontan pandan tout tan nou jenn gason toujou. Fè tou sa nou ta vle fè, tou sa nou anvi fè. Men pa bliye Bondye gen pou mande nou kont pou tou sa nou fè.</verse>
        <verse osisID='Eccl.11.10'>Pa kite lapenn chita nan kè nou. Pa kite anyen fè nou soufri nan kò nou. Ou p'ap rete jenn gason ak cheve nwa tou tan.</verse>
      </chapter>
      <chapter osisID='Eccl.12'>
        <verse osisID='Eccl.12.1'>¶ Pandan ou jenn gason an, pa janm bliye Bondye ki te kreye ou la, anvan jou malè yo rive sou ou, anvan lè a rive pou ou di: Mwen pa jwenn ankenn plezi nan lavi.</verse>
        <verse osisID='Eccl.12.2'>Lè sa a, limyè solèy la, lalin lan ak zetwal yo ap parèt twoub twoub devan je ou. Syèl la pa janm klè. Lapli poko fin tonbe, tan an gen tan mare ankò.</verse>
        <verse osisID='Eccl.12.3'>Lè sa a, bra ou yo ki te konn pwoteje ou ap tranble. Janm ou yo ki enganm koulye a ap febli. Ou p'ap gen dan pou kraze manje. Je ou yo ap twò fèb pou wè klè.</verse>
        <verse osisID='Eccl.12.4'>De twou zòrèy ou yo ap bouche, ou p'ap tande sa k'ap pase nan lari. Ata gwo bri moulen ki toupre ou la, w'a tande l' tou piti piti. Moun te mèt ap chante bò kote ou, w'ap tande vwa yo lwen lwen. Lè sa a, depi pipirit konmanse chante, nou gen tan leve.</verse>
        <verse osisID='Eccl.12.5'>W'ap pè moute sou bagay ki twò wo pou ou pa gen tèt vire. Menm mache nan granchemen ap yon danje pou ou. Tout cheve nan tèt ou ap vin blan, w'ap pèdi fòs kouray ou. Pa gen anyen ki ka fè l' tounen ankò. W'ap desann nan dènye kay kote ou pral rete pou tou tan an. Lè sa a, moun ap mache rele nan tout lari.</verse>
        <verse osisID='Eccl.12.6'>Wi, pa janm bliye Bondye ki fè ou la anvan ti chenn an ajan an detache sot tonbe, anvan bòl an lò a tonbe kraze, anvan kalbas dlo a kraze miyèt moso, anvan so a kase.</verse>
        <verse osisID='Eccl.12.7'>Lè sa a, kò nou pral tounen pousyè latè jan l' te ye anvan an. Souf nou menm ap tounen jwenn Bondye ki te ban nou l' lan.</verse>
        <verse osisID='Eccl.12.8'>¶ Lavi pa vo anyen. Lavi pa sèvi anyen. Filozòf la di: Anyen pa vo anyen.</verse>
        <verse osisID='Eccl.12.9'>Men, paske filozòf la te gen bon konprann, li pa janm sispann moutre pèp la tou sa li te konnen. Li egzaminen anpil pwovèb, li etidye yo, li pran san li pou li sanble yo.</verse>
        <verse osisID='Eccl.12.10'>Li pran san li pou li jwenn pawòl ki pou fè moun plezi. Men nan tou sa li ekri, li bay verite a jan li wè l' la.</verse>
        <verse osisID='Eccl.12.11'>Pawòl moun ki gen konprann tankou baton yo sèvi pou djige bèf kabwa. Liv pwovèb yo tankou yon seri klou yo kloure yonn kot lòt. Men se yon sèl mèt ki bay yo, se Bondye.</verse>
        <verse osisID='Eccl.12.12'>Pitit mwen, men sa pou ou fè: Pran leson sou bagay sa yo. Si pou yo ta ekri anpil liv, yo pa ta janm fini. Lè ou etidye twòp, sa fè kè ou fè ou mal.</verse>
        <verse osisID='Eccl.12.13'>¶ Apre tout pawòl sa yo, se yon sèl bagay pou m' di nan sa: Gen krentif pou Bondye. Fè tou sa li mande ou fè yo. Se pou sa ase Bondye te kreye moun.</verse>
        <verse osisID='Eccl.12.14'>Paske Bondye ap jije tou sa n'ap fè, kit yo bon, kit yo pa bon, ata bagay nou fè an kachèt.</verse>
      </chapter>
    </div></osisText>
</osis>