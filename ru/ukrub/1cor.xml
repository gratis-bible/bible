<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance'>
  <osisText xml:lang='ru' osisIDWork='ukrub' osisRefWork='Bible'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='ukrub'>
        <title>Ukrainian Version</title>
        <contributor>The Unbound Bible Biola University: Administrative Computing 13800 Biola Ave. La Mirada, CA 90639 United States of America 562-903-4722</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-23</date>
        <description/>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>ukrub</identifier>
        <source>ftp://unboundftp.biola.edu/pub/ukrainian_utf8.zip</source>
        <language type='IETF'>ru</language>
        <relation/>
        <coverage>provide the bible to then world</coverage>
        <rights>I think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='1Cor'>
      <chapter osisID='1Cor.1'>
        <verse osisID='1Cor.1.1'>Павло, волею Божою покликаний за апостола Ісуса Христа, і брат Состен,</verse>
        <verse osisID='1Cor.1.2'>Божій Церкві, що в Коринті, посвяченим у Христі Ісусі, покликаним святим, зо всіма, що на всякому місті прикликають Ім'я Господа нашого Ісуса Христа, їхнього і нашого,</verse>
        <verse osisID='1Cor.1.3'>благодать вам і мир від Бога Отця нашого й Господа Ісуса Христа!</verse>
        <verse osisID='1Cor.1.4'>Я завжди дякую моєму Богові за вас, через Божу благодать, що була вам дана в Христі Ісусі,</verse>
        <verse osisID='1Cor.1.5'>бо ви всім збагатилися в Ньому, словом усяким і всяким знанням,</verse>
        <verse osisID='1Cor.1.6'>бо свідоцтво Христове між вами утвердилось,</verse>
        <verse osisID='1Cor.1.7'>так що не маєте недостачі в жаднім дарі благодаті ви, що очікуєте з'явлення Господа нашого Ісуса Христа.</verse>
        <verse osisID='1Cor.1.8'>Він вас утвердить до кінця неповинними бути дня Господа нашого Ісуса Христа!</verse>
        <verse osisID='1Cor.1.9'>Вірний Бог, що ви через Нього покликані до спільноти Сина Його Ісуса Христа, Господа нашого.</verse>
        <verse osisID='1Cor.1.10'>Тож благаю вас, браття, Ім'ям Господа нашого Ісуса Христа, щоб ви всі говорили те саме, і щоб не було поміж вами поділення, але щоб були ви поєднані в однім розумінні та в думці одній!</verse>
        <verse osisID='1Cor.1.11'>Бо стало відомо мені про вас, мої браття, від Хлоїних, що між вами суперечки.</verse>
        <verse osisID='1Cor.1.12'>А кажу я про те, що з вас кожен говорить: я ж Павлів, а я Аполлосів, а я Кифин, а я Христів.</verse>
        <verse osisID='1Cor.1.13'>Чи ж Христос поділився? Чи ж Павло був розп'ятий за вас? Чи в Павлове ім'я ви христились?</verse>
        <verse osisID='1Cor.1.14'>Дякую Богові, що я ані одного з вас не христив, окрім Кріспа та Гая,</verse>
        <verse osisID='1Cor.1.15'>щоб ніхто не сказав, ніби я охристив був у ймення своє.</verse>
        <verse osisID='1Cor.1.16'>Охристив же був я й дім Степанів; більш не знаю, чи христив кого іншого я.</verse>
        <verse osisID='1Cor.1.17'>Бо Христос не послав мене, щоб христити, а звіщати Євангелію, і то не в мудрості слова, щоб безсилим не став хрест Христа.</verse>
        <verse osisID='1Cor.1.18'>Бож слово про хреста тим, що гинуть, то глупота, а для нас, що спасаємось, Сила Божа!</verse>
        <verse osisID='1Cor.1.19'>Бо написано: Я погублю мудрість премудрих, а розум розумних відкину!</verse>
        <verse osisID='1Cor.1.20'>Де мудрий? Де книжник? Де дослідувач віку цього? Хіба Бог мудрість світу цього не змінив на глупоту?</verse>
        <verse osisID='1Cor.1.21'>Через те ж, що світ мудрістю не зрозумів Бога в мудрості Божій, то Богові вгодно було спасти віруючих через дурість проповіді.</verse>
        <verse osisID='1Cor.1.22'>Бо й юдеї жадають ознак, і греки пошукують мудрости,</verse>
        <verse osisID='1Cor.1.23'>а ми проповідуємо Христа розп'ятого, для юдеїв згіршення, а для греків безумство,</verse>
        <verse osisID='1Cor.1.24'>а для самих покликаних юдеїв та греків Христа, Божу силу та Божую мудрість!</verse>
        <verse osisID='1Cor.1.25'>Бо Боже й немудре розумніше воно від людей, а Боже немічне сильніше воно від людей!</verse>
        <verse osisID='1Cor.1.26'>Дивіться бо, браття, на ваших покликаних, що небагато-хто мудрі за тілом, небагато-хто сильні, небагато-хто шляхетні.</verse>
        <verse osisID='1Cor.1.27'>Але Бог вибрав немудре світу, щоб засоромити мудрих, і немічне світу Бог вибрав, щоб засоромити сильне,</verse>
        <verse osisID='1Cor.1.28'>і простих світу, і погорджених, і незначних вибрав Бог, щоб значне знівечити,</verse>
        <verse osisID='1Cor.1.29'>так щоб не хвалилося перед Богом жадне тіло.</verse>
        <verse osisID='1Cor.1.30'>А з Нього ви в Христі Ісусі, що став нам мудрістю від Бога, праведністю ж, і освяченням, і відкупленням,</verse>
        <verse osisID='1Cor.1.31'>щоб було, як написано: Хто хвалиться, нехай хвалиться Господом!</verse>
      </chapter>
      <chapter osisID='1Cor.2'>
        <verse osisID='1Cor.2.1'>А я, як прийшов до вас, браття, не прийшов вам звіщати про Боже свідоцтво з добірною мовою або мудрістю,</verse>
        <verse osisID='1Cor.2.2'>бо я надумавсь нічого між вами не знати, крім Ісуса Христа, і Того розп'ятого...</verse>
        <verse osisID='1Cor.2.3'>І я в вас був у немочі, і в страху, і в великім тремтінні.</verse>
        <verse osisID='1Cor.2.4'>І слово моє й моя проповідь не в словах переконливих людської мудрости, але в доказі духа та сили,</verse>
        <verse osisID='1Cor.2.5'>щоб була віра ваша не в мудрості людській, але в силі Божій!</verse>
        <verse osisID='1Cor.2.6'>А ми говоримо про мудрість між досконалими, але мудрість не віку цього, ані володарів цього віку, що гинуть,</verse>
        <verse osisID='1Cor.2.7'>але ми говоримо Божу мудрість у таємниці, приховану, яку Бог перед віками призначив нам на славу,</verse>
        <verse osisID='1Cor.2.8'>яку ніхто з володарів цього віку не пізнав; коли б бо пізнали були, то не розп'яли б вони Господа слави!</verse>
        <verse osisID='1Cor.2.9'>Але, як написано: Чого око не бачило й вухо не чуло, і що на серце людині не впало, те Бог приготував був тим, хто любить Його!</verse>
        <verse osisID='1Cor.2.10'>А нам Бог відкрив це Своїм Духом, усе бо досліджує Дух, навіть Божі глибини.</verse>
        <verse osisID='1Cor.2.11'>Хто бо з людей знає речі людські, окрім людського духа, що в нім проживає? Так само не знає ніхто й речей Божих, окрім Духа Божого.</verse>
        <verse osisID='1Cor.2.12'>А ми прийняли духа не світу, але Духа, що з Бога, щоб знати про речі, від Бога даровані нам,</verse>
        <verse osisID='1Cor.2.13'>що й говоримо не вивченими словами людської мудрости, але вивченими від Духа Святого, порівнюючи духовне до духовного.</verse>
        <verse osisID='1Cor.2.14'>А людина тілесна не приймає речей, що від Божого Духа, бо їй це глупота, і вона зрозуміти їх не може, бо вони розуміються тільки духовно.</verse>
        <verse osisID='1Cor.2.15'>Духовна ж людина судить усе, а її судити не може ніхто.</verse>
        <verse osisID='1Cor.2.16'>Бо хто розум Господній пізнав, який би його міг навчати? А ми маємо розум Христів!</verse>
      </chapter>
      <chapter osisID='1Cor.3'>
        <verse osisID='1Cor.3.1'>І я, браття, не міг говорити до вас, як до духовних, але як до тілесних, як до немовлят у Христі.</verse>
        <verse osisID='1Cor.3.2'>Я вас годував молоком, а не твердою їжею, бо ви не могли її їсти, та й тепер ще не можете,</verse>
        <verse osisID='1Cor.3.3'>бо ви ще тілесні. Бо коли заздрість та суперечки між вами, то чи ж ви не тілесні, і хіба не полюдському робите?</verse>
        <verse osisID='1Cor.3.4'>Бо коли хто каже: Я ж Павлів, а інший: Я Аполлосів, то чи ж ви не тілесні?</verse>
        <verse osisID='1Cor.3.5'>Бо хто ж Аполлос? Або хто то Павло? Вони тільки служителі, що ви ввірували через них, і то скільки кому дав Господь.</verse>
        <verse osisID='1Cor.3.6'>Я посадив, Аполлос поливав, Бог же зростив,</verse>
        <verse osisID='1Cor.3.7'>тому ані той, хто садить, ані хто поливає, є щось, але Бог, що родить!</verse>
        <verse osisID='1Cor.3.8'>І хто садить, і хто поливає одне, і кожен одержить свою нагороду за працею своєю!</verse>
        <verse osisID='1Cor.3.9'>Бо ми співробітники Божі, а ви Боже поле, Божа будівля.</verse>
        <verse osisID='1Cor.3.10'>Я за благодаттю Божою, що дана мені, як мудрий будівничий, основу поклав, а інший будує на ній; але нехай кожен пильнує, як він будує на ній!</verse>
        <verse osisID='1Cor.3.11'>Ніхто бо не може покласти іншої основи, окрім покладеної, а вона Ісус Христос.</verse>
        <verse osisID='1Cor.3.12'>А коли хто на цій основі будує з золота, срібла, дорогоцінного каміння, із дерева, сіна, соломи,</verse>
        <verse osisID='1Cor.3.13'>то буде виявлене діло кожного, бо виявить день, тому що він огнем об'являється, і огонь діло кожного випробує, яке воно є.</verse>
        <verse osisID='1Cor.3.14'>І коли чиє діло, яке збудував хто, устоїть, то той нагороду одержить;</verse>
        <verse osisID='1Cor.3.15'>коли ж діло згорить, той матиме шкоду, та сам він спасеться, але так, як через огонь.</verse>
        <verse osisID='1Cor.3.16'>Чи не знаєте ви, що ви Божий храм, і Дух Божий у вас пробуває?</verse>
        <verse osisID='1Cor.3.17'>Як хто нівечить Божого храма, того знівечить Бог, бо храм Божий святий, а храм той то ви!</verse>
        <verse osisID='1Cor.3.18'>Хай не зводить ніхто сам себе. Як кому з вас здається, що він мудрий в цім віці, нехай стане нерозумним, щоб бути премудрим.</verse>
        <verse osisID='1Cor.3.19'>Цьогосвітня бо мудрість у Бога глупота, бо написано: Він ловить премудрих у хитрощах їхніх!</verse>
        <verse osisID='1Cor.3.20'>І знову: Знає Господь думки мудрих, що марнотні вони!</verse>
        <verse osisID='1Cor.3.21'>Тож нехай ніхто не хвалиться людьми, бо все ваше:</verse>
        <verse osisID='1Cor.3.22'>чи Павло, чи Аполлос, чи Кифа, чи світ, чи життя, чи смерть, чи теперішнє, чи майбутнє усе ваше,</verse>
        <verse osisID='1Cor.3.23'>ви ж Христові, а Христос Божий!</verse>
      </chapter>
      <chapter osisID='1Cor.4'>
        <verse osisID='1Cor.4.1'>Нехай кожен нас так уважає, якби служителів Христових і доморядників Божих таємниць;</verse>
        <verse osisID='1Cor.4.2'>а що ще шукається в доморядниках, щоб кожен був знайдений вірним.</verse>
        <verse osisID='1Cor.4.3'>А для мене то найменше, щоб судили мене ви чи суд людський, бо я й сам не суджу себе.</verse>
        <verse osisID='1Cor.4.4'>Я бо проти себе нічого не знаю, але цим не виправдуюсь; Той же, Хто судить мене, то Господь.</verse>
        <verse osisID='1Cor.4.5'>Тому не судіть передчасно нічого, аж поки не прийде Господь, що й висвітлить таємниці темряви та виявить задуми сердець, і тоді кожному буде похвала від Бога.</verse>
        <verse osisID='1Cor.4.6'>Оце ж усе, браття, приклав я до себе й Аполлоса ради вас, щоб від нас ви навчилися думати не більш, як написано, щоб ви не чванились один за одним перед іншим.</verse>
        <verse osisID='1Cor.4.7'>Хто бо тебе вирізняє? Що ти маєш, чого б ти не взяв? А коли ж бо ти взяв, чого чванишся, ніби не взяв?</verse>
        <verse osisID='1Cor.4.8'>Ви вже нагодовані, ви вже збагатилися, без нас ви царюєте. І коли б то ви стали царювати, щоб і ми царювали з вами!</verse>
        <verse osisID='1Cor.4.9'>Бо я думаю, що Бог нас, апостолів, поставив за найостанніших, мов на смерть засуджених, бо ми стали дивовищем світові, і Анголам, і людям.</verse>
        <verse osisID='1Cor.4.10'>Ми нерозумні Христа ради, а ви мудрі в Христі; ми слабі, ви ж міцні; ви славні, а ми безчесні!</verse>
        <verse osisID='1Cor.4.11'>Ми до цього часу і голодуємо, і прагнемо, і нагі ми, і катовані, і тиняємось,</verse>
        <verse osisID='1Cor.4.12'>і трудимось, працюючи своїми руками. Коли нас лихословлять, ми благословляємо; як нас переслідують, ми терпимо;</verse>
        <verse osisID='1Cor.4.13'>як лають, ми молимось; ми стали, як сміття те для світу, аж досі ми всім, як ті викидки!</verse>
        <verse osisID='1Cor.4.14'>Не пишу це для того, щоб вас осоромити, але остерігаю, як своїх любих дітей.</verse>
        <verse osisID='1Cor.4.15'>Бо хоч би ви мали десять тисяч наставників у Христі, та отців не багато; а я вас породив у Христі Ісусі через Євангелію...</verse>
        <verse osisID='1Cor.4.16'>Тож благаю я вас: будьте наслідувачами мене!</verse>
        <verse osisID='1Cor.4.17'>Для цього послав я до вас Тимофія, що для мене улюблений і вірний син у Господі, він вам нагадає шляхи мої в Христі Ісусі, як навчаю я скрізь у кожній Церкві.</verse>
        <verse osisID='1Cor.4.18'>Деякі згорділи, так немов би не мав я прийти до вас.</verse>
        <verse osisID='1Cor.4.19'>Та небавом прийду до вас, як захоче Господь, і пізнаю не слово згорділих, але силу.</verse>
        <verse osisID='1Cor.4.20'>Бо Царство Боже не в слові, а в силі.</verse>
        <verse osisID='1Cor.4.21'>Чого хочете? Чи прийти до вас з києм, чи з любов'ю та з духом лагідности?</verse>
      </chapter>
      <chapter osisID='1Cor.5'>
        <verse osisID='1Cor.5.1'>Всюди чути, що між вами перелюб, і то такий перелюб, який і між поганами незнаний, що хтось має за дружину собі дружину батькову...</verse>
        <verse osisID='1Cor.5.2'>І ви завеличалися, а не засмутились радніш, щоб був вилучений з-поміж вас, хто цей учинок зробив.</verse>
        <verse osisID='1Cor.5.3'>Отож я, відсутній тілом, та присутній духом, уже розсудив, як присутній між вами: того, хто так учинив це,</verse>
        <verse osisID='1Cor.5.4'>у Ім'я Господа Ісуса, як зберетеся ви та мій дух, із силою Господа нашого Ісуса,</verse>
        <verse osisID='1Cor.5.5'>віддати такого сатані на погибіль тіла, щоб дух спасся Господнього дня!</verse>
        <verse osisID='1Cor.5.6'>Величання ваше не добре. Хіба ви не знаєте, що мала розчина все тісто заквашує?</verse>
        <verse osisID='1Cor.5.7'>Отож, очистьте стару розчину, щоб стати вам новим тістом, бо ви прісні, бо наша Пасха, Христос, за нас у жертву принесений.</verse>
        <verse osisID='1Cor.5.8'>Тому святкуймо не в давній розчині, ані в розчині злоби й лукавства, але в опрісноках чистости та правди!</verse>
        <verse osisID='1Cor.5.9'>Я писав вам у листі не єднатися з перелюбниками,</verse>
        <verse osisID='1Cor.5.10'>але не взагалі з цьогосвітніми перелюбниками, чи з користолюбцями, чи з хижаками, чи з ідолянами, бо ви мусіли були б відійти від світу.</verse>
        <verse osisID='1Cor.5.11'>А тепер я писав вам не єднатися з тим, хто зветься братом, та є перелюбник, чи користолюбець, чи ідолянин, чи злоріка, чи п'яниця, чи хижак, із такими навіть не їсти!</verse>
        <verse osisID='1Cor.5.12'>Бо що ж мені судити й чужих? Чи ви не судите своїх?</verse>
        <verse osisID='1Cor.5.13'>А чужих судить Бог. Тож вилучіть лукавого з-поміж себе самих!</verse>
      </chapter>
      <chapter osisID='1Cor.6'>
        <verse osisID='1Cor.6.1'>Чи посміє хто з вас, маючи справу до іншого, судитися в неправедних, а не в святих?</verse>
        <verse osisID='1Cor.6.2'>Хіба ви не знаєте, що святі світ судитимуть? Коли ж будете ви світ судити, то чи ж ви негідні судити незначні справи?</verse>
        <verse osisID='1Cor.6.3'>Хіба ви не знаєте, що ми будем судити Анголів, а не тільки життєве?</verse>
        <verse osisID='1Cor.6.4'>А ви, коли маєте суд за життєве, то ставите суддями тих, хто нічого не значить у Церкві.</verse>
        <verse osisID='1Cor.6.5'>Я на сором це вам говорю. Чи ж між вами немає ні одного мудрого, щоб він міг розсудити між братами своїми?</verse>
        <verse osisID='1Cor.6.6'>Та брат судиться з братом, і то перед невірними!</verse>
        <verse osisID='1Cor.6.7'>Тож уже для вас сором зовсім, що суди між собою ви маєте. Чому краще не терпите кривди? Чому краще не маєте шкоди?</verse>
        <verse osisID='1Cor.6.8'>Але ви самі кривду чините та обдираєте, та ще братів...</verse>
        <verse osisID='1Cor.6.9'>Хіба ви не знаєте, що неправедні не вспадкують Божого Царства? Не обманюйте себе: ні розпусники, ні ідоляни, ні перелюбники, ні блудодійники, ні мужоложники,</verse>
        <verse osisID='1Cor.6.10'>ні злодії, ні користолюбці, ні п'яниці, ні злоріки, ні хижаки Царства Божого не вспадкують вони!</verse>
        <verse osisID='1Cor.6.11'>І такими були дехто з вас, але ви обмились, але освятились, але виправдались Іменем Господа Ісуса Христа й Духом нашого Бога.</verse>
        <verse osisID='1Cor.6.12'>Усе мені можна, та не все на пожиток. Усе мені можна, але мною ніщо володіти не повинно.</verse>
        <verse osisID='1Cor.6.13'>Їжа для черева, і черево для їжі, але Бог одне й друге понищить. А тіло не для розпусти, але для Господа, і Господь для тіла.</verse>
        <verse osisID='1Cor.6.14'>Бог же й Господа воскресив, воскресить Він і нас Своєю силою!</verse>
        <verse osisID='1Cor.6.15'>Хіба ви не знаєте, що ваші тіла то члени Христові? Отож, узявши члени Христові, зроблю їх членами розпусниці? Зовсім ні!</verse>
        <verse osisID='1Cor.6.16'>Хіба ви не знаєте, що той, хто злучується з розпусницею, стає одним тілом із нею? Бо каже: Обидва ви будете тілом одним.</verse>
        <verse osisID='1Cor.6.17'>А хто з Господом злучується, стає одним духом із Ним.</verse>
        <verse osisID='1Cor.6.18'>Утікайте від розпусти. Усякий бо гріх, що його чинить людина, є поза тілом. А хто чинить розпусту, той грішить проти власного тіла.</verse>
        <verse osisID='1Cor.6.19'>Хіба ви не знаєте, що ваше тіло то храм Духа Святого, що живе Він у вас, якого від Бога ви маєте, і ви не свої?</verse>
        <verse osisID='1Cor.6.20'>Бо дорого куплені ви. Отож прославляйте Бога в тілі своєму та в дусі своєму, що Божі вони!</verse>
      </chapter>
      <chapter osisID='1Cor.7'>
        <verse osisID='1Cor.7.1'>А про що ви писали мені, то добре було б чоловікові не дотикатися жінки.</verse>
        <verse osisID='1Cor.7.2'>Але щоб уникнути розпусти, нехай кожен муж має дружину свою, і кожна жінка хай має свого чоловіка.</verse>
        <verse osisID='1Cor.7.3'>Нехай віддає чоловік своїй дружині потрібну любов, так же само й чоловікові дружина.</verse>
        <verse osisID='1Cor.7.4'>Дружина не володіє над тілом своїм, але чоловік; так же само й чоловік не володіє над тілом своїм, але дружина.</verse>
        <verse osisID='1Cor.7.5'>Не вхиляйтесь одне від одного, хібащо дочасно за згодою, щоб бути в пості та молитві, та й сходьтеся знову докупи, щоб вас сатана не спокушував вашим нестриманням.</verse>
        <verse osisID='1Cor.7.6'>А це говорю вам як раду, а не як наказа.</verse>
        <verse osisID='1Cor.7.7'>Бо хочу, щоб усі чоловіки були, як і я; але кожен має від Бога свій дар, один так, інший так.</verse>
        <verse osisID='1Cor.7.8'>Говорю ж неодруженим і вдовам: добре їм, як вони позостануться так, як і я.</verse>
        <verse osisID='1Cor.7.9'>Коли ж не втримаються, нехай одружуються, бо краще женитися, ніж розпалятися.</verse>
        <verse osisID='1Cor.7.10'>А тим, що побрались, наказую не я, а Господь: Нехай не розлучається дружина з своїм чоловіком!</verse>
        <verse osisID='1Cor.7.11'>А коли ж і розлучиться, хай зостається незаміжня, або з чоловіком своїм хай помириться, і не відпускати чоловікові дружини!</verse>
        <verse osisID='1Cor.7.12'>Іншим же я говорю, не Господь: коли який брат має дружину невіруючу, і згідна вона жити з ним, нехай він не лишає її.</verse>
        <verse osisID='1Cor.7.13'>І жінка, як має чоловіка невіруючого, а той згоден жити з нею, нехай не лишає його.</verse>
        <verse osisID='1Cor.7.14'>Чоловік бо невіруючий освячується в дружині, а дружина невіруюча освячується в чоловікові. А інакше нечисті були б ваші діти, тепер же святі.</verse>
        <verse osisID='1Cor.7.15'>А як хоче невіруючий розлучитися, хай розлучиться, не неволиться брат чи сестра в такім разі, бо покликав нас Бог до миру.</verse>
        <verse osisID='1Cor.7.16'>Звідки знаєш ти, дружино, чи не спасеш чоловіка? Або звідки знаєш, чоловіче, чи не спасеш дружини?</verse>
        <verse osisID='1Cor.7.17'>Нехай тільки так ходить кожен, як кому Бог призначив, як Господь покликав його. І так усім Церквам я наказую.</verse>
        <verse osisID='1Cor.7.18'>Хто покликаний був в обрізанні, нехай він того не цурається; чи покликаний хто в необрізанні, нехай не обрізується.</verse>
        <verse osisID='1Cor.7.19'>Обрізання ніщо, і ніщо необрізання, а важливе дотримування Божих заповідей.</verse>
        <verse osisID='1Cor.7.20'>Нехай кожен лишається в стані такому, в якому покликаний був.</verse>
        <verse osisID='1Cor.7.21'>Чи покликаний був ти рабом? Не турбуйся про те. Але коли й можеш стати вільним, то використай краще це.</verse>
        <verse osisID='1Cor.7.22'>Бо покликаний в Господі раб визволенець Господній; так само покликаний і визволенець він раб Христа.</verse>
        <verse osisID='1Cor.7.23'>Ви дорого куплені, тож не ставайте рабами людей!</verse>
        <verse osisID='1Cor.7.24'>Браття, кожен із вас, в якім стані покликаний був, хай у тім перед Богом лишається!</verse>
        <verse osisID='1Cor.7.25'>Про дівчат же не маю наказу Господнього, але даю раду як той, хто одержав від Господа милість буть вірним.</verse>
        <verse osisID='1Cor.7.26'>Отож за сучасного утиску добрим уважаю я те, що чоловікові добре лишатися так.</verse>
        <verse osisID='1Cor.7.27'>Ти зв'язаний з дружиною? Не шукай розв'язання. Розв'язався від дружини? Не шукай дружини.</verse>
        <verse osisID='1Cor.7.28'>А коли ти й оженишся, то не згрішив; і як дівчина заміж піде, вона не згрішить. Та муку тілесну такі будуть мати, а мені шкода вас.</verse>
        <verse osisID='1Cor.7.29'>А це, браття, кажу я, бо час позосталий короткий, щоб і ті, що мають дружин, були, як ті, що не мають,</verse>
        <verse osisID='1Cor.7.30'>а хто плаче, як ті, хто не плаче, а хто тішиться, як ті, хто не тішиться; і хто купує, як би не набули,</verse>
        <verse osisID='1Cor.7.31'>а хто цьогосвітнім користується, як би не користувались, бо минає стан світу цього.</verse>
        <verse osisID='1Cor.7.32'>А я хочу, щоб ви безклопітні були. Неодружений про речі Господні клопочеться, як догодити Господеві,</verse>
        <verse osisID='1Cor.7.33'>а одружений про речі життєві клопочеться, як догодити своїй дружині,</verse>
        <verse osisID='1Cor.7.34'>і він поділений. Незаміжня ж жінка та дівчина про речі Господні клопочеться, щоб бути святою ті тілом, і духом. А заміжня про речі життєві клопочеться, як догодити чоловікові.</verse>
        <verse osisID='1Cor.7.35'>А це я кажу вам самим на пожиток, а не щоб сильце вам накинути, але щоб пристойно й горливо держались ви Господа.</verse>
        <verse osisID='1Cor.7.36'>А як думає хто про дівчину свою, що соромно, як вона переросте, і так мала б лишатись, нехай робить, що хоче, не згрішить: нехай заміж виходять.</verse>
        <verse osisID='1Cor.7.37'>А хто в серці своїм стоїть міцно, не має конечности, владу ж має над своєю волею, і це постановив він у серці своєму берегти свою дівчину, той робить добре.</verse>
        <verse osisID='1Cor.7.38'>Тому й той, хто віддає свою дівчину заміж, добре робить, а хто не віддає робить краще.</verse>
        <verse osisID='1Cor.7.39'>Дружина законом прив'язана, поки живе чоловік її; коли ж чоловік її вмре, вона вільна виходити заміж, за кого захоче, аби тільки в Господі.</verse>
        <verse osisID='1Cor.7.40'>Блаженніша вона, коли так позостанеться за моєю порадою, бо міркую, що й я маю Божого Духа.</verse>
      </chapter>
      <chapter osisID='1Cor.8'>
        <verse osisID='1Cor.8.1'>А щодо ідольських жертов, то ми знаємо, що всі маємо знання. Знання ж надимає, любов же будує!</verse>
        <verse osisID='1Cor.8.2'>Коли хто думає, ніби щось знає, той нічого не знає ще так, як знати повинно.</verse>
        <verse osisID='1Cor.8.3'>Коли ж любить хто Бога, той пізнаний Ним.</verse>
        <verse osisID='1Cor.8.4'>Тож про споживання ідольських жертов ми знаємо, що ідол у світі ніщо, і що іншого Бога нема, окрім Бога Одного.</verse>
        <verse osisID='1Cor.8.5'>Бо хоч і існують так звані боги чи на небі, чи то на землі, як існує багато богів і багато панів,</verse>
        <verse osisID='1Cor.8.6'>та для нас один Бог Отець, що з Нього походить усе, ми ж для Нього, і один Господь Ісус Христос, що все сталося Ним, і ми Ним.</verse>
        <verse osisID='1Cor.8.7'>Та не всі таке мають знання, бо деякі мають призвичаєння до ідола й досі, і їдять, як ідольську жертву, і їхнє сумління, бувши недуже, споганюється.</verse>
        <verse osisID='1Cor.8.8'>Їжа ж нас до Бога не зближує: бо коли не їмо, то нічого не тратимо, а коли ми їмо, то не набуваєм нічого.</verse>
        <verse osisID='1Cor.8.9'>Але стережіться, щоб ця ваша воля не стала якось за спотикання слабим!</verse>
        <verse osisID='1Cor.8.10'>Коли бо хто бачить тебе, маючого знання, як ти в ідольській божниці сидиш за столом, чи ж сумління його, бувши слабе, не буде спонукане їсти ідольські жертви?</verse>
        <verse osisID='1Cor.8.11'>І через знання твоє згине недужий твій брат, що за нього Христос був умер!</verse>
        <verse osisID='1Cor.8.12'>Грішачи так проти братів та вражаючи їхнє слабе сумління, ви проти Христа грішите.</verse>
        <verse osisID='1Cor.8.13'>Ось тому, коли їжа спокушує брата мого, то повік я не їстиму м'яса, щоб не спокусити брата свого!</verse>
      </chapter>
      <chapter osisID='1Cor.9'>
        <verse osisID='1Cor.9.1'>Хіба ж я не вільний? Чи ж я не апостол? Хіба я не бачив Ісуса Христа, Господа нашого? Хіба ви, то не справа моя перед Господом?</verse>
        <verse osisID='1Cor.9.2'>Коли я не апостол для інших, то для вас я апостол, ви бо печать мого апостольства в Господі.</verse>
        <verse osisID='1Cor.9.3'>Оце оборона моя перед тими, хто судить мене.</verse>
        <verse osisID='1Cor.9.4'>Чи ми права не маємо їсти та пити?</verse>
        <verse osisID='1Cor.9.5'>Чи ми права не маємо водити з собою сестру, дружину, як і інші апостоли, і Господні брати, і Кифа?</verse>
        <verse osisID='1Cor.9.6'>Хіба я один і Варнава не маємо права, щоб не працювати?</verse>
        <verse osisID='1Cor.9.7'>Хто коштом своїм коли служить у війську? Або хто виноградника садить, і не їсть з його плоду? Або хто отару пасе, і не їсть молока від отари?</verse>
        <verse osisID='1Cor.9.8'>Чи я тільки по-людському це говорю? Хіба ж і Закон не говорить цього?</verse>
        <verse osisID='1Cor.9.9'>Бо в Законі Мойсеєвім писано: Не в'яжи рота волові, що молотить. Хіба за волів Бог турбується?</verse>
        <verse osisID='1Cor.9.10'>Чи говорить Він зовсім для нас? Для нас, бо написано, що з надією мусить орати орач, а молотник молотити з надією мати частку в своїм сподіванні.</verse>
        <verse osisID='1Cor.9.11'>Коли ми сіяли вам духовне, чи ж велика то річ, як пожнемо ми ваше тілесне?</verse>
        <verse osisID='1Cor.9.12'>Як право на вас мають інші, то тим більше ми. Але ми не вжили цього права, та все терпимо, аби перешкоди якої Христовій Євангелії ми не вчинили.</verse>
        <verse osisID='1Cor.9.13'>Хіба ви не знаєте, що священнослужителі від святині годуються? Що ті, хто служить вівтареві, із вівтаря мають частку?</verse>
        <verse osisID='1Cor.9.14'>Так і Господь наказав проповідникам Євангелії жити з Євангелії.</verse>
        <verse osisID='1Cor.9.15'>Але з того нічого не вжив я. А цього не писав я для того, щоб для мене так було. Бо мені краще вмерти, аніж щоб хто знівечив хвалу мою!</verse>
        <verse osisID='1Cor.9.16'>Бо коли я звіщаю Євангелію, то нема чим хвалитись мені, це бо повинність моя. І горе мені, коли я не звіщаю Євангелії!</verse>
        <verse osisID='1Cor.9.17'>Тож коли це роблю добровільно, я маю нагороду; коли ж недобровільно, то виконую службу доручену.</verse>
        <verse osisID='1Cor.9.18'>Яка ж нагорода мені? Та, що, благовістячи, я безкорисливо проповідував Христову Євангелію, не використовуючи особистих прав щодо благовістя.</verse>
        <verse osisID='1Cor.9.19'>Від усіх бувши вільний, я зробився рабом для всіх, щоб найбільше придбати.</verse>
        <verse osisID='1Cor.9.20'>Для юдеїв я був, як юдей, щоб юдеїв придбати; для підзаконних був, як підзаконний, хоч сам підзаконним не бувши, щоб придбати підзаконних.</verse>
        <verse osisID='1Cor.9.21'>Для тих, хто без Закону, я був беззаконний, не бувши беззаконний Богові, а законний Христові, щоб придбати беззаконних.</verse>
        <verse osisID='1Cor.9.22'>Для слабих, як слабий, щоб придбати слабих. Для всіх я був усе, щоб спасти бодай деяких.</verse>
        <verse osisID='1Cor.9.23'>А це я роблю для Євангелії, щоб стати її спільником.</verse>
        <verse osisID='1Cor.9.24'>Хіба ви не знаєте, що ті, хто на перегонах біжить, усі біжать, але нагороду приймає один? Біжіть так, щоб одержали ви!</verse>
        <verse osisID='1Cor.9.25'>І кожен змагун від усього стримується; вони ж щоб тлінний прийняти вінок, але ми щоб нетлінний.</verse>
        <verse osisID='1Cor.9.26'>Тож біжу я не так, немов на непевне, борюся не так, немов би повітря б'ючи.</verse>
        <verse osisID='1Cor.9.27'>Але вмертвляю й неволю я тіло своє, щоб, звіщаючи іншим, не стати самому негідним.</verse>
      </chapter>
      <chapter osisID='1Cor.10'>
        <verse osisID='1Cor.10.1'>Не хочу я, браття, щоб ви не знали, що під хмарою всі отці наші були, і всі перейшли через море,</verse>
        <verse osisID='1Cor.10.2'>і всі охристилися в хмарі та в морі в Мойсея,</verse>
        <verse osisID='1Cor.10.3'>і всі їли ту саму поживу духовну,</verse>
        <verse osisID='1Cor.10.4'>і пили всі той самий духовний напій, бо пили від духовної скелі, що йшла вслід за ними, а та скеля був Христос!</verse>
        <verse osisID='1Cor.10.5'>Але їх багатьох не вподобав був Бог, бо понищив Він їх у пустині.</verse>
        <verse osisID='1Cor.10.6'>А це були приклади нам, щоб ми пожадливі на зле не були, як були пожадливі й вони.</verse>
        <verse osisID='1Cor.10.7'>Не будьте також ідолянами, як деякі з них, як написано: Люди сіли, щоб їсти та пити, і встали, щоб грати.</verse>
        <verse osisID='1Cor.10.8'>Не станьмо чинити блуду, як деякі з них блудодіяли, і полягло їх одного дня двадцять три тисячі.</verse>
        <verse osisID='1Cor.10.9'>Ані не випробовуймо Христа, як деякі з них випробовували, та й від зміїв загинули.</verse>
        <verse osisID='1Cor.10.10'>Ані не нарікайте, як деякі з них нарікали, і загинули від погубителя.</verse>
        <verse osisID='1Cor.10.11'>Усе це трапилось з ними, як приклади, а написане нам на науку, бо за нашого часу кінець віку прийшов.</verse>
        <verse osisID='1Cor.10.12'>Тому то, хто думає, ніби стоїть він, нехай стережеться, щоб не впасти!</verse>
        <verse osisID='1Cor.10.13'>Досягла вас спроба не інша, тільки людська; але вірний Бог, Який не попустить, щоб ви випробовувалися більше, ніж можете, але при спробі й полегшення дасть, щоб знести могли ви її.</verse>
        <verse osisID='1Cor.10.14'>Тому, мої любі, утікайте від служіння ідолам.</verse>
        <verse osisID='1Cor.10.15'>Кажу, як розумним; судіть самі, що кажу я.</verse>
        <verse osisID='1Cor.10.16'>Чаша благословення, яку благословляємо, чи не спільнота то крови Христової? Хліб, який ломимо, чи не спільнота він тіла Христового?</verse>
        <verse osisID='1Cor.10.17'>Тому що один хліб, тіло одне нас багато, бо ми всі спільники хліба одного.</verse>
        <verse osisID='1Cor.10.18'>Погляньте на Ізраїля за тілом: чи ж ті, що жертви їдять, не спільники вівтаря?</verse>
        <verse osisID='1Cor.10.19'>Тож що я кажу? Що ідольська жертва є щось? Чи що ідол є щось?</verse>
        <verse osisID='1Cor.10.20'>Ні, але те, що в жертву приносять, демонам, а не Богові в жертву приносять. Я ж не хочу, щоб ви спільниками для демонів стали.</verse>
        <verse osisID='1Cor.10.21'>Бо не можете пити чаші Господньої та чаші демонської; не можете бути спільниками Господнього столу й столу демонського.</verse>
        <verse osisID='1Cor.10.22'>Чи ми дратуватимем Господа? Хіба ми потужніші за Нього?</verse>
        <verse osisID='1Cor.10.23'>Усе мені можна, та не все на пожиток. Усе мені можна, та будує не все!</verse>
        <verse osisID='1Cor.10.24'>Нехай не шукає ніхто свого власного, але кожен для ближнього!</verse>
        <verse osisID='1Cor.10.25'>Їжте все, що на ятках м'ясних продається, за сумління зовсім не турбуючись,</verse>
        <verse osisID='1Cor.10.26'>Бо Господня земля, і все, що на ній!</verse>
        <verse osisID='1Cor.10.27'>Як покличе вас хтось із невіруючих, і ви захочете піти, їжте все, що дадуть вам, за сумління зовсім не турбуючись.</verse>
        <verse osisID='1Cor.10.28'>Коли ж скаже вам хтось: Це ідольська жертва, не їжте тоді через того, хто сказав, та через сумління!</verse>
        <verse osisID='1Cor.10.29'>Говорю ж не про власне сумління, але іншого, чого б моя воля судилась сумлінням чужим?</verse>
        <verse osisID='1Cor.10.30'>Коли я стаю спільником їжі з подякою, чому мене зневажають за те, за що дякую я?</verse>
        <verse osisID='1Cor.10.31'>Тож, коли ви їсте, чи коли ви п'єте, або коли інше що робите, усе на Божу славу робіть!</verse>
        <verse osisID='1Cor.10.32'>Не робіть спокуси юдеям та гелленам, та Церкві Божій,</verse>
        <verse osisID='1Cor.10.33'>як догоджую й я всім у всьому, не шукаючи в тому пожитку свого, але пожитку для багатьох, щоб спаслися вони.</verse>
      </chapter>
      <chapter osisID='1Cor.11'>
        <verse osisID='1Cor.11.1'>Будьте наслідувачами мене, як і я Христа!</verse>
        <verse osisID='1Cor.11.2'>Похваляю ж вас, браття, що ви все моє пам'ятаєте, і заховуєте так передання, як я вам передав.</verse>
        <verse osisID='1Cor.11.3'>Хочу ж я, щоб ви знали, що всякому чоловікові голова Христос, а жінці голова чоловік, голова ж Христові Бог.</verse>
        <verse osisID='1Cor.11.4'>Кожен чоловік, що молиться чи пророкує з головою покритою, осоромлює він свою голову.</verse>
        <verse osisID='1Cor.11.5'>І кожна жінка, що молиться чи пророкує з головою відкритою, осоромлює тим свою голову, бо це є те саме, як була б вона виголена.</verse>
        <verse osisID='1Cor.11.6'>Бо коли жінка не покривається, хай стрижеться вона; коли ж жінці сором стригтися чи голитися, нехай покривається!</verse>
        <verse osisID='1Cor.11.7'>Отож, чоловік покривати голови не повинен, бо він образ і слава Бога, а жінка чоловікові слава.</verse>
        <verse osisID='1Cor.11.8'>Бо чоловік не походить від жінки, але жінка від чоловіка,</verse>
        <verse osisID='1Cor.11.9'>не створений бо чоловік ради жінки, але жінка ради чоловіка.</verse>
        <verse osisID='1Cor.11.10'>Тому жінка повина мати на голові знака влади над нею, ради Анголів.</verse>
        <verse osisID='1Cor.11.11'>Одначе в Господі ані чоловік без жінки, ані жінка без чоловіка.</verse>
        <verse osisID='1Cor.11.12'>Бо як жінка від чоловіка, так і чоловік через жінку; а все від Бога.</verse>
        <verse osisID='1Cor.11.13'>Поміркуйте самі між собою, чи пристойне воно, щоб жінка молилася Богові непокрита?</verse>
        <verse osisID='1Cor.11.14'>Чи ж природа сама вас не вчить, що коли чоловік запускає волосся, то безчестя для нього?</verse>
        <verse osisID='1Cor.11.15'>Коли ж жінка косу запускає, це слава для неї, бо замість покривала дана коса їй.</verse>
        <verse osisID='1Cor.11.16'>Коли ж хто сперечатися хоче, ми такого звичаю не маємо, ані Церкви Божі.</verse>
        <verse osisID='1Cor.11.17'>Пропонуючи це вам, я не хвалю, що збираєтесь ви не на ліпше, а на гірше.</verse>
        <verse osisID='1Cor.11.18'>Бо найперше, я чую, що як сходитесь ви на збори, то між вами бувають поділення, у що почасти я й вірю.</verse>
        <verse osisID='1Cor.11.19'>Бо мусять між вами й поділи бути, щоб відкрились між вами й досвідчені.</verse>
        <verse osisID='1Cor.11.20'>А далі, коли ви збираєтесь разом, то не на те, щоб їсти Господню Вечерю.</verse>
        <verse osisID='1Cor.11.21'>Бо кожен спішить з'їсти власну вечерю, і один голодує, а другий впивається.</verse>
        <verse osisID='1Cor.11.22'>Хіба ж ви не маєте хат, щоб їсти та пити? Чи ви зневажаєте Божу Церкву, і осоромлюєте немаючих? Що маю сказати вам? Чи за це похвалю вас? Не похвалю!</verse>
        <verse osisID='1Cor.11.23'>Бо прийняв я від Господа, що й вам передав, що Господь Ісус ночі тієї, як виданий був, узяв хліб,</verse>
        <verse osisID='1Cor.11.24'>подяку віддав, і переломив, і сказав: Прийміть, споживайте, це тіло Моє, що за вас ломається. Це робіть на спомин про Мене!</verse>
        <verse osisID='1Cor.11.25'>Так само і чашу взяв Він по Вечері й сказав: Ця чаша Новий Заповіт у Моїй крові. Це робіть, коли тільки будете пити, на спомин про Мене!</verse>
        <verse osisID='1Cor.11.26'>Бо кожного разу, як будете їсти цей хліб та чашу цю пити, смерть Господню звіщаєте, аж доки Він прийде.</verse>
        <verse osisID='1Cor.11.27'>Тому то, хто їстиме хліб цей чи питиме чашу Господню негідно, буде винний супроти тіла та крови Господньої!</verse>
        <verse osisID='1Cor.11.28'>Нехай же людина випробовує себе, і так нехай хліб їсть і з чаші хай п'є.</verse>
        <verse osisID='1Cor.11.29'>Бо хто їсть і п'є негідно, не розважаючи про тіло, той суд собі їсть і п'є!</verse>
        <verse osisID='1Cor.11.30'>Через це поміж вами багато недужих та хворих, і багато-хто заснули.</verse>
        <verse osisID='1Cor.11.31'>Бо коли б ми самі судили себе, то засуджені ми не були б.</verse>
        <verse osisID='1Cor.11.32'>Та засуджені від Господа, караємося, щоб нас не засуджено з світом.</verse>
        <verse osisID='1Cor.11.33'>Ось тому, мої браття, сходячись на поживу, чекайте один одного.</verse>
        <verse osisID='1Cor.11.34'>А коли хто голодний, нехай вдома він їсть, щоб не сходилися ви на осуд. А про інше, як прийду, заряджу.</verse>
      </chapter>
      <chapter osisID='1Cor.12'>
        <verse osisID='1Cor.12.1'>А щодо духовних дарів, то не хочу я, браття, щоб не відали ви.</verse>
        <verse osisID='1Cor.12.2'>Знаєте, що коли ви поганами були, то ходили до німих ідолів, ніби воджено вас.</verse>
        <verse osisID='1Cor.12.3'>Тому то кажу вам, що ніхто, хто говорить Духом Божим, не скаже: Нехай анатема буде на Ісуса, і не може сказати ніхто: Ісус то Господь, як тільки Духом Святим.</verse>
        <verse osisID='1Cor.12.4'>Є різниця між дарами милости, Дух же той Самий.</verse>
        <verse osisID='1Cor.12.5'>Є й різниця між служіннями, та Господь той же Самий.</verse>
        <verse osisID='1Cor.12.6'>Є різниця й між діями, але Бог той же Самий, що в усіх робить усе.</verse>
        <verse osisID='1Cor.12.7'>І кожному дається виявлення Духа на користь.</verse>
        <verse osisID='1Cor.12.8'>Одному бо Духом дається слово мудрости, а другому слово знання тим же Духом,</verse>
        <verse osisID='1Cor.12.9'>а іншому віра тим же Духом, а іншому дари вздоровлення тим же Духом,</verse>
        <verse osisID='1Cor.12.10'>а іншому роблення чуд, а іншому пророкування, а іншому розпізнавання духів, а тому різні мови, а іншому вияснення мов.</verse>
        <verse osisID='1Cor.12.11'>А все оце чинить один і той Самий Дух, уділяючи кожному осібно, як Він хоче.</verse>
        <verse osisID='1Cor.12.12'>Бо як тіло одне, але має членів багато, усі ж члени тіла, хоч їх багато, то тіло одне, так і Христос.</verse>
        <verse osisID='1Cor.12.13'>Бо ми всі одним Духом охрищені в тіло одне, чи то юдеї, чи геллени, чи раби, чи то вільні, і всі ми напоєні Духом одним.</verse>
        <verse osisID='1Cor.12.14'>Бо тіло не є один член, а багато.</verse>
        <verse osisID='1Cor.12.15'>Коли скаже нога, що я не від тіла, бо я не рука, то хіба через це не від тіла вона?</verse>
        <verse osisID='1Cor.12.16'>І коли скаже вухо, що я не від тіла, бо я не око, то хіба через це не від тіла воно?</verse>
        <verse osisID='1Cor.12.17'>Коли б оком було ціле тіло, то де був би слух? А коли б усе слух, то де був би нюх?</verse>
        <verse osisID='1Cor.12.18'>Та нині Бог розклав члени в тілі, кожного з них, як хотів.</verse>
        <verse osisID='1Cor.12.19'>Якби всі одним членом були, то де тіло було б?</verse>
        <verse osisID='1Cor.12.20'>Отож, тепер членів багато, та тіло одне.</verse>
        <verse osisID='1Cor.12.21'>Бо око не може сказати руці: Ти мені непотрібна; або голова знов ногам: Ви мені непотрібні.</verse>
        <verse osisID='1Cor.12.22'>Але члени тіла, що здаються слабіші, значно більше потрібні.</verse>
        <verse osisID='1Cor.12.23'>А тим, що вважаємо їх за зовсім нешановані в тілі, таким честь найбільшу приносимо, і бридкі наші члени отримують пристойність найбільшу,</verse>
        <verse osisID='1Cor.12.24'>а нашим пристойним того не потрібно. Та Бог змішав тіло, і честь більшу дав нижчому членові,</verse>
        <verse osisID='1Cor.12.25'>щоб поділення в тілі не було, а щоб члени однаково дбали один про одного.</verse>
        <verse osisID='1Cor.12.26'>І коли терпить один член, то всі члени з ним терплять; і коли один член пошанований, то всі члени з ним тішаться.</verse>
        <verse osisID='1Cor.12.27'>І ви тіло Христове, а зосібна ви члени!</verse>
        <verse osisID='1Cor.12.28'>А інших поставив Бог у Церкві поперше апостолами, подруге пророками, потретє учителями, потім дав сили, також дари вздоровлення, допомоги, управління, різні мови.</verse>
        <verse osisID='1Cor.12.29'>Чи ж усі апостоли? Чи ж усі пророки? Чи ж усі вчителі? Чи ж усі сили чудодійні?</verse>
        <verse osisID='1Cor.12.30'>Чи ж усі мають дари вздоровлення? Чи ж мовами всі розмовляють? Чи ж усі виясняють?</verse>
        <verse osisID='1Cor.12.31'>Тож дбайте ревно про ліпші дари, а я вам покажу путь іще кращу!</verse>
      </chapter>
      <chapter osisID='1Cor.13'>
        <verse osisID='1Cor.13.1'>Коли я говорю мовами людськими й ангольськими, та любови не маю, то став я як мідь та дзвінка або бубон гудячий!</verse>
        <verse osisID='1Cor.13.2'>І коли маю дара пророкувати, і знаю всі таємниці й усе знання, і коли маю всю віру, щоб навіть гори переставляти, та любови не маю, то я ніщо!</verse>
        <verse osisID='1Cor.13.3'>І коли я роздам усі маєтки свої, і коли я віддам своє тіло на спалення, та любови не маю, то пожитку не матиму жадного!</verse>
        <verse osisID='1Cor.13.4'>Любов довготерпить, любов милосердствує, не заздрить, любов не величається, не надимається,</verse>
        <verse osisID='1Cor.13.5'>не поводиться нечемно, не шукає тільки свого, не рветься до гніву, не думає лихого,</verse>
        <verse osisID='1Cor.13.6'>не радіє з неправди, але тішиться правдою,</verse>
        <verse osisID='1Cor.13.7'>усе зносить, вірить у все, сподівається всього, усе терпить!</verse>
        <verse osisID='1Cor.13.8'>Ніколи любов не перестає! Хоч пророцтва й існують, та припиняться, хоч мови існують, замовкнуть, хоч існує знання, та скасується.</verse>
        <verse osisID='1Cor.13.9'>Бо ми знаємо частинно, і пророкуємо частинно;</verse>
        <verse osisID='1Cor.13.10'>коли ж досконале настане, тоді зупиниться те, що частинне.</verse>
        <verse osisID='1Cor.13.11'>Коли я дитиною був, то я говорив, як дитина, як дитина я думав, розумів, як дитина. Коли ж мужем я став, то відкинув дитяче.</verse>
        <verse osisID='1Cor.13.12'>Отож, тепер бачимо ми ніби у дзеркалі, у загадці, але потім обличчям в обличчя; тепер розумію частинно, а потім пізнаю, як і пізнаний я.</verse>
        <verse osisID='1Cor.13.13'>А тепер залишаються віра, надія, любов, оці три. А найбільша між ними любов!</verse>
      </chapter>
      <chapter osisID='1Cor.14'>
        <verse osisID='1Cor.14.1'>Дбайте про любов, і про духовне пильнуйте, а найбільше щоб пророкувати.</verse>
        <verse osisID='1Cor.14.2'>Як говорить хто чужою мовою, той не людям говорить, а Богові, бо ніхто його не розуміє, і він духом говорить таємне.</verse>
        <verse osisID='1Cor.14.3'>А хто пророкує, той людям говорить на збудування, і на умовлення, і на розраду.</verse>
        <verse osisID='1Cor.14.4'>Як говорить хто чужою мовою, той будує тільки самого себе, а хто пророкує, той Церкву будує.</verse>
        <verse osisID='1Cor.14.5'>Я ж хочу, щоб мовами говорили всі, а ліпше щоб пророкували: більший бо той, хто пророкує, аніж той, хто говорить мовами, хібащо пояснює, щоб будувалася Церква.</verse>
        <verse osisID='1Cor.14.6'>А тепер, як прийду я до вас, браття, і до вас говорити буду чужою мовою, то який вам пожиток зроблю, коли не поясню вам чи то відкриттям, чи знанням, чи пророцтвом, чи наукою?</verse>
        <verse osisID='1Cor.14.7'>Бо навіть і речі бездушні, що звук видають, як сопілка чи лютня, коли б не видавали вони різних звуків, як пізнати б тоді, що бринить або грає?</verse>
        <verse osisID='1Cor.14.8'>Бо коли сурма звук невиразний дає, хто до бою готовитись буде?</verse>
        <verse osisID='1Cor.14.9'>Так і ви, коли мовою не подасте зрозумілого слова, як пізнати, що кажете? Ви говоритимете на вітер!</verse>
        <verse osisID='1Cor.14.10'>Як багато, наприклад, різних мов є на світі, і жадна з них не без значення!</verse>
        <verse osisID='1Cor.14.11'>І коли я не знатиму значення слів, то я буду чужинцем промовцеві, і промовець чужинцем мені.</verse>
        <verse osisID='1Cor.14.12'>Так і ви, що пильнуєте про духовні дари, дбайте, щоб збагачуватись через них на збудування Церкви!</verse>
        <verse osisID='1Cor.14.13'>Ось тому, хто говорить чужою мовою, нехай молиться, щоб умів виясняти.</verse>
        <verse osisID='1Cor.14.14'>Бо коли я молюся чужою мовою, то молиться дух мій, а мій розум без плоду!</verse>
        <verse osisID='1Cor.14.15'>Ну, то що ж? Буду молитися духом, і буду молитися й розумом, співатиму духом, і співатиму й розумом.</verse>
        <verse osisID='1Cor.14.16'>Бо коли благословлятимеш духом, то як той, що займає місце простої людини, промовить амінь на подяку твою? Не знає бо він, що ти кажеш.</verse>
        <verse osisID='1Cor.14.17'>Ти дякуєш добре, але не будується інший.</verse>
        <verse osisID='1Cor.14.18'>Дякую Богові моєму, розмовляю я мовами більше всіх вас.</verse>
        <verse osisID='1Cor.14.19'>Але в Церкві волію п'ять слів зрозумілих сказати, щоб і інших навчити, аніж десять тисяч слів чужою мовою!</verse>
        <verse osisID='1Cor.14.20'>Браття, не будьте дітьми своїм розумом, будьте в лихому дітьми, а в розумі досконалими будьте!</verse>
        <verse osisID='1Cor.14.21'>У Законі написано: Іншими мовами й іншими устами Я говоритиму людям оцим, та Мене вони й так не послухають, каже Господь.</verse>
        <verse osisID='1Cor.14.22'>Отож, мови існують на знак не для віруючих, але для невіруючих, а пророцтво для віруючих, а не для невіруючих.</verse>
        <verse osisID='1Cor.14.23'>А як зійдеться Церква вся разом, і всі говоритимуть чужими мовами, і ввійдуть туди й сторонні чи невіруючі, чи ж не скажуть вони, що біснуєтесь ви?</verse>
        <verse osisID='1Cor.14.24'>Коли ж усі пророкують, а ввійде якийсь невіруючий чи сторонній, то всі докоряють йому, усі судять його,</verse>
        <verse osisID='1Cor.14.25'>і так таємниці серця його виявляються, і так він падає ницьма і вклоняється Богові й каже: Бог справді між вами!</verse>
        <verse osisID='1Cor.14.26'>То що ж, браття? Коли сходитесь ви, то кожен із вас псалом має, має науку, має мову, об'явлення має, має вияснення, нехай буде все це на збудування!</verse>
        <verse osisID='1Cor.14.27'>Як говорить хто чужою мовою, говоріть по двох, чи найбільше по трьох, і то за чергою, а один нехай перекладає!</verse>
        <verse osisID='1Cor.14.28'>А коли б не було перекладача, то нехай він у Церкві мовчить, а говорить нехай собі й Богові!</verse>
        <verse osisID='1Cor.14.29'>А пророки нехай промовляють по двох чи по трьох, а інші нехай розпізнають.</verse>
        <verse osisID='1Cor.14.30'>Коли ж відкриття буде іншому з тих, хто сидить, нехай перший замовкне!</verse>
        <verse osisID='1Cor.14.31'>Бо можете пророкувати ви всі по одному, щоб училися всі й усі тішилися!</verse>
        <verse osisID='1Cor.14.32'>І коряться духи пророчі пророкам,</verse>
        <verse osisID='1Cor.14.33'>бо Бог не є Богом безладу, але миру. Як по всіх Церквах у святих,</verse>
        <verse osisID='1Cor.14.34'>нехай у Церкві мовчать жінки ваші! Бо їм говорити не позволено, тільки коритись, як каже й Закон.</verse>
        <verse osisID='1Cor.14.35'>Коли ж вони хочуть навчитись чогось, нехай вдома питають своїх чоловіків, непристойно бо жінці говорити в Церкві!</verse>
        <verse osisID='1Cor.14.36'>Хіба вийшло від вас Слово Боже? Чи прийшло воно тільки до вас?</verse>
        <verse osisID='1Cor.14.37'>Коли хто вважає себе за пророка або за духовного, нехай розуміє, що я пишу вам, бо Господня це заповідь!</verse>
        <verse osisID='1Cor.14.38'>Коли б же хто не розумів, нехай не розуміє!</verse>
        <verse osisID='1Cor.14.39'>Отож, браття мої, майте ревність пророкувати, та не бороніть говорити й мовами!</verse>
        <verse osisID='1Cor.14.40'>Але все нехай буде добропристойно і статечно!</verse>
      </chapter>
      <chapter osisID='1Cor.15'>
        <verse osisID='1Cor.15.1'>Звіщаю ж вам, браття, Євангелію, яку я вам благовістив, і яку прийняли ви, в якій і стоїте,</verse>
        <verse osisID='1Cor.15.2'>Якою й спасаєтесь, коли пам'ятаєте, яким словом я благовістив вам, якщо тільки ви ввірували не наосліп.</verse>
        <verse osisID='1Cor.15.3'>Бо я передав вам найперш, що й прийняв, що Христос був умер ради наших гріхів за Писанням,</verse>
        <verse osisID='1Cor.15.4'>і що Він був похований, і що третього дня Він воскрес за Писанням,</verse>
        <verse osisID='1Cor.15.5'>і що з'явився Він Кифі, потім Дванадцятьом.</verse>
        <verse osisID='1Cor.15.6'>А потім з'явився нараз більше як п'ятистам браттям, що більшість із них живе й досі, а дехто й спочили.</verse>
        <verse osisID='1Cor.15.7'>Потому з'явився Він Якову, опісля усім апостолам.</verse>
        <verse osisID='1Cor.15.8'>А по всіх Він з'явився й мені, мов якому недородкові.</verse>
        <verse osisID='1Cor.15.9'>Я бо найменший з апостолів, що негідний зватись апостолом, бо я переслідував був Божу Церкву.</verse>
        <verse osisID='1Cor.15.10'>Та благодаттю Божою я те, що є, і благодать Його, що в мені, не даремна була, але я працював більше всіх їх, правда не я, але Божа благодать, що зо мною вона.</verse>
        <verse osisID='1Cor.15.11'>Тож чи я, чи вони, ми так проповідуємо, і так ви ввірували.</verse>
        <verse osisID='1Cor.15.12'>Коли ж про Христа проповідується, що воскрес Він із мертвих, як же дехто між вами говорять, що немає воскресення мертвих?</verse>
        <verse osisID='1Cor.15.13'>Як немає ж воскресення мертвих, то й Христос не воскрес!</verse>
        <verse osisID='1Cor.15.14'>оли ж бо Христос не воскрес, то проповідь наша даремна, даремна також віра ваша!</verse>
        <verse osisID='1Cor.15.15'>Ми знайшлися б тоді неправдивими свідками Божими, бо про Бога ми свідчили, що воскресив Він Христа, Якого Він не воскресив, якщо не воскресають померлі.</verse>
        <verse osisID='1Cor.15.16'>Бо як мертві не воскресають, то й Христос не воскрес!</verse>
        <verse osisID='1Cor.15.17'>Коли ж бо Христос не воскрес, тоді віра ваша даремна, ви в своїх ще гріхах,</verse>
        <verse osisID='1Cor.15.18'>тоді то загинули й ті, що в Христі упокоїлись!</verse>
        <verse osisID='1Cor.15.19'>Коли ми надіємося на Христа тільки в цьому житті, то ми найнещасніші від усіх людей!</verse>
        <verse osisID='1Cor.15.20'>Та нині Христос воскрес із мертвих, первісток серед покійних.</verse>
        <verse osisID='1Cor.15.21'>Смерть бо через людину, і через Людину воскресення мертвих.</verse>
        <verse osisID='1Cor.15.22'>Бо так, як в Адамі вмирають усі, так само в Христі всі оживуть,</verse>
        <verse osisID='1Cor.15.23'>кожен у своєму порядку: первісток Христос, потім ті, що Христові, під час Його приходу.</verse>
        <verse osisID='1Cor.15.24'>А потому кінець, коли Він передасть царство Богові й Отцеві, коли Він зруйнує всякий уряд, і владу всяку та силу.</verse>
        <verse osisID='1Cor.15.25'>Бо належить Йому царювати, аж доки Він не покладе всіх Своїх ворогів під ногами Своїми!</verse>
        <verse osisID='1Cor.15.26'>Як ворог останній смерть знищиться,</verse>
        <verse osisID='1Cor.15.27'>бо під ноги Його Він усе впокорив. Коли ж каже, що впокорено все, то ясно, що все, окрім Того, Хто впокорив Йому все.</verse>
        <verse osisID='1Cor.15.28'>А коли Йому все Він упокорить, тоді й Сам Син упокориться Тому, Хто все впокорив Йому, щоб Бог був у всьому все.</verse>
        <verse osisID='1Cor.15.29'>Бо що зроблять ті, хто христяться ради мертвих? Коли мертві не воскресають зовсім, то нащо вони ради мертвих і христяться?</verse>
        <verse osisID='1Cor.15.30'>Для чого й ми повсякчас наражаємось на небезпеки?</verse>
        <verse osisID='1Cor.15.31'>Я щодень умираю. Так свідчу, браття, вашою хвалою, що маю її в Христі Ісусі, Господі нашім.</verse>
        <verse osisID='1Cor.15.32'>Коли я зо звірами боровся в Ефесі, яка мені по-людському користь, коли мертві не воскресають? Будем їсти та пити, бо ми взавтра вмрем!...</verse>
        <verse osisID='1Cor.15.33'>Не дайте себе звести, товариство лихе псує добрі звичаї!</verse>
        <verse osisID='1Cor.15.34'>Протверезіться правдиво, та й не грішіть, бо деякі Бога не знають, говорю вам на сором!</verse>
        <verse osisID='1Cor.15.35'>Але дехто скаже: Як мертві воскреснуть? І в якім тілі прийдуть?</verse>
        <verse osisID='1Cor.15.36'>Нерозумний, що ти сієш, те не оживе, як не вмре.</verse>
        <verse osisID='1Cor.15.37'>І коли сієш, то сієш не тіло майбутнє, але голе зерно, яке трапиться, пшениці або чого іншого,</verse>
        <verse osisID='1Cor.15.38'>і Бог йому тіло дає, як захоче, і кожному зерняті тіло його.</verse>
        <verse osisID='1Cor.15.39'>Не кожне тіло однакове тіло, але ж інше в людей, та інше тіло в скотини, та інше тіло в пташок, та інше у риб.</verse>
        <verse osisID='1Cor.15.40'>Є небесні тіла й тіла земні, але ж інша слава небесним, а інша земним.</verse>
        <verse osisID='1Cor.15.41'>Інша слава для сонця, та інша слава для місяця, та інша слава для зір, бо зоря від зорі відрізняється славою!</verse>
        <verse osisID='1Cor.15.42'>Так само й воскресення мертвих: сіється в тління, в нетління встає,</verse>
        <verse osisID='1Cor.15.43'>сіється в неславу, у славі встає, сіється в немочі, у силі встає,</verse>
        <verse osisID='1Cor.15.44'>сіється тіло звичайне, встає тіло духовне. Є тіло звичайне, є й тіло духовне.</verse>
        <verse osisID='1Cor.15.45'>Так і написано: Перша людина Адам став душею живою, а останній Адам то дух оживляючий.</verse>
        <verse osisID='1Cor.15.46'>Та не перше духовне, але звичайне, а потім духовне.</verse>
        <verse osisID='1Cor.15.47'>Перша людина з землі, земна, друга Людина із неба Господь.</verse>
        <verse osisID='1Cor.15.48'>Який земний, такі й земні, і Який небесний, такі й небесні.</verse>
        <verse osisID='1Cor.15.49'>І, як носили ми образ земного, так і образ небесного будемо носити.</verse>
        <verse osisID='1Cor.15.50'>І це скажу, браття, що тіло й кров посісти Божого Царства не можуть, ані тління нетління не посяде.</verse>
        <verse osisID='1Cor.15.51'>Ось кажу я вам таємницю: не всі ми заснемо, та всі перемінимось,</verse>
        <verse osisID='1Cor.15.52'>раптом, як оком змигнути, при останній сурмі: бо засурмить вона і мертві воскреснуть, а ми перемінимось!...</verse>
        <verse osisID='1Cor.15.53'>Мусить бо тлінне оце зодягнутись в нетління, а смертне оце зодягтися в безсмертя.</verse>
        <verse osisID='1Cor.15.54'>А коли оце тлінне в нетління зодягнеться, і оце смертне в безсмертя зодягнеться, тоді збудеться слово написане: Поглинута смерть перемогою!</verse>
        <verse osisID='1Cor.15.55'>Де, смерте, твоя перемога? Де твоє, смерте, жало?</verse>
        <verse osisID='1Cor.15.56'>Жало ж смерти то гріх, а сила гріха то Закон.</verse>
        <verse osisID='1Cor.15.57'>А Богові дяка, що Він Господом нашим Ісусом Христом перемогу нам дав.</verse>
        <verse osisID='1Cor.15.58'>Отож, брати любі мої, будьте міцні, непохитні, збагачуйтесь завжди в Господньому ділі, знаючи, що ваша праця не марнотна у Господі!</verse>
      </chapter>
      <chapter osisID='1Cor.16'>
        <verse osisID='1Cor.16.1'>А щодо складок на святих, то й ви робіть так, як я постановив для Церков галатійських.</verse>
        <verse osisID='1Cor.16.2'>А першого дня в тижні нехай кожен із вас відкладає собі та збирає, згідно з тим, як ведеться йому, щоб складок не робити тоді, аж коли я прийду.</verse>
        <verse osisID='1Cor.16.3'>А коли я прийду, тоді тих, кого виберете, тих пошлю я з листами, щоб вони ваш дар любови віднесли до Єрусалиму.</verse>
        <verse osisID='1Cor.16.4'>А коли ж і мені випадатиме йти, то зо мною підуть.</verse>
        <verse osisID='1Cor.16.5'>Я прибуду до вас, коли перейду Македонію, бо проходжу через Македонію.</verse>
        <verse osisID='1Cor.16.6'>А в вас, коли трапиться, я поживу або й перезимую, щоб мене провели ви, куди я піду.</verse>
        <verse osisID='1Cor.16.7'>Не хочу я бачитись з вами тепер мимохідь, але сподіваюся деякий час перебути у вас, як дозволить Господь.</verse>
        <verse osisID='1Cor.16.8'>А в Ефесі пробуду я до П'ятдесятниці,</verse>
        <verse osisID='1Cor.16.9'>бо двері великі й широкі мені відчинилися, та багато противників...</verse>
        <verse osisID='1Cor.16.10'>Коли ж прийде до вас Тимофій, то пильнуйте, щоб він був безпечний у вас, бо діло Господнє він робить, як і я.</verse>
        <verse osisID='1Cor.16.11'>Тому то нехай ним ніхто не погорджує, але відпровадьте його з миром, щоб прийшов він до мене, бо чекаю його з братами.</verse>
        <verse osisID='1Cor.16.12'>А щодо брата Аполлоса, то я дуже благав був його, щоб прийшов до вас з братами, та охоти не мав він прибути тепер, але прийде, як матиме час відповідний.</verse>
        <verse osisID='1Cor.16.13'>Пильнуйте, стійте у вірі, будьте мужні, будьте міцні,</verse>
        <verse osisID='1Cor.16.14'>хай з любов'ю все робиться в вас!</verse>
        <verse osisID='1Cor.16.15'>Благаю ж вас, браття, знаєте ви дім Степанів, що в Ахаї він первісток, і що службі святим присвятились вони,</verse>
        <verse osisID='1Cor.16.16'>і ви підкоряйтесь таким, також кожному, хто помагає та працює.</verse>
        <verse osisID='1Cor.16.17'>Я тішусь з приходу Степана, і Фортуната, і Ахаїка, бо вашу відсутність вони заступили,</verse>
        <verse osisID='1Cor.16.18'>бо вони заспокоїли духа мого й вашого. Тож шануйте таких!</verse>
        <verse osisID='1Cor.16.19'>Вітають вас азійські Церкви; Акила й Прискилла з домашньою Церквою їхньою гаряче вітають у Господі вас.</verse>
        <verse osisID='1Cor.16.20'>Вітають вас усі брати. Вітайте один одного святим поцілунком.</verse>
        <verse osisID='1Cor.16.21'>Привітання моєю рукою Павловою.</verse>
        <verse osisID='1Cor.16.22'>Коли хто не любить Господа, нехай буде проклятий! Марана та!</verse>
        <verse osisID='1Cor.16.23'>Благодать Господа нашого Ісуса нехай буде з вами!</verse>
        <verse osisID='1Cor.16.24'>Любов моя з вами всіма у Христі Ісусі, амінь!</verse>
      </chapter>
    </div></osisText>
</osis>