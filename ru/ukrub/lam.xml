<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance'>
  <osisText xml:lang='ru' osisIDWork='ukrub' osisRefWork='Bible'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='ukrub'>
        <title>Ukrainian Version</title>
        <contributor>The Unbound Bible Biola University: Administrative Computing 13800 Biola Ave. La Mirada, CA 90639 United States of America 562-903-4722</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-23</date>
        <description/>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>ukrub</identifier>
        <source>ftp://unboundftp.biola.edu/pub/ukrainian_utf8.zip</source>
        <language type='IETF'>ru</language>
        <relation/>
        <coverage>provide the bible to then world</coverage>
        <rights>I think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Lam'>
      <chapter osisID='Lam.1'>
        <verse osisID='Lam.1.1'>Як самітно сидить колись велелюдне це місто, немов удова воно стало! Могутнє посеред народів, княгиня посеред країн воно стало данницею!...</verse>
        <verse osisID='Lam.1.2'>Гірко плаче по ночах вона, і сльози гарячі на щоках у неї... Нема потішителя в неї зо всіх, що кохали її, її зрадили всі її друзі, вони ворогами їй стали!</verse>
        <verse osisID='Lam.1.3'>Юдея пішла на вигнання з біди та з роботи тяжкої, вона оселилася поміж поганами, спочинку собі не знайшла! Догнали її всі її переслідники серед тіснот...</verse>
        <verse osisID='Lam.1.4'>Дороги сіонської доньки сумні, бо немає на свято прочан! Усі брами її попустіли, зідхає священство її, посумнілі дівчата її, а вона гірко їй!</verse>
        <verse osisID='Lam.1.5'>Її грабівники взяли гору над нею, і добре ведеться її ворогам, бо їй завдав смутку Господь за численність у неї гріхів: Немовлята її до полону пішли перед ворогом...</verse>
        <verse osisID='Lam.1.6'>І відійшла від сіонської доньки вся величність її... Її князі стали, немов олені ті, що паші собі не знаходять, і йдуть у безсиллі перед переслідником...</verse>
        <verse osisID='Lam.1.7'>У дні лиха свого та страждання свого дочка єрусалимська спогадує всі свої скарби, що були від днів давніх, як народ її впав був у руку ворожу, і не було, хто б їй поміч подав... Вороги споглядали на неї, і сміялись з руїни її...</verse>
        <verse osisID='Lam.1.8'>Дочка єрусалимська гріхом прогрішилась, тому то нечистою стала, усі, що її шанували, погорджують нею, наготу бо її вони бачили! І зідхає вона, й відвертається взад...</verse>
        <verse osisID='Lam.1.9'>Нечистість її на подолках у неї. Вона не згадала свого кінця, та й упала предивно, і нікого нема, хто б потішив її... Побач, Господи, горе моє, бо звеличився ворог!</verse>
        <verse osisID='Lam.1.10'>Гнобитель простяг свою руку на всі її скарби, і бачить вона, що в святиню її увіходять погани, про яких наказав Ти: Не ввійдуть вони в твої збори!</verse>
        <verse osisID='Lam.1.11'>Увесь народ її стогне, шукаючи хліба, свої скарби коштовні за їжу дають, аби тільки душу свою проживити... Зглянься, Господи, і подивися, яка стала погорджена я!</verse>
        <verse osisID='Lam.1.12'>Не вам кажучи, гляньте й побачте, усі, хто дорогою йде: чи є такий біль, як мій біль, що завданий мені, що Господь засмутив ним мене у день лютого гніву Свого?...</verse>
        <verse osisID='Lam.1.13'>Із височини Він послав в мої кості огонь, і над ними він запанував! Розтяг сітку на ноги мої, повернув мене взад, учинив Він мене спустошілою, увесь день болящою...</verse>
        <verse osisID='Lam.1.14'>Ярмо моїх прогріхів зв'язане міцно рукою Його, плетуться вони та приходять на шию мою! Він зробив, що спіткнулася сила моя, Господь передав мене в руки такого, що й звестись не можу...</verse>
        <verse osisID='Lam.1.15'>Усіх моїх сильних Господь поскидав серед мене, мов на свято зібрання, Він скликав на мене, щоб моїх юнаків поторощити, як у чавилі, стоптав Господь дівчину, Юдину доньку...</verse>
        <verse osisID='Lam.1.16'>За оцим плачу я, око моє, моє око слізьми запливає! бо далеко від мене втішитель, що душу мою оживив би; мої діти понехтувані, бо посилився ворог!</verse>
        <verse osisID='Lam.1.17'>Сіонська дочка простягла свої руки, немає розрадника їй: Господь наказав проти Якова довкола нього його ворогам, донька єрусалимська нечистою стала між ними...</verse>
        <verse osisID='Lam.1.18'>Справедливий Господь, а я слову Його неслухняна була... Послухайте но, всі народи, і побачте мій біль: дівчата мої та мої юнаки у неволю пішли!</verse>
        <verse osisID='Lam.1.19'>Взивала до друзів своїх, та вони обманули мене! Священство моє й мої старші вмирають у місті, шукаючи їжі собі, щоб душу свою поживити...</verse>
        <verse osisID='Lam.1.20'>Зглянься, Господи, тісно мені! Моє нутро бентежиться, перевертається серце моє у мені, бо була зовсім неслухняна... На вулиці меч осирочував, а в домі смерть...</verse>
        <verse osisID='Lam.1.21'>Почули, що я ось стогну, й немає мені потішителя, вчули про лихо моє всі мої вороги, та й зраділи, що Ти це зробив... Спровадив Ти день, що його заповів, бодай сталося їм, як мені!</verse>
        <verse osisID='Lam.1.22'>Бодай перед обличчя Твоє прийшло все їхнє лихо, і вчини їм, як Ти учинив ось мені за гріхи мої всі, бо численні стогнання мої, моє ж серце боляще...</verse>
      </chapter>
      <chapter osisID='Lam.2'>
        <verse osisID='Lam.2.1'>Як захмарив Господь в Своїм гніві сіонську дочку! Він кинув із неба на землю пишноту Ізраїля, і не згадав у день гніву Свого про підніжка ногам Своїм,</verse>
        <verse osisID='Lam.2.2'>понищив Господь, не помилував житла всі Яковові... Він позбурював у гніві Своїм у дочки Юди твердині, на землю звалив, збезчестив Він царство й князів усіх його...</verse>
        <verse osisID='Lam.2.3'>В люті гніву відтяв увесь Ізраїлів ріг, правицю Свою відвернув Він від ворога, та й запалав проти Якова, мов той палючий огонь, що навколо жере!</verse>
        <verse osisID='Lam.2.4'>Він нап'яв Свого лука, як ворог, противником стала правиця Його, і Він вибив усе, що для ока було пожадане, у скинії доньки сіонської вилив запеклість Свою, як огонь...</verse>
        <verse osisID='Lam.2.5'>Господь став, як той ворог, понищив Ізраїля Він, всі палати його зруйнував, твердині його попустошив, і Юдиній доньці примножив зідхання та стогін!</verse>
        <verse osisID='Lam.2.6'>Понищив горожу Свою, немов у садка, місце зборів Своїх попустошив, Господь учинив, що забули в Сіоні про свято й суботу, і відкинув царя та священика в лютості гніву Свого...</verse>
        <verse osisID='Lam.2.7'>Покинув Господь Свого жертівника, допустив побезчестити святиню Свою, передав в руку ворога мури палаців її, вороги зашуміли в Господньому домі, немов би святкового дня!</verse>
        <verse osisID='Lam.2.8'>Задумав Господь зруйнувати мур сіонської доньки, Він витягнув шнура, Своєї руки не вернув, щоб не нищити, сумними вчинив передмур'я та мур, вони разом ослабли...</verse>
        <verse osisID='Lam.2.9'>Її брами запалися в землю, понищив Він та поламав її засуви... Її цар і князі її серед поганів... Немає навчання Закону, і пророки її не знаходять видіння від Господа...</verse>
        <verse osisID='Lam.2.10'>Сидять на землі та мовчать старші доньки сіонської, порох посипали на свою голову, підперезались веретами, аж до землі свою голову єрусалимські дівчата схилили...</verse>
        <verse osisID='Lam.2.11'>Повипливали від сліз мої очі, моє нутро клекоче, на землю печінка моя виливається через занепад дочки мого люду, коли немовля й сосунець умлівають голодні на площах міських.</verse>
        <verse osisID='Lam.2.12'>Вони квилять своїм матерям: Де пожива й вино? І скулюються, як ранений, на площах міських, коли душі свої випускають на лоні своїх матерів...</verse>
        <verse osisID='Lam.2.13'>Що засвідчу тобі, що вподоблю до тебе, о єрусалимськая дочко? Що вчиню тобі рівним, щоб тебе звеселити, о діво, о дочко сіонська? Бо велика, як море, руїна твоя, хто тебе полікує?</verse>
        <verse osisID='Lam.2.14'>Пророки твої провіщали для тебе марноту й фальшиве, і не відкривали твого гріха, щоб долю твою відвернути, для тебе вбачали пророцтва марноти й вигнання...</verse>
        <verse osisID='Lam.2.15'>Усі, що проходять дорогою, плещуть у долоні на тебе, і посвистують та головою своєю хитають над донькою Єрусалиму та кажуть: Хіба це те місто, що про нього казали: Корона пишноти, розрада всієї землі?</verse>
        <verse osisID='Lam.2.16'>Усі вороги твої пащу на тебе роззявлюють, свищуть й зубами скрегочуть та кажуть: Ми пожерли її... Оце справді той день, що чекали його, знайшли ми і бачимо його!...</verse>
        <verse osisID='Lam.2.17'>Учинив Господь те, що задумав, Він виповнив слово Своє, що його наказав від днів давніх: усе зруйнував, і милосердя не мав, і ворога втішив тобою, Він рога підійняв супротивних твоїх...</verse>
        <verse osisID='Lam.2.18'>Їхнє серце до Господа крик підіймає, о муре, о дочко Сіону! Проливай, як потік, сльози вдень та вночі, не давай відпочинку собі, нехай не спочине зіниця твоя!</verse>
        <verse osisID='Lam.2.19'>Уставай, голоси уночі на початку сторожі! Виливай своє серце, мов воду, навпроти обличчя Господнього! Підійми ти до Нього долоні свої за душу своїх немовлят, що від голоду мліють на розі всіх вулиць!...</verse>
        <verse osisID='Lam.2.20'>Споглянь, Господи, і подивися, кому Ти зробив отаке? Чи конечним було, щоб жінки їли плід свій, своїх немовлят, яких виплекали? Щоб був у святині Господній забитий священик і пророк?</verse>
        <verse osisID='Lam.2.21'>Лежать на землі на вулицях рядом юнак та старий... Попадали діви мої та мої парубки від меча, Ти побив їх в день гніву Свого, порізав, не мав милосердя...</verse>
        <verse osisID='Lam.2.22'>Ти викликував, мов на день свята, жахоти мої із довкілля, і врятованого не було, і позостальця в день гніву Господнього, повигублював ворог мій тих, кого виплекала та зростила була...</verse>
      </chapter>
      <chapter osisID='Lam.3'>
        <verse osisID='Lam.3.1'>Я той муж, який бачив біду від жезла Його гніву,</verse>
        <verse osisID='Lam.3.2'>Він провадив мене й допровадив до темряви, а не до світла...</verse>
        <verse osisID='Lam.3.3'>Лиш на мене все знову обертає руку Свою цілий день...</verse>
        <verse osisID='Lam.3.4'>Він виснажив тіло моє й мою шкіру, мої кості сторощив,</verse>
        <verse osisID='Lam.3.5'>обгородив Він мене, і мене оточив гіркотою та мукою,</verse>
        <verse osisID='Lam.3.6'>у темноті мене посадив, мов померлих давно...</verse>
        <verse osisID='Lam.3.7'>Обгородив Він мене і не вийду, тяжкими вчинив Він кайдани мої...</verse>
        <verse osisID='Lam.3.8'>І коли я кричу й голошу, затикає Він вуха Свої на молитву мою...</verse>
        <verse osisID='Lam.3.9'>Камінням обтесаним обгородив Він дороги мої, повикривлював стежки мої...</verse>
        <verse osisID='Lam.3.10'>Він для мене ведмедем чатуючим став, немов лев той у сховищі!</verse>
        <verse osisID='Lam.3.11'>Поплутав дороги мої та розшарпав мене, учинив Він мене опустошеним!</verse>
        <verse osisID='Lam.3.12'>Натягнув Свого лука й поставив мене, наче ціль для стріли,</verse>
        <verse osisID='Lam.3.13'>пустив стріли до нирок моїх з Свого сагайдака...</verse>
        <verse osisID='Lam.3.14'>Для всього народу свого я став посміховиськом, глумливою піснею їхньою цілий день...</verse>
        <verse osisID='Lam.3.15'>Наситив мене гіркотою, мене напоїв полином...</verse>
        <verse osisID='Lam.3.16'>І стер мені зуби жорствою, до попелу кинув мене,</verse>
        <verse osisID='Lam.3.17'>і душа моя спокій згубила, забув я добро...</verse>
        <verse osisID='Lam.3.18'>І сказав я: Загублена сила моя, та моє сподівання на Господа...</verse>
        <verse osisID='Lam.3.19'>Згадай про біду мою й муку мою, про полин та отруту,</verse>
        <verse osisID='Lam.3.20'>душа моя згадує безперестанку про це, і гнеться в мені...</verse>
        <verse osisID='Lam.3.21'>Оце я нагадую серцеві своєму, тому то я маю надію:</verse>
        <verse osisID='Lam.3.22'>Це милість Господня, що ми не погинули, бо не покінчилось Його милосердя,</verse>
        <verse osisID='Lam.3.23'>нове воно кожного ранку, велика бо вірність Твоя!</verse>
        <verse osisID='Lam.3.24'>Господь це мій уділ, говорить душа моя, тому я надію на Нього складаю!</verse>
        <verse osisID='Lam.3.25'>Господь добрий для тих, хто надію на Нього кладе, для душі, що шукає Його!</verse>
        <verse osisID='Lam.3.26'>Добре, коли людина в мовчанні надію кладе на спасіння Господнє.</verse>
        <verse osisID='Lam.3.27'>Добре для мужа, як носить ярмо в своїй молодості,</verse>
        <verse osisID='Lam.3.28'>нехай він самітно сидить і мовчить, як поклав Він на нього його;</verse>
        <verse osisID='Lam.3.29'>хай закриє він порохом уста свої, може є ще надія;</verse>
        <verse osisID='Lam.3.30'>хай щоку тому підставляє, хто його б'є, своєю ганьбою насичується...</verse>
        <verse osisID='Lam.3.31'>Бо Господь не навіки ж покине!</verse>
        <verse osisID='Lam.3.32'>Бо хоч Він і засмутить кого, проте змилується за Своєю великою милістю,</verse>
        <verse osisID='Lam.3.33'>бо не мучить Він з серця Свого, і не засмучує людських синів.</verse>
        <verse osisID='Lam.3.34'>Щоб топтати під своїми ногами всіх в'язнів землі,</verse>
        <verse osisID='Lam.3.35'>щоб перед обличчям Всевишнього право людини зігнути,</verse>
        <verse osisID='Lam.3.36'>щоб гнобити людину у справі судовій його, оцього не має на оці Господь!</verse>
        <verse osisID='Lam.3.37'>Хто то скаже і станеться це, як Господь того не наказав?</verse>
        <verse osisID='Lam.3.38'>Хіба не виходить усе з уст Всевишнього, зле та добре?</verse>
        <verse osisID='Lam.3.39'>Чого ж нарікає людина жива? Нехай скаржиться кожен на гріх свій.</verse>
        <verse osisID='Lam.3.40'>Пошукаймо доріг своїх та дослідімо, і вернімось до Господа!</verse>
        <verse osisID='Lam.3.41'>підіймімо своє серце та руки до Бога на небі!</verse>
        <verse osisID='Lam.3.42'>Спроневірились ми й неслухняними стали, тому не пробачив Ти нам,</verse>
        <verse osisID='Lam.3.43'>закрився Ти гнівом і гнав нас, убивав, не помилував,</verse>
        <verse osisID='Lam.3.44'>закрив Себе хмарою, щоб до Тебе молитва моя не дійшла...</verse>
        <verse osisID='Lam.3.45'>Сміттям та огидою нас Ти вчинив між народами,</verse>
        <verse osisID='Lam.3.46'>наші всі вороги пороззявляли на нас свого рота,</verse>
        <verse osisID='Lam.3.47'>страх та яма на нас поприходили, руїна й погибіль...</verse>
        <verse osisID='Lam.3.48'>Моє око спливає потоками водними через нещастя дочки мого люду...</verse>
        <verse osisID='Lam.3.49'>Виливається око моє безупинно, нема бо перерви,</verse>
        <verse osisID='Lam.3.50'>аж поки не зглянеться та не побачить Господь із небес,</verse>
        <verse osisID='Lam.3.51'>моє око вчиняє журбу для моєї душі через дочок усіх мого міста...</verse>
        <verse osisID='Lam.3.52'>Ловлячи, ловлять мене, немов птаха, мої вороги безпричинно,</verse>
        <verse osisID='Lam.3.53'>життя моє в яму замкнули вони, і каміннями кинули в мене...</verse>
        <verse osisID='Lam.3.54'>Пливуть мені води на голову, я говорю: Вже погублений я!...</verse>
        <verse osisID='Lam.3.55'>Кликав я, Господи, Ймення Твоє із найглибшої ями,</verse>
        <verse osisID='Lam.3.56'>Ти чуєш мій голос, не заховуй же вуха Свого від зойку мого, від благання мого!</verse>
        <verse osisID='Lam.3.57'>Ти близький того дня, коли кличу Тебе, Ти говориш: Не бійся!</verse>
        <verse osisID='Lam.3.58'>За душу мою Ти змагався, о Господи, життя моє викупив Ти.</verse>
        <verse osisID='Lam.3.59'>Ти бачиш, о Господи, кривду мою, розсуди ж Ти мій суд!</verse>
        <verse osisID='Lam.3.60'>Усю їхню помсту Ти бачиш, всі задуми їхні на мене,</verse>
        <verse osisID='Lam.3.61'>Ти чуєш, о Господи, їхні наруги, всі задуми їхні на мене,</verse>
        <verse osisID='Lam.3.62'>мову повстанців на мене та їхнє буркотіння на мене ввесь день...</verse>
        <verse osisID='Lam.3.63'>Побач їхнє сидіння та їхнє вставання, як завжди глумлива їхня пісня!</verse>
        <verse osisID='Lam.3.64'>Заплати їм, о Господи, згідно з чином їхніх рук!</verse>
        <verse osisID='Lam.3.65'>Подай їм темноту на серце, прокляття Твоє нехай буде на них!</verse>
        <verse osisID='Lam.3.66'>Своїм гнівом жени їх, і вигуби їх з-під Господніх небес!</verse>
      </chapter>
      <chapter osisID='Lam.4'>
        <verse osisID='Lam.4.1'>Як потемніло золото, як відмінилося щире те золото добре, як на розі всіх вулиць каміння святе порозкидане!</verse>
        <verse osisID='Lam.4.2'>Коштовні сіонські сини, щирим золотом важені, як тепер ось за глиняний посуд полічені, за чин рук ганчарських!</verse>
        <verse osisID='Lam.4.3'>Навіть шакали витягують перса, годують своїх молодят, а доня народу мого жорстока, мов струсі в пустині:</verse>
        <verse osisID='Lam.4.4'>язик сосунця до його піднебіння від спраги прилип... Хліба жадають собі немовлята, й немає нікого, хто б їм відломив...</verse>
        <verse osisID='Lam.4.5'>Ті, що їли присмаки, на вулицях з голоду мліють; ті, що виплекані на пурпурі, тепер смітники обіймають...</verse>
        <verse osisID='Lam.4.6'>І більшою стала вина доньки люду мого за прогріх Содому, що був перевернений вмить, і не торкалися руки до нього...</verse>
        <verse osisID='Lam.4.7'>Її можновладці чистіші від снігу були, біліші від молока, їхнє тіло червоне, мов перли, їхній вигляд сапфір,</verse>
        <verse osisID='Lam.4.8'>а тепер їхній вигляд чорніший за сажу, не розпізнають їх на вулицях, їхня шкіра стягнулась на їхній кості, зробилась сухою, як дерево...</verse>
        <verse osisID='Lam.4.9'>Забитим мечем стало ліпше, ніж повбиваним голодом, що гинуть проколені, за браком плодів польових...</verse>
        <verse osisID='Lam.4.10'>Руки жінок милосердних варили своїх діточок, які стали поживою їм під час руйнування дочки мого люду...</verse>
        <verse osisID='Lam.4.11'>Закінчив Господь лютість Свою, вилив жар Свого гніву, і запалив на Сіоні огонь, і пожер він основи його!</verse>
        <verse osisID='Lam.4.12'>Не вірили земні царі та всі мешканці цілого світу, що ввійде противник та ворог до брам Єрусалиму...</verse>
        <verse osisID='Lam.4.13'>Усе сталося це за провини пророків його, за неправду священства його, що кров праведників серед нього лили...</verse>
        <verse osisID='Lam.4.14'>По вулицях бродять, немов ті сліпці, поплямовані кров'ю, так що люди не можуть діткнутись до одягу їхнього.</verse>
        <verse osisID='Lam.4.15'>Уступіться, нечисті! кричали до них, уступіться, збочуйте, не доторкуйтеся!... І повтікали вони й мандрували, і казали між людьми: Мешкати в нас більш не будуть!</verse>
        <verse osisID='Lam.4.16'>Господнє лице розпорошило їх, не дивиться більше на них, бо вони не звертали уваги на обличчя священиків, до старих вони ласки не мали...</verse>
        <verse osisID='Lam.4.17'>Уже прогляділи ми очі свої, даремно чекавши на поміч собі, на варті своїй ми чекали народу, який нас не спас...</verse>
        <verse osisID='Lam.4.18'>Чатують вони наші кроки, щоб ходити не могли ми по площах своїх. Кінець наш наблизився, сповнилися наші дні, бо прийшов нам кінець...</verse>
        <verse osisID='Lam.4.19'>Гнобителі наші скоріші були за орлів піднебесних, вони уганялись за нами по горах, на нас чатували в пустині...</verse>
        <verse osisID='Lam.4.20'>Попав в ями живущий наш дух, Господній помазанець, що ми говорили про нього: Ми будемо жити в тіні його серед народів.</verse>
        <verse osisID='Lam.4.21'>Веселися та тішся, о дочко Едому, що сидиш в краю Уц, також над тобою перейде злий келіх, уп'єшся й оголишся й ти!</verse>
        <verse osisID='Lam.4.22'>Скінчилася кара твоя, дочко Сіону, не буде Він більше тебе виганяти, та твоє беззаконня скарає Він, дочко Едому, відкриє провини твої!</verse>
      </chapter>
      <chapter osisID='Lam.5'>
        <verse osisID='Lam.5.1'>Згадай, Господи, що з нами сталося, зглянься й побач нашу ганьбу,</verse>
        <verse osisID='Lam.5.2'>наша спадщина дісталась чужим, доми наші чужинцям!</verse>
        <verse osisID='Lam.5.3'>Поставали ми сиротами: нема батька, а матінки наші неначе ті вдови!...</verse>
        <verse osisID='Lam.5.4'>Свою воду за срібло ми п'ємо, наші дрова за гроші одержуємо...</verse>
        <verse osisID='Lam.5.5'>У потилицю нас поганяють, помучені ми, і спокою не маємо!</verse>
        <verse osisID='Lam.5.6'>До Єгипту й Асирії руку витягуємо, щоб насититись хлібом!</verse>
        <verse osisID='Lam.5.7'>Батьки наші грішили, але їх нема, а ми двигаємо їхні провини!</verse>
        <verse osisID='Lam.5.8'>Раби запанували над нами, і немає нікого, хто б вирятував з їхньої руки...</verse>
        <verse osisID='Lam.5.9'>Наражуючи свою душу на меч у пустині, достаємо свій хліб...</verse>
        <verse osisID='Lam.5.10'>Шкіра наша, мов піч, попалилась з пекучого голоду...</verse>
        <verse osisID='Lam.5.11'>Жінок на Сіоні безчестили, дівчат по Юдейських містах...</verse>
        <verse osisID='Lam.5.12'>Князі їхньою рукою повішені, лиця старих не пошановані...</verse>
        <verse osisID='Lam.5.13'>Юнаки носять камінь млиновий, а хлопці під ношею дров спотикаються...</verse>
        <verse osisID='Lam.5.14'>Перестали сидіти старші в брамі, юнаки свою пісню співати,</verse>
        <verse osisID='Lam.5.15'>втіха нашого серця спинилась, наш танець змінивсь на жалобу...</verse>
        <verse osisID='Lam.5.16'>Спала корона у нас з голови, о горе, бо ми прогрішились,</verse>
        <verse osisID='Lam.5.17'>тому наше серце боляще, тому наші очі потемніли,</verse>
        <verse osisID='Lam.5.18'>через гору Сіон, що спустошена, бродять лисиці по ній...</verse>
        <verse osisID='Lam.5.19'>Пробуваєш Ти, Господи, вічно, Твій престол з роду в рід:</verse>
        <verse osisID='Lam.5.20'>Нащо ж нас забуваєш навік, покидаєш на довгі дні нас?</verse>
        <verse osisID='Lam.5.21'>Приверни нас до Себе, о Господи, і вернемось ми, віднови наші дні, як давніше було!</verse>
        <verse osisID='Lam.5.22'>Хіба Ти цілком нас відкинув, прогнівавсь занадто на нас?...</verse>
      </chapter>
    </div></osisText>
</osis>