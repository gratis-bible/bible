<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance'>
  <osisText xml:lang='ru' osisIDWork='ukrub' osisRefWork='Bible'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='ukrub'>
        <title>Ukrainian Version</title>
        <contributor>The Unbound Bible Biola University: Administrative Computing 13800 Biola Ave. La Mirada, CA 90639 United States of America 562-903-4722</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-23</date>
        <description/>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>ukrub</identifier>
        <source>ftp://unboundftp.biola.edu/pub/ukrainian_utf8.zip</source>
        <language type='IETF'>ru</language>
        <relation/>
        <coverage>provide the bible to then world</coverage>
        <rights>I think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Amos'>
      <chapter osisID='Amos.1'>
        <verse osisID='Amos.1.1'>Слова Амоса, що був між вівчарями з Текої, які він бачив на Ізраїля за днів Уззійї, Юдиного царя, та за днів Єровоама, Йоашового сина, Ізраїлевого царя, за два роки перед землетрусом.</verse>
        <verse osisID='Amos.1.2'>І він проказав: Загримить із Сіону Господь, і з Єрусалиму Свій голос подасть, і впадуть пасовища пастуші в жалобу та всохне вершина Кармелу!</verse>
        <verse osisID='Amos.1.3'>Так говорить Господь: За три переступи Дамаску й за чотири цього не прощу: за те, що вони молотили Ґілеада ціпами залізними.</verse>
        <verse osisID='Amos.1.4'>І пошлю Я огонь на дім Хазаїла, і пожере він палати Бен-Гадада.</verse>
        <verse osisID='Amos.1.5'>І зламаю засува Дамаску, і мешканця витну з долини Авен, і того, хто держатиме берло з Бет-Едене, і арамський народ піде в Кір на вигнання, говорить Господь.</verse>
        <verse osisID='Amos.1.6'>Так говорить Господь: За три переступи Аззи й за чотири цього не прощу: що всіх гнали в полон, щоб віддати Едомові.</verse>
        <verse osisID='Amos.1.7'>І пошлю Я огонь на мур Ґази, і поїсть він палати її.</verse>
        <verse osisID='Amos.1.8'>І мешканця витну з Ашдоду, і берлодержця з Ашкелону, і зверну Свою руку на Екрон, і вигинуть рештки филистимлян, говорить Господь.</verse>
        <verse osisID='Amos.1.9'>Так говорить Господь: За три переступи Тиру й за чотири цього не прощу: за те, що він видав усіх на вигнання в Едом, і не пам'ятав заповіту братів.</verse>
        <verse osisID='Amos.1.10'>І пошлю Я огонь на мур Тиру, і пожере він палати його!</verse>
        <verse osisID='Amos.1.11'>Так говорить Господь: За три переступи Едому й за чотири цього не прощу: за те, що мечем він гнав брата свого, і знищив своє милосердя, свій гнів завжди стеріг, а лютість свою пильнував повсякчасно.</verse>
        <verse osisID='Amos.1.12'>І пошлю Я огонь до Теману і пожере він палати Боцри!</verse>
        <verse osisID='Amos.1.13'>Так говорить Господь: За три переступи Аммонових синів й за чотири цього не прощу: за те, що пороли ґілеадських вагітних, щоб поширити границі свої!</verse>
        <verse osisID='Amos.1.14'>І огонь запалю Я на мурі Рабби, і пожере він палати її, із криком в день бою, із вихром в день бурі.</verse>
        <verse osisID='Amos.1.15'>І піде їхній цар на вигнання, він і князі його разом, говорить Господь.</verse>
      </chapter>
      <chapter osisID='Amos.2'>
        <verse osisID='Amos.2.1'>Так говорить Господь: За три переступи Моава й за чотири цього не прощу: за те, що спалив на вапно кості едомського царя!</verse>
        <verse osisID='Amos.2.2'>І пошлю Я огонь на Моава, і пожере він палати Керіййоту, і загине Моав серед галасу, серед крику, при голосі рога.</verse>
        <verse osisID='Amos.2.3'>І витну суддю з-серед нього, а з ним позабиваю князів його всіх, говорить Господь.</verse>
        <verse osisID='Amos.2.4'>Так говорить Господь: За три прогріхи Юди й за чотири цього не прощу: за те, що повідкидали Господній Закон, і постанов Його не стерегли, і що на манівці їх звели їхні лжебоги, за якими пішли їхні батьки.</verse>
        <verse osisID='Amos.2.5'>І пошлю Я на Юду огонь, і пожере він палати Єрусалиму!</verse>
        <verse osisID='Amos.2.6'>Так говорить Господь: За три переступи Ізраїлеві й за чотири цього не прощу: за те, що за срібло вони продають справедливого, а за чоботи вбогого!</verse>
        <verse osisID='Amos.2.7'>Вони топчуть у земному поросі голову бідних, а дорогу сумирних викривлюють. А син й його батько вчащають до однієї блудниці, щоб святе Моє Ймення зневажити.</verse>
        <verse osisID='Amos.2.8'>І вони стелять одіж заставлену, щоб півлежати при кожному жертівнику, і п'ють в домі Бога свого вино від покараних.</verse>
        <verse osisID='Amos.2.9'>І Я вигубив був з-перед них Аморея, що його височінь, як високий той кедр, і він міцний, як дуб. Та Я плід його знищив згори, а здолу коріння його.</verse>
        <verse osisID='Amos.2.10'>А вас Я був вивів із краю єгипетського, і сорок років провадив пустинею вас, щоб ви Край аморейський успадкували.</verse>
        <verse osisID='Amos.2.11'>І пророків Я збуджував з ваших синів, а з ваших юнців назореїв. Хіба ж то не так, синове Ізраїлеві? говорить Господь.</verse>
        <verse osisID='Amos.2.12'>А ви назореїв поїли вином, а пророкам наказували й говорили: Не пророкуйте!</verse>
        <verse osisID='Amos.2.13'>Отож Я потисну на вас, як тисне снопами наповнений віз,</verse>
        <verse osisID='Amos.2.14'>і згине й в моторного втеча, і потужний не втримає сили своєї, а лицар свого життя не врятує.</verse>
        <verse osisID='Amos.2.15'>І не встоїть із лука стрілець, і своїми ногами прудкий не втече, і верхівець не врятує свого життя.</verse>
        <verse osisID='Amos.2.16'>І наймужніший з лицарства нагим утече того дня, говорить Господь.</verse>
      </chapter>
      <chapter osisID='Amos.3'>
        <verse osisID='Amos.3.1'>Послухайте слова того, що Господь говорив проти вас, синове Ізраїлеві, на ввесь оцей рід, що його Я підніс був із краю єгипетського, промовляючи:</verse>
        <verse osisID='Amos.3.2'>Тільки вас Я пізнав зо всіх родів землі, тому вас навіщу за всі ваші провини!</verse>
        <verse osisID='Amos.3.3'>Чи йдуть двоє разом, якщо не умовились?</verse>
        <verse osisID='Amos.3.4'>Чи реве в лісі лев, як нема йому здобичі? Чи левчук видає голос свій із своєї нори, якщо він не зловив?</verse>
        <verse osisID='Amos.3.5'>Чи впаде на землі пташка в сітку, як немає сільця? Чи підійметься сітка з землі, як нічого не зловить?</verse>
        <verse osisID='Amos.3.6'>Чи в місті засурмлять у сурму, а народ не тремтітиме? Чи станеться в місті нещастя, що його не Господь допустив?</verse>
        <verse osisID='Amos.3.7'>Бо не чинить нічого Господь Бог, не виявивши таємниці Своєї Своїм рабам пророкам.</verse>
        <verse osisID='Amos.3.8'>Лев зареве, хто того не злякається? Господь Бог заговорить, хто пророкувати не буде?</verse>
        <verse osisID='Amos.3.9'>Розголосіть над палацами в Ашдоді, і над палатами в краї єгипетському, та й скажіть: Позбирайтеся на горах Самарії, і побачте велике збентеження в ній, та утиск у ній!</verse>
        <verse osisID='Amos.3.10'>І правдиво не вміють робити вони, говорить Господь, насильство громадять та грабунок в палатах своїх.</verse>
        <verse osisID='Amos.3.11'>Тому так Господь Бог промовляє: Ворог обляже навколо цієї землі, і скине із тебе він силу твою, і пограбовані будуть палати твої.</verse>
        <verse osisID='Amos.3.12'>Так говорить Господь: Як часом рятує пастух з пащі лев'ячої дві коліні, або пипку вуха, так будуть врятовані діти Ізраїлеві, що сидять в Самарії в закуточку ліжка, та на адамашку постелі.</verse>
        <verse osisID='Amos.3.13'>Послухайте ви та й засвідчіть ув Якововім домі, говорить Господь Бог, Бог Саваот.</verse>
        <verse osisID='Amos.3.14'>Бо в той день, коли Я покараю Ізраїля за провини його, то Я покараю за жертівники Бет-Елу, і будуть відрубані роги жертівника, і на землю попадають.</verse>
        <verse osisID='Amos.3.15'>І Я розіб'ю дім зимовий разом з домом літнім, і загинуть доми із слонової кости, і не стане багато домів, говорить Господь.</verse>
      </chapter>
      <chapter osisID='Amos.4'>
        <verse osisID='Amos.4.1'>Послухайте слова оцього, корови башанські, які на горі самарійській, що тиснете бідних, торощите вбогих, що своїм хазяям ви говорите: Принеси, і ми будемо пити!</verse>
        <verse osisID='Amos.4.2'>Присягав Господь Бог Своєю святістю, що ось дні настають на вас, і будуть тягти вас гаками, а ваших нащадків гачками для ловлення риби!</verse>
        <verse osisID='Amos.4.3'>І ви повиходите виломами, кожна окремо собі, і кинетеся до Хермону, говорить Господь.</verse>
        <verse osisID='Amos.4.4'>Прийдіть до Бет-Елу й грішіть, до Ґілґалу примножте грішити. І свої жертви приносьте щоранку, на три дні ваші десятини.</verse>
        <verse osisID='Amos.4.5'>І з димом пустіть жертву вдячну квасну, і сповістіть добровільні дарунки, розголосіть, бо ви любите так, синове Ізраїлеві, говорить Господь Бог.</verse>
        <verse osisID='Amos.4.6'>І тому Я вам дав чистоту зубів по всіх ваших містах, і брак хліба по всіх ваших місцях, та ви не вернулись до Мене, говорить Господь...</verse>
        <verse osisID='Amos.4.7'>І Я стримав вам дощ за три місяці перед жнивами, і дощ посилав на одне місто, а на друге місто не посилав; одна ділянка була побита дощем, а ділянка, на яку не пустив Я дощу, висихала.</verse>
        <verse osisID='Amos.4.8'>І два-три міста рушали до міста одного напитись води, але не насичувались, та ви не вернулись до Мене, говорить Господь...</verse>
        <verse osisID='Amos.4.9'>Я бив вас посухою та зеленячкою, сарана жерла безліч ваших садків й виноградників ваших, і ваших фіґовниць та ваших олив, та ви не вернулись до Мене, говорить Господь...</verse>
        <verse osisID='Amos.4.10'>Я на вас посилав моровицю, немов на Єгипет, мечем побивав ваших хлопців, полонячи разом і коней у вас, підіймав до ніздер сморід ваших таборів, та ви не вернулись до Мене, говорить Господь...</verse>
        <verse osisID='Amos.4.11'>Я винищив вас, як Содом та Гоморру Бог винищив, і ви стали, немов головешка, з пожару врятована, та ви не вернулись до Мене, говорить Господь...</verse>
        <verse osisID='Amos.4.12'>Тому то зроблю тобі так, о Ізраїлю, а що Я зроблю тобі це, приготуйся, Ізраїлю, до зустрічі Бога свого!</verse>
        <verse osisID='Amos.4.13'>Бо це Той, що вформовує гори, і що створює вітра, що людині показує задум її, що робить зірницю темнотою, і ступає по згір'ях землі, Господь Бог Саваот Йому Ймення!</verse>
      </chapter>
      <chapter osisID='Amos.5'>
        <verse osisID='Amos.5.1'>Послухайте слова цього, що я ним голосіння підношу за вас, о доме Ізраїлів!</verse>
        <verse osisID='Amos.5.2'>Упала, і більше не встане та діва Ізраїлева! Вона кинена на свою землю, немає, хто звів би її!</verse>
        <verse osisID='Amos.5.3'>Бо так Господь Бог промовляє: Місто, що виходило тисячею, позоставить лиш сотню, а те, що виходило сотнею, позоставить десятку для дому Ізраїля.</verse>
        <verse osisID='Amos.5.4'>Бо так промовляє Господь до дому Ізраїлевого: Наверніться до Мене й живіть!</verse>
        <verse osisID='Amos.5.5'>І не звертайтеся до Бет-Елу, і до Ґілґалу не приходьте, а через Беер-Шеву не переходьте, бо на вигнання Ґілґал конче піде, і марнотою стане Бет-Ел.</verse>
        <verse osisID='Amos.5.6'>Наверніться до Господа, і будете жити, щоб Він не ввійшов, як огонь до Йосипового дому, і буде він жерти, та не буде кому погасити в Бет-Елі,</verse>
        <verse osisID='Amos.5.7'>вони змінюють суд на полин, і кидають правду на землю.</verse>
        <verse osisID='Amos.5.8'>Той, хто Волосожара й Оріона створив, Хто смертну темноту зміняє на ранок, а день затемняє на ніч, хто прикликує воду морську й виливає її на поверхню землі, Господь Ймення Йому!</verse>
        <verse osisID='Amos.5.9'>Він наводить погибіль на сильного, і прийде погибіль твердині!</verse>
        <verse osisID='Amos.5.10'>Вони ненавидять того, хто у брамі картає, і обриджують тим, хто говорить правдиве.</verse>
        <verse osisID='Amos.5.11'>Тому, що нужденного топчете ви, і дарунки збіжеві берете від нього, що ви набудували будинків із каменя тесаного, то сидіти не будете в них; понасаджували винограду улюбленого, та не будете пити із нього вина!</verse>
        <verse osisID='Amos.5.12'>Бо Я знаю про ваші численні провини і про ваші великі гріхи: тиснете ви справедливого, берете ви підкупа та викривляєте право убогих у брамі.</verse>
        <verse osisID='Amos.5.13'>Тому то розумний мовчить цього часу, бо це час лихий.</verse>
        <verse osisID='Amos.5.14'>Шукайте добра, а не зла, щоб вам жити, і буде із вами Господь, Бог Саваот, так, як кажете ви.</verse>
        <verse osisID='Amos.5.15'>Ненавидьте зло й покохайте добро, і правосуддя поставте у брамі, може змилується Господь, Бог Саваот над решткою Йосипа.</verse>
        <verse osisID='Amos.5.16'>Тому так промовляє Господь, Бог Саваот, Вседержитель: На майданах усіх голосіння, на всіх вулицях крики: ой, ой! І покличуть хліборобів на жалобу, і голосільниць, що вміють плачливі пісні,</verse>
        <verse osisID='Amos.5.17'>і стане ридання по всіх виноградниках, бо Я перейду серед тебе, говорить Господь!</verse>
        <verse osisID='Amos.5.18'>Горе тим, що жадають Господнього дня, нащо це вам день Господній? Він не світло, а темрява!</verse>
        <verse osisID='Amos.5.19'>Це так, коли хто утікає від лева, і ведмідь спотикає його! І він убігає до дому, і оперся своєю рукою об стіну, аж гадюка кусає його...</verse>
        <verse osisID='Amos.5.20'>Чи ж не є день Господній темнота, а не світло, і хіба він не темний, і сяйва немає у ньому?</verse>
        <verse osisID='Amos.5.21'>Зненавидів Я, обридив Собі ваші свята, і не нюхаю жертов ваших зборів...</verse>
        <verse osisID='Amos.5.22'>І коли принесете Мені цілопалення та хлібні жертви свої, Я Собі не вподобаю їх, а на мирні жертви ваші із ситих баранів не погляну...</verse>
        <verse osisID='Amos.5.23'>Усунь же від Мене пісень своїх гук, і не почую Я рокоту гусел твоїх,</verse>
        <verse osisID='Amos.5.24'>і хай тече правосуддя, немов та вода, а справедливість як сильний потік!</verse>
        <verse osisID='Amos.5.25'>Чи ж жертви та хлібні приноси за тих сорок літ на пустині Мені ви приносили, доме Ізраїлів?</verse>
        <verse osisID='Amos.5.26'>Ви ж носили Саккута, свойого царя, та Кевана, свої виображення, зорю ваших богів, що собі поробили.</verse>
        <verse osisID='Amos.5.27'>Тому Я вас вижену геть за Дамаск, говорить Господь, що Бог Саваот Йому Ймення!</verse>
      </chapter>
      <chapter osisID='Amos.6'>
        <verse osisID='Amos.6.1'>Горе безпечним на Сіоні, тим, хто надіється на самарійськую гору, тим шляхетним першого з народів, до яких прибуває Ізраїлів дім!</verse>
        <verse osisID='Amos.6.2'>Перейдіть до Калне та й побачте, і звідти підіть до Гамату великого, і зійдіть до Ґату филистимлян! Чи ліпші вони від цих царств? Чи їхня границя більша за вашу границю?</verse>
        <verse osisID='Amos.6.3'>День нещастя вважаєте ви за далекий, а час насильства зближаєте!</verse>
        <verse osisID='Amos.6.4'>Ви вилежуєтеся на ложах з слонової кости і вивалюєтесь на постелях своїх, і їсте баранів із отари та ситих телят із обори.</verse>
        <verse osisID='Amos.6.5'>Під гусла співаєте ви, мов Давид, ви музичні знаряддя собі видумляєте.</verse>
        <verse osisID='Amos.6.6'>Ви вино попиваєте чашами, і намащуєтесь добірною оливою, і над спустошенням Йосипа не вболіваєте.</verse>
        <verse osisID='Amos.6.7'>Тому вони підуть тепер на вигнання на чолі полонених, і перестане крик випещених.</verse>
        <verse osisID='Amos.6.8'>Господь присягнув був Своєю душею, говорить Господь, Бог Саваот: Пишнотою Якова бриджу, і палати його Я ненавиджу, і видам те місто та все, що є в ньому.</verse>
        <verse osisID='Amos.6.9'>І буде, якщо десять люда зостануться в домі одному, то й вони повмирають.</verse>
        <verse osisID='Amos.6.10'>І його візьме родич та й спалить його, щоб винести кості із дому, і скаже до того, хто буде в середині дому: Чи ще є хто з тобою? А той відповість: Вже немає нікого! і скаже той: Тихше, бо не згадується Ймення Господа!</verse>
        <verse osisID='Amos.6.11'>Бо Господь ось накаже, і ворог розіб'є великий той дім на відламки, а дім малий на тріски.</verse>
        <verse osisID='Amos.6.12'>Чи бігають коні по скелі? Чи хто виоре море худобою? Таж ви суд обернули на гіркість, а плід справедливости на полин!</verse>
        <verse osisID='Amos.6.13'>Ви марнотою тішитеся та говорите: Хіба ж ми не власною силою набули собі роги?</verse>
        <verse osisID='Amos.6.14'>Бо ось Я поставлю народ проти вас, доме Ізраїлів, каже Господь, Бог Саваот, і вони вас потиснуть ізвідти, де йдуть до Гамату, аж до степового потоку!</verse>
      </chapter>
      <chapter osisID='Amos.7'>
        <verse osisID='Amos.7.1'>Господь Бог учинив, що я бачив таке: Ось Він утворив сарану, коли почала виростати отава, і ось отава як по сінокосі царському!</verse>
        <verse osisID='Amos.7.2'>І сталось, як вона вже пожерла траву на землі, я сказав: Господи, Боже, прости! Як же Яків устояти може, бо такий він малий?</verse>
        <verse osisID='Amos.7.3'>І Господь пожалів був про те. Не станеться це, промовив Господь.</verse>
        <verse osisID='Amos.7.4'>Господь Бог учинив, що я бачив таке: Ось Господь Бог покликав судитись огнем, і пожер той велику безодню, і частку пожер.</verse>
        <verse osisID='Amos.7.5'>І сказав я: О, Господи, Боже, спини! Як же Яків устояти може, бо такий він малий?</verse>
        <verse osisID='Amos.7.6'>І Господь пожалів був про те. Не станеться й це! сказав Господь Бог!</verse>
        <verse osisID='Amos.7.7'>І Він знов учинив, що я бачив таке: Ось на мурі стрімкому стоїть Господь Бог, а в руці Його висок.</verse>
        <verse osisID='Amos.7.8'>І промовив до мене Господь: Що ти бачиш, Амосе? А я відказав: Виска. І промовив Господь: Ось Я цього виска покладу посеред народу Мого, Ізраїля, уже більше йому не прощу!</verse>
        <verse osisID='Amos.7.9'>І спустошіють жертовні підгірки Ісакові, і поруйновані будуть святині Ізраїлеві, і Я стану з мечем на дім Єровоамів.</verse>
        <verse osisID='Amos.7.10'>І послав Амація, священик Бет-Елу, до Єровоама, царя Ізраїлевого, кажучи: Амос змовлюється на тебе серед Ізраїлевого дому, не може земля змістити всіх його слів!</verse>
        <verse osisID='Amos.7.11'>Бо так говорить Амос: Єровоам помре від меча, а Ізраїль конче піде на вигнання з своєї землі!</verse>
        <verse osisID='Amos.7.12'>І сказав Амація до Амоса: Ясновидче, іди, утікай собі до Юдиного краю, і їж там хліб, і там пророкуй.</verse>
        <verse osisID='Amos.7.13'>А в Бет-Елі вже більше не будеш пророкувати, бо він святиня царя та дім царства.</verse>
        <verse osisID='Amos.7.14'>І відповів Амос і сказав до Амації: Я не пророк, і не син я пророків, я пастух та оброблювач диких фіґовниць.</verse>
        <verse osisID='Amos.7.15'>І взяв мене Господь від отари, і промовив до мене Господь: Іди, пророкуй Моєму народові Ізраїлеві!</verse>
        <verse osisID='Amos.7.16'>А тепер послухай Господнього слова: Ти кажеш: Не будеш пророкувати на Ізраїля, і не будеш проповідувати на Ісаків дім.</verse>
        <verse osisID='Amos.7.17'>Тому так промовляє Господь: Твоя жінка в місті буде блудлива, і сини твої та дочки твої попадають від меча, а земля твоя буде поділена шнуром, і ти помреш на нечистій землі, а Ізраїль конче піде на вигнання з своєї землі!</verse>
      </chapter>
      <chapter osisID='Amos.8'>
        <verse osisID='Amos.8.1'>Господь Бог учинив, що я бачив таке: Ось кіш доспілих плодів.</verse>
        <verse osisID='Amos.8.2'>І сказав Він: Що бачиш, Амосе? А я відказав: Кіш доспілих плодів. І промовив до мене Господь: Доспів кінець Моєму народові Ізраїлеві, уже більше йому не прощу!</verse>
        <verse osisID='Amos.8.3'>І обернуться пісні в палатах на зойк того дня, говорить Господь Бог: буде трупів багато, бо ворог на кожному місці накидає їх!</verse>
        <verse osisID='Amos.8.4'>Послухайте це, ви, що топчете бідного, і що прагнете винищити всіх убогих з землі,</verse>
        <verse osisID='Amos.8.5'>кажучи: Коли то мине новомісяччя, щоб нам збіжжя продати? і субота, щоб нам відчинити збіжеві комори? Щоб зменшити ефу, і щоб шекля побільшити, і щоб викривляти обманну вагу,</verse>
        <verse osisID='Amos.8.6'>щоб купувати за срібло нужденних, а вбогого за взуття, і попродати послід збіжевий?</verse>
        <verse osisID='Amos.8.7'>Господь присягнув славою Якова: Не забуду ніколи усіх їхніх вчинків!</verse>
        <verse osisID='Amos.8.8'>Чи не затрясеться від цього земля, і всі мешканці її не впадуть у жалобу? Вся вона захвилюється, мов та Ріка, і бурхливо поплине й обнизиться знов, немов річка Єгипту.</verse>
        <verse osisID='Amos.8.9'>І станеться в день той, говорить Господь Бог, і вчиню захід сонця опівдні, і для землі серед світлого дня воно стемніє.</verse>
        <verse osisID='Amos.8.10'>І оберну ваші свята в жалобу, а всі ваші пісні в голосіння, і на всі стегна спроваджу верету, а на всякую голову лисину, і вчиню це, немов та жалоба по одинакові, кінець же отого, немов гіркий день!</verse>
        <verse osisID='Amos.8.11'>Ось дні настають, говорить Господь Бог, і голод пошлю Я на землю, не голод на хліб, і не спрагу на воду, але спрагу почути Господні слова!</verse>
        <verse osisID='Amos.8.12'>І будуть ходити від моря до моря, і з півночі до сходу блукатимуть, щоб знайти слово Господа, та не знайдуть його!</verse>
        <verse osisID='Amos.8.13'>Того дня будуть мліти від спраги вродливі дівчата та хлопці,</verse>
        <verse osisID='Amos.8.14'>що клянуться гріхом самарійським та кажуть: Як живий твій Бог, Дане, і як жива дорога до Беер-Шеви! Та вони всі попадають, і більше не встануть...</verse>
      </chapter>
      <chapter osisID='Amos.9'>
        <verse osisID='Amos.9.1'>Я бачив Господа, що стояв над жертівником, і Він сказав: Удар но по маковиці цих воріт, щоб затряслися пороги, і порозбивай їх на всіх їхніх головах, а їхній останок заб'ю Я мечем. Не втече їм втікач, і гонець не врятується в них!</verse>
        <verse osisID='Amos.9.2'>Якщо б закопались вони до шеолу, то й звідти рука Моя їх забере, і якщо б піднялися на небо, то й звідти їх скину!</verse>
        <verse osisID='Amos.9.3'>А якщо б поховались вони на верховині Кармелу, звідти вишукаю й заберу їх, а якщо на дні моря вони поховаються з-перед очей Моїх, то й там Я гадюці звелю, і вона їх покусає!</verse>
        <verse osisID='Amos.9.4'>А якщо вони підуть в полон перед своїми ворогами, то й там накажу Я мечеві і він їх повбиває, і на них Я зверну Своє око на зле, а не на добре.</verse>
        <verse osisID='Amos.9.5'>Бо коли Господь Бог Саваот доторкнеться землі, то розтане вона, і в жалобу впадуть всі мешканці її. І вся вона вийде, немов та Ріка, і мов річка Єгипту обнизиться.</verse>
        <verse osisID='Amos.9.6'>Він будує на небі чертоги Свої, а Свій небозвід заклав над землею, воду морську Він кличе, і виливає її на поверхню землі, Господь Йому Ймення!</verse>
        <verse osisID='Amos.9.7'>Хіба ж ви, Ізраїлеві сини, Мені не такі, як сини етіоплян? говорить Господь. Хіба ж не Ізраїля вивів Я з краю єгипетського, а филистимлян з Кафтору, а Арама із Кіру?</verse>
        <verse osisID='Amos.9.8'>Ось очі Господа Бога на грішне це царство, і з поверхні землі його вигублю, та вигублюючи, не погублю дому Якового, говорить Господь.</verse>
        <verse osisID='Amos.9.9'>Бо ось Я звелів, і серед народів усіх пересію Ізраїлів дім, як пересівається решетом, і жодне зеренце на землю не випаде!</verse>
        <verse osisID='Amos.9.10'>Упадуть усі грішні народу Мого від меча, що говорять: Не досягне до нас і не стріне оце нас нещастя!</verse>
        <verse osisID='Amos.9.11'>Того дня Я поставлю упалу Давидову скинію і проломи в ній загороджу, і поставлю руїни його, і відбудую його, як за днів стародавніх,</verse>
        <verse osisID='Amos.9.12'>щоб решту Едому посіли вони, і всі ті народи, що в них кликалося Моє Ймення, говорить Господь, Який чинить оце.</verse>
        <verse osisID='Amos.9.13'>Ось дні настають, говорить Господь, і орач із женцем зустрінеться, а топтач винограду із сіячем, і гори закрапають виноградовим соком, а всі взгір'я добром потечуть.</verse>
        <verse osisID='Amos.9.14'>І долю народу Свого, Ізраїля, Я поверну, і побудую міста попустошені, і осядуть вони, і засадять вони виноградники, й питимуть їхнє вино, і порозводять садки, і будуть їсти їхній овоч.</verse>
        <verse osisID='Amos.9.15'>І Я посаджу їх на їхній землі, і не будуть їх більш виривати з своєї землі, яку Я їм дав, говорить Господь, Бог твій!</verse>
      </chapter>
    </div></osisText>
</osis>