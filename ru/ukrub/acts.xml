<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance'>
  <osisText xml:lang='ru' osisIDWork='ukrub' osisRefWork='Bible'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='ukrub'>
        <title>Ukrainian Version</title>
        <contributor>The Unbound Bible Biola University: Administrative Computing 13800 Biola Ave. La Mirada, CA 90639 United States of America 562-903-4722</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-23</date>
        <description/>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>ukrub</identifier>
        <source>ftp://unboundftp.biola.edu/pub/ukrainian_utf8.zip</source>
        <language type='IETF'>ru</language>
        <relation/>
        <coverage>provide the bible to then world</coverage>
        <rights>I think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Acts'>
      <chapter osisID='Acts.1'>
        <verse osisID='Acts.1.1'>Першу книгу я був написав, о Теофіле, про все те, що Ісус від початку чинив та навчав,</verse>
        <verse osisID='Acts.1.2'>аж до дня, коли через Духа Святого подав Він накази апостолам, що їх вибрав, і вознісся.</verse>
        <verse osisID='Acts.1.3'>А по муці Своїй Він ставав перед ними живий із засвідченнями багатьма, і сорок день їм з'являвся та про Божеє Царство казав.</verse>
        <verse osisID='Acts.1.4'>А зібравшися з ними, Він звелів, щоб вони не відходили з Єрусалиму, а чекали обітниці Отчої, що про неї казав ви чули від Мене.</verse>
        <verse osisID='Acts.1.5'>Іван бо водою христив, ви ж охрищені будете Духом Святим через кілька тих днів!</verse>
        <verse osisID='Acts.1.6'>А вони, зійшовшись, питали Його й говорили: Чи не часу цього відбудуєш Ти, Господи, царство Ізраїлеві?</verse>
        <verse osisID='Acts.1.7'>А Він їм відказав: То не ваша справа знати час та добу, що Отець поклав у владі Своїй.</verse>
        <verse osisID='Acts.1.8'>Та ви приймете силу, як Дух Святий злине на вас, і Моїми ви свідками будете в Єрусалимі, і в усій Юдеї та в Самарії, та аж до останнього краю землі.</verse>
        <verse osisID='Acts.1.9'>І, прорікши оце, як дивились вони, Він угору возноситись став, а хмара забрала Його сперед їхніх очей...</verse>
        <verse osisID='Acts.1.10'>А коли вони пильно дивились на небо, як Він віддалявся, то два мужі у білій одежі ось стали при них,</verse>
        <verse osisID='Acts.1.11'>та й сказали: Галілейські мужі, чого стоїте й задивляєтесь на небо? Той Ісус, що вознісся на небо від вас, прийде так, як бачили ви, як ішов Він на небо!</verse>
        <verse osisID='Acts.1.12'>Тоді вони повернулись до Єрусалиму з гори, що Оливною зветься, і що знаходиться поблизько Єрусалиму, на віддаль дороги суботнього дня.</verse>
        <verse osisID='Acts.1.13'>А прийшовши, увійшли вони в горницю, де й перебували: Петро та Іван, та Яків та Андрій, Пилип та Фома, Варфоломій та Матвій, Яків Алфеїв та Симон Зилот, та Юда Яковів.</verse>
        <verse osisID='Acts.1.14'>Вони всі однодушно були на невпинній молитві, із жінками, і з Марією, матір'ю Ісусовою, та з братами Його.</verse>
        <verse osisID='Acts.1.15'>Тими ж днями Петро став посеред братів а народу було поіменно до ста двадцяти та й промовив:</verse>
        <verse osisID='Acts.1.16'>Мужі-браття! Належало збутись Писанню тому, що устами Давидовими Дух Святий був прорік про Юду, який показав дорогу для тих, хто Ісуса схопив,</verse>
        <verse osisID='Acts.1.17'>бо він був зарахований з нами, і жереб служіння оцього прийняв.</verse>
        <verse osisID='Acts.1.18'>І він поле набув за заплату злочинства, а впавши сторчма, він тріснув надвоє, і все нутро його вилилось...</verse>
        <verse osisID='Acts.1.19'>І стало відоме це всім, хто замешкує в Єрусалимі, тому й поле те назване їхньою мовою Акелдама, що є: Поле крови.</verse>
        <verse osisID='Acts.1.20'>Бо написано в книзі Псалмів: Нехай пусткою стане мешкання його, і нехай пожильця в нім не буде, а також: А служіння його забере нехай інший.</verse>
        <verse osisID='Acts.1.21'>Отже треба, щоб один із тих мужів, що сходились з нами повсякчас, як Господь Ісус входив і виходив між нами,</verse>
        <verse osisID='Acts.1.22'>зачавши від хрищення Іванового аж до дня, коли Він вознісся від нас, щоб той разом із нами був свідком Його воскресення.</verse>
        <verse osisID='Acts.1.23'>І поставили двох: Йосипа, що Варсавою зветься, і що Юстом був названий, та Маттія.</verse>
        <verse osisID='Acts.1.24'>А молившись, казали: Ти, Господи, знавче всіх сердець, покажи з двох одного, котрого Ти вибрав,</verse>
        <verse osisID='Acts.1.25'>щоб він зайняв місце тієї служби й апостольства, що Юда від нього відпав, щоб іти в своє місце.</verse>
        <verse osisID='Acts.1.26'>І дали жеребки їм, і впав жеребок на Маттія, і він зарахований був до одинадцятьох апостолів.</verse>
      </chapter>
      <chapter osisID='Acts.2'>
        <verse osisID='Acts.2.1'>Коли ж почався день П'ятдесятниці, всі вони однодушно знаходилися вкупі.</verse>
        <verse osisID='Acts.2.2'>І нагло зчинився шум із неба, ніби буря раптова зірвалася, і переповнила ввесь той дім, де сиділи вони.</verse>
        <verse osisID='Acts.2.3'>І з'явилися їм язики поділені, немов би огненні, та й на кожному з них по одному осів.</verse>
        <verse osisID='Acts.2.4'>Усі ж вони сповнились Духом Святим, і почали говорити іншими мовами, як їм Дух промовляти давав.</verse>
        <verse osisID='Acts.2.5'>Перебували ж в Єрусалимі юдеї, люди побожні, від усякого народу під небом.</verse>
        <verse osisID='Acts.2.6'>А коли оцей гомін зчинився, зібралася безліч народу, та й диву далися, бо кожен із них тут почув, що вони розмовляли їхньою власною мовою!...</verse>
        <verse osisID='Acts.2.7'>Усі ж побентежилися та дивувалися, та й казали один до одного: Хіба ж не галілеяни всі ці, що говорять?</verse>
        <verse osisID='Acts.2.8'>Як же кожен із нас чує свою власну мову, що ми в ній народились?</verse>
        <verse osisID='Acts.2.9'>Парфяни та мідяни та еламіти, також мешканці Месопотамії, Юдеї та Каппадокії, Понту та Азії,</verse>
        <verse osisID='Acts.2.10'>і Фріґії та Памфілії, Єгипту й лівійських земель край Кірени, і захожі римляни,</verse>
        <verse osisID='Acts.2.11'>юдеї й нововірці, крітяни й араби, усі чуємо ми, що говорять вони про великі діла Божі мовами нашими!</verse>
        <verse osisID='Acts.2.12'>І всі не виходили з дива, і безрадні були, і говорили один до одного: Що ж то статися має?</verse>
        <verse osisID='Acts.2.13'>А інші казали глузуючи: Вони повпивались вином молодим!</verse>
        <verse osisID='Acts.2.14'>Ставши ж Петро із Одинадцятьма, свій голос підніс та й промовив до них: Мужі юдейські та мешканці Єрусалиму! Нехай вам оце стане відоме, і послухайте слів моїх!</verse>
        <verse osisID='Acts.2.15'>Бо не п'яні вони, як ви думаєте, бо третя година дня,</verse>
        <verse osisID='Acts.2.16'>а це те, що пророк Йоіл передрік:</verse>
        <verse osisID='Acts.2.17'>І буде останніми днями, говорить Господь: Я виллю від Духа Свого на всяке тіло, і будуть пророкувати сини ваші та ваші доньки, юнаки ж ваші бачити будуть видіння, а старим вашим сни будуть снитися.</verse>
        <verse osisID='Acts.2.18'>І на рабів Моїх і на рабинь Моїх за тих днів Я також виллю від Духа Свого, і пророкувати вони будуть!</verse>
        <verse osisID='Acts.2.19'>І дам чуда на небі вгорі, а внизу на землі ці знамена: кров, і огонь, і куряву диму.</verse>
        <verse osisID='Acts.2.20'>Переміниться сонце на темряву, а місяць на кров, перше ніж день Господній настане, великий та славний!</verse>
        <verse osisID='Acts.2.21'>І станеться, що кожен, хто покличе Господнє Ім'я, той спасеться.</verse>
        <verse osisID='Acts.2.22'>Мужі ізраїльські, послухайте ви оцих слів: Ісуса Назарянина, Мужа, що Його Бог прославив вам силою, і чудами, і тими знаменами, що Бог через Нього вчинив серед вас, як самі ви те знаєте,</verse>
        <verse osisID='Acts.2.23'>Того, що був виданий певною волею та передбаченням Божим, ви руками беззаконників розп'яли та забили.</verse>
        <verse osisID='Acts.2.24'>Та Бог воскресив Його, пута смерти усунувши, вона бо тримати Його не могла.</verse>
        <verse osisID='Acts.2.25'>Бо каже про Нього Давид: Мав я Господа завсіди перед очима своїми, бо Він по правиці моїй, щоб я не захитався.</verse>
        <verse osisID='Acts.2.26'>Тому серце моє звеселилось, і зрадів мій язик, і тіло моє відпочине в надії.</verse>
        <verse osisID='Acts.2.27'>Бо не позоставиш Ти в аду моєї душі, і не даси Ти Своєму Святому побачити тління!</verse>
        <verse osisID='Acts.2.28'>Ти дороги життя об'явив мені, Ти мене переповниш утіхою перед обличчям Своїм!</verse>
        <verse osisID='Acts.2.29'>Мужі-браття! Нехай буде вільно мені сміло сказати вам про патріярха Давида, що помер і похований, і знаходиться гріб його в нас аж до цього дня.</verse>
        <verse osisID='Acts.2.30'>А бувши ж пророком, та відаючи, що Бог клятвою клявся йому посадити на престолі його від плоду його стегон,</verse>
        <verse osisID='Acts.2.31'>у передбаченні він говорив про Христове воскресення, що не буде зоставлений в аду, ані тіло Його не зазнає зотління.</verse>
        <verse osisID='Acts.2.32'>Бог Ісуса Цього воскресив, чого свідки всі ми!</verse>
        <verse osisID='Acts.2.33'>А отож, як правицею Божою був Він вознесений, і обітницю Духа Святого прийняв від Отця, то й злив Він оте, що ви бачите й чуєте.</verse>
        <verse osisID='Acts.2.34'>Не зійшов бо на небо Давид, але сам він говорить: Промовив Господь Господеві моєму: Сядь праворуч Мене,</verse>
        <verse osisID='Acts.2.35'>доки не покладу Я Твоїх ворогів підніжком ногам Твоїм!</verse>
        <verse osisID='Acts.2.36'>Ото ж, нехай ввесь Ізраїлів дім твердо знає, що і Господом, і Христом учинив Бог Його, Того Ісуса, що Його розп'яли ви!</verse>
        <verse osisID='Acts.2.37'>Як почули ж оце, вони серцем розжалобились, та й сказали Петрові та іншим апостолам: Що ж ми маємо робити, мужі-браття?</verse>
        <verse osisID='Acts.2.38'>А Петро до них каже: Покайтеся, і нехай же охриститься кожен із вас у Ім'я Ісуса Христа на відпущення ваших гріхів, і дара Духа Святого ви приймете!</verse>
        <verse osisID='Acts.2.39'>Бо для вас ця обітниця, і для ваших дітей, і для всіх, що далеко знаходяться, кого б тільки покликав Господь, Бог наш.</verse>
        <verse osisID='Acts.2.40'>І іншими багатьома словами він засвідчував та вмовляв їх, говорячи: Рятуйтесь від цього лукавого роду!</verse>
        <verse osisID='Acts.2.41'>Отож ті, хто прийняв його слово, охристилися. І пристало до них того дня душ тисяч зо три!</verse>
        <verse osisID='Acts.2.42'>І вони перебували в науці апостольській, та в спільноті братерській, і в ламанні хліба, та в молитвах.</verse>
        <verse osisID='Acts.2.43'>І був острах у кожній душі, бо багато чинили апостоли чуд та знамен.</verse>
        <verse osisID='Acts.2.44'>А всі віруючі були вкупі, і мали все спільним.</verse>
        <verse osisID='Acts.2.45'>І вони продавали маєтки та добра, і всім їх ділили, як кому чого треба було.</verse>
        <verse osisID='Acts.2.46'>І кожного дня перебували вони однодушно у храмі, і, ломлячи хліб по домах, поживу приймали із радістю та в сердечній простоті,</verse>
        <verse osisID='Acts.2.47'>вихваляючи Бога та маючи ласку в усього народу. І щоденно до Церкви Господь додавав тих, що спасалися.</verse>
      </chapter>
      <chapter osisID='Acts.3'>
        <verse osisID='Acts.3.1'>А Петро та Іван на дев'яту годину молитви йшли разом у храм.</verse>
        <verse osisID='Acts.3.2'>І несено там чоловіка одного, що кривий був з утроби своєї матері. Його садовили щоденно в воротях храму, що Красними звалися, просити милостині від тих, хто до храму йшов.</verse>
        <verse osisID='Acts.3.3'>Як побачив же він, що Петро та Іван хочуть у храм увійти, став просити в них милостині.</verse>
        <verse osisID='Acts.3.4'>Петро ж із Іваном поглянув на нього й сказав: Подивися на нас!</verse>
        <verse osisID='Acts.3.5'>І той подивився на них, сподіваючися щось дістати від них.</verse>
        <verse osisID='Acts.3.6'>Та промовив Петро: Срібла й золота в мене нема, але що я маю, даю тобі: У Ім'я Ісуса Христа Назарянина устань та й ходи!</verse>
        <verse osisID='Acts.3.7'>І, узявши його за правицю, він підвів його. І хвилі тієї зміцнилися ноги й суглобці його!...</verse>
        <verse osisID='Acts.3.8'>І, зірвавшись, він устав та й ходив, і з ними у храм увійшов, ходячи та підскакуючи, і хвалячи Бога!</verse>
        <verse osisID='Acts.3.9'>Народ же ввесь бачив, як ходив він та Бога хвалив.</verse>
        <verse osisID='Acts.3.10'>І пізнали його, що це той, що при Красних воротях храму сидів ради милостині. І вони переповнились жахом та подивом із того, що сталось йому!</verse>
        <verse osisID='Acts.3.11'>А тому, що тримався він Петра та Івана, увесь народ зачудований збігся до них на той ґанок, який Соломоновим зветься.</verse>
        <verse osisID='Acts.3.12'>І, побачивши це, промовив Петро до народу: Мужі ізраїльські! Чого ви дивуєтесь цим, та чого ви на нас позираєте так, ніби те, що він ходить, ми зробили своєю силою чи благочестям?</verse>
        <verse osisID='Acts.3.13'>Бог Авраамів, та Ісаків, та Яковів, Бог наших батьків, Сина Свого прославив, Ісуса, Якого ви видали, і відцуралися перед Пилатом, як він присудив був пустити Його.</verse>
        <verse osisID='Acts.3.14'>Але ви відцурались Святого та Праведного, і домагалися видати вам душогубця.</verse>
        <verse osisID='Acts.3.15'>Начальника ж життя ви забили, та Його воскресив Бог із мертвих, чого свідками ми!</verse>
        <verse osisID='Acts.3.16'>І через віру в Ім'я Його вздоровило Ім'я Його того, кого бачите й знаєте. І віра, що від Нього, принесла йому вздоровлення це перед вами всіма.</verse>
        <verse osisID='Acts.3.17'>А тепер, браття, знаю, що вчинили ви це з несвідомости, як і ваші начальники.</verse>
        <verse osisID='Acts.3.18'>А Бог учинив так, як Він провіщав був устами Своїх усіх пророків, щоб терпіти Христові.</verse>
        <verse osisID='Acts.3.19'>Покайтеся ж та наверніться, щоб Він змилувався над вашими гріхами,</verse>
        <verse osisID='Acts.3.20'>щоб часи відпочинку прийшли від обличчя Господнього, і щоб послав заповідженого вам Ісуса Христа,</verse>
        <verse osisID='Acts.3.21'>що Його небо мусить прийняти аж до часу відновлення всього, про що провіщав Бог від віку устами всіх святих пророків Своїх!</verse>
        <verse osisID='Acts.3.22'>Бо Мойсей провіщав: Господь Бог вам Пророка підійме від ваших братів, як мене; у всім Його слухайтеся, про що тільки Він вам говоритиме!</verse>
        <verse osisID='Acts.3.23'>І станеться, що кожна душа, яка не послухала б того Пророка, знищена буде з народу.</verse>
        <verse osisID='Acts.3.24'>Так само всі пророки від Самуїла й наступних, скільки їх говорило, також провіщали ці дні.</verse>
        <verse osisID='Acts.3.25'>Сини ви пророків і того заповіту, що Бог вашим батькам заповів, промовляючи до Авраама: І в насінні твоїм усі народи землі благословлені будуть!</verse>
        <verse osisID='Acts.3.26'>Воскресивши Свого Отрока, Бог послав Його перше до вас, щоб вас поблагословити, щоб кожен із вас відвернувся від злих своїх учинків!</verse>
      </chapter>
      <chapter osisID='Acts.4'>
        <verse osisID='Acts.4.1'>А коли промовляли вони до народу оце, до них приступили священики, і влада сторожі храму й саддукеї,</verse>
        <verse osisID='Acts.4.2'>обурюючись, що навчають народ та звіщають в Ісусі воскресіння з мертвих.</verse>
        <verse osisID='Acts.4.3'>І руки наклали на них, і до в'язниці всадили до ранку, бо вже вечір настав був.</verse>
        <verse osisID='Acts.4.4'>І багато-хто з тих, хто слухав слово, увірували; число ж мужів таких було тисяч із п'ять.</verse>
        <verse osisID='Acts.4.5'>І сталось, що ранком зібралися в Єрусалимі начальники їхні, і старші та книжники,</verse>
        <verse osisID='Acts.4.6'>і Анна первосвященик, і Кайяфа, і Іван, і Олександер, і скільки було їх із роду первосвященичого.</verse>
        <verse osisID='Acts.4.7'>І, поставивши їх посередині, запиталися: Якою ви силою чи яким ви ім'ям те робили?</verse>
        <verse osisID='Acts.4.8'>Тоді Петро, переповнений Духом Святим, промовив до них: Начальники люду та старшини Ізраїлеві!</verse>
        <verse osisID='Acts.4.9'>Як сьогодні беруть нас на допит про те добродійство недужій людині, як вона вздоровлена,</verse>
        <verse osisID='Acts.4.10'>нехай буде відомо всім вам, і всім людям Ізраїлевим, що Ім'ям Ісуса Христа Назарянина, що Його розп'яли ви, то Його воскресив Бог із мертвих, Ним поставлений він перед вами здоровий!</verse>
        <verse osisID='Acts.4.11'>Він камінь, що ви, будівничі, відкинули, але каменем став Він наріжним!</verse>
        <verse osisID='Acts.4.12'>І нема ні в кім іншім спасіння. Бо під небом нема іншого Ймення, даного людям, що ним би спастися ми мали.</verse>
        <verse osisID='Acts.4.13'>А бачивши сміливість Петра та Івана, і спостерігши, що то люди обидва невчені та прості, дивувалися, і пізнали їх, що вони з Ісусом були.</verse>
        <verse osisID='Acts.4.14'>Та бачивши, що вздоровлений чоловік стоїть з ними, нічого навпроти сказати не могли.</verse>
        <verse osisID='Acts.4.15'>І, звелівши їм вийти із синедріону, зачали радитися між собою,</verse>
        <verse osisID='Acts.4.16'>говорячи: Що робити нам із цими людьми? Бож усім мешканцям Єрусалиму відомо, що вчинили вони явне чудо, і не можемо того заперечити.</verse>
        <verse osisID='Acts.4.17'>Та щоб більш не поширювалось це в народі, то з погрозою заборонімо їм, щоб нікому з людей вони не говорили про Це Ім'я.</verse>
        <verse osisID='Acts.4.18'>І, закликавши їх, наказали їм не говорити, і взагалі не навчати про Ісусове Ймення.</verse>
        <verse osisID='Acts.4.19'>І відповіли їм Петро та Іван, та й сказали: Розсудіть, чи це справедливе було б перед Богом, щоб слухатись вас більш, як Бога?</verse>
        <verse osisID='Acts.4.20'>Бо не можемо ми не казати про те, що ми бачили й чули!</verse>
        <verse osisID='Acts.4.21'>А вони пригрозили їм ще, і відпустили їх, не знайшовши нічого, щоб їх покарати, через людей, бо всі славили Бога за теє, що сталось.</verse>
        <verse osisID='Acts.4.22'>Бо років більш сорока мав той чоловік, що на нім відбулося це чудо вздоровлення.</verse>
        <verse osisID='Acts.4.23'>Коли ж їх відпустили, вони до своїх прибули й сповістили, про що первосвященики й старші до них говорили.</verse>
        <verse osisID='Acts.4.24'>Вони ж, вислухавши, однодушно свій голос до Бога піднесли й промовили: Владико, що небо, і землю, і море, і все, що в них є, Ти створив!</verse>
        <verse osisID='Acts.4.25'>Ти устами Давида, Свого слуги, отця нашого, сказав Духом Святим: Чого люди бунтуються, а народи задумують марне?</verse>
        <verse osisID='Acts.4.26'>Повстають царі земні, і збираються старші докупи на Господа та на Христа Його.</verse>
        <verse osisID='Acts.4.27'>Бо справді зібралися в місці оцім проти Отрока Святого Твого Ісуса, що Його намастив Ти, Ірод та Понтій Пилат із поганами та з народом Ізраїлевим,</verse>
        <verse osisID='Acts.4.28'>учинити оте, що рука Твоя й воля Твоя наперед встановили були, щоб збулося.</verse>
        <verse osisID='Acts.4.29'>І тепер споглянь, Господи, на їхні погрози, і дай Своїм рабам із повною сміливістю слово Твоє повідати,</verse>
        <verse osisID='Acts.4.30'>коли руку Свою простягатимеш Ти на вздоровлення, і щоб знамена та чуда чинились Ім'ям Твого Святого Отрока Ісуса.</verse>
        <verse osisID='Acts.4.31'>Як вони ж помолились, затряслося те місце, де зібрались були, і переповнилися всі Святим Духом, і зачали говорити Слово Боже з сміливістю!</verse>
        <verse osisID='Acts.4.32'>А люди, що ввірували, мали серце одне й одну душу, і жаден із них не вважав що з маєтку свого за своє, але в них усе спільним було.</verse>
        <verse osisID='Acts.4.33'>І апостоли з великою силою свідчили про воскресення Ісуса Господа, і благодать велика на всіх них була!</verse>
        <verse osisID='Acts.4.34'>Бо жаден із них не терпів недостачі: бо, хто мав поле чи дім, продавали, і заплату за продаж приносили,</verse>
        <verse osisID='Acts.4.35'>та й клали в ногах у апостолів, і роздавалося кожному, хто потребу в чім мав.</verse>
        <verse osisID='Acts.4.36'>Так, Йосип, що Варнавою що в перекладі є син потіхи був прозваний від апостолів, Левит, родом кіпрянин,</verse>
        <verse osisID='Acts.4.37'>мавши поле, продав, а гроші приніс, та й поклав у ногах у апостолів.</verse>
      </chapter>
      <chapter osisID='Acts.5'>
        <verse osisID='Acts.5.1'>А один чоловік, на ймення Ананій, із своєю дружиною Сапфірою, продав був маєтка,</verse>
        <verse osisID='Acts.5.2'>та й з відома дружини своєї присвоїв частину з заплати, а якусь там частину приніс та й поклав у ногах у апостолів.</verse>
        <verse osisID='Acts.5.3'>І промовив Петро: Ананію, чого сатана твоє серце наповнив, щоб ти Духу Святому неправду сказав та присвоїв із заплати за землю?</verse>
        <verse osisID='Acts.5.4'>Хіба те, що ти мав, не твоє все було, а продане не в твоїй владі було? Чого ж в серце своє ти цю справу поклав? Ти не людям неправду сказав, але Богові!</verse>
        <verse osisID='Acts.5.5'>Як Ананій зачув ці слова, то впав та й умер... І обгорнув жах великий усіх, що це чули!</verse>
        <verse osisID='Acts.5.6'>Юнаки ж повставали, обгорнули його, і винесли та й поховали.</verse>
        <verse osisID='Acts.5.7'>І сталось, годин через три прийшла й дружина його, про випадок нічого не знавши.</verse>
        <verse osisID='Acts.5.8'>І промовив до неї Петро: Скажи мені, чи за стільки ви землю оту продали? Вона ж відказала: Так, за стільки.</verse>
        <verse osisID='Acts.5.9'>До неї ж Петро: Чому це ви змовилися спокушувати Господнього Духа? Он ті входять у двері, що чоловіка твого поховали, і тебе вони винесуть...</verse>
        <verse osisID='Acts.5.10'>І вона зараз упала до ніг його, та й умерла. Як ввійшли ж юнаки, то знайшли її мертвою, і, винісши, біля мужа її поховали.</verse>
        <verse osisID='Acts.5.11'>І обгорнув страх великий всю Церкву та всіх, що чули про це...</verse>
        <verse osisID='Acts.5.12'>А руками апостолів стались знамена та чуда великі в народі. І були однодушно всі в Соломоновім ґанку.</verse>
        <verse osisID='Acts.5.13'>А з сторонніх ніхто приставати не важивсь до них, але люд прославляв їх.</verse>
        <verse osisID='Acts.5.14'>І все збільшувалось тих, хто вірує в Господа, безліч чоловіків і жінок,</verse>
        <verse osisID='Acts.5.15'>так що хворих стали виносити на вулиці, та й клали на ложа та ноші, щоб, як ітиме Петро, то хоч тінь його впала б на кого із них.</verse>
        <verse osisID='Acts.5.16'>І безліч люду збиралась до Єрусалиму з довколишніх міст, і несли недужих та хворих від духів нечистих, і були вони всі вздоровлювані!</verse>
        <verse osisID='Acts.5.17'>А первосвященик, уставши, та й усі, хто був із ним, хто належав до саддукейської єресі, переповнились заздрощами,</verse>
        <verse osisID='Acts.5.18'>і руки наклали вони на апостолів, і до в'язниці громадської вкинули їх.</verse>
        <verse osisID='Acts.5.19'>Але Ангол Господній вночі відчинив для них двері в'язничні, і, вивівши їх, проказав:</verse>
        <verse osisID='Acts.5.20'>Ідіть, і, ставши, говоріть до народу у храмі всі слова цього життя.</verse>
        <verse osisID='Acts.5.21'>Як це вчули вони, то в храм рано ввійшли і навчали. А первосвященик і ті, хто був із ним, прийшовши, скликали синедріон і всіх старших з Ізраїлевих синів. І послали в в'язницю, щоб їх привели.</verse>
        <verse osisID='Acts.5.22'>А служба, прийшовши, не знайшла їх у в'язниці, а вернувшись, сповістила,</verse>
        <verse osisID='Acts.5.23'>говорячи: В'язницю знайшли ми з великою пильністю замкнену, і сторожу, що при дверях стояла; а коли відчинили, то нікого всередині ми не знайшли!</verse>
        <verse osisID='Acts.5.24'>Як почули слова ці начальник сторожі храму та первосвященики, не могли зрозуміти вони, що б то сталося.</verse>
        <verse osisID='Acts.5.25'>Та прийшовши один, сповістив їх, говорячи: Ось ті мужі, що ви їх до в'язниці всадили були, у храмі стоять та й навчають народ.</verse>
        <verse osisID='Acts.5.26'>Пішов тоді старший сторожі зо службою, та й привів їх без насильства, бо боялись народу, щоб їх не побили камінням.</verse>
        <verse osisID='Acts.5.27'>Припровадивши ж їх, поставили перед синедріоном. І спитався їх первосвященик, говорячи:</verse>
        <verse osisID='Acts.5.28'>Чи ми не заборонили з погрозою вам, щоб про Те Ім'я не навчати? І ото, ви своєю наукою переповнили Єрусалим, і хочете кров Чоловіка Того припровадити на нас...</verse>
        <verse osisID='Acts.5.29'>Відповів же Петро та сказали апостоли: Бога повинно слухатися більш, як людей!</verse>
        <verse osisID='Acts.5.30'>Бог наших отців воскресив нам Ісуса, Якому ви смерть були заподіяли, повісивши на дереві.</verse>
        <verse osisID='Acts.5.31'>Його Бог підвищив Своєю правицею на Начальника й Спаса, щоб дати Ізраїлеві покаяння і прощення гріхів.</verse>
        <verse osisID='Acts.5.32'>А тих справ Йому свідками ми й Святий Дух, що Його Бог дав тим, хто слухняний Йому.</verse>
        <verse osisID='Acts.5.33'>Як зачули ж оце, запалилися гнівом вони, та й радилися, як їм смерть заподіяти?...</verse>
        <verse osisID='Acts.5.34'>І встав у синедріоні один фарисей, Гамаліїл на ймення, учитель Закону, поважаний від усього народу, та й звелів на часинку апостолів вивести.</verse>
        <verse osisID='Acts.5.35'>І промовив до них: Мужі ізраїльські! Поміркуйте собі про людей цих, що з ними робити ви маєте.</verse>
        <verse osisID='Acts.5.36'>Бо перед цими днями повстав був Тевда та й казав, що великий він хтось, і до нього пристало з чотириста люда. Він забитий, а всі ті, хто слухав його, розпорошились та обернулись в ніщо.</verse>
        <verse osisID='Acts.5.37'>Після нього повстав, під час перепису, Галілеянин Юда, та й багато людей потягнув за собою. Загинув і він, а всі ті, хто слухав його, розпорошились.</verse>
        <verse osisID='Acts.5.38'>І тепер кажу вам: Відступіться від цих людей, і занехайте їх! Бо коли від людей оця рада чи справа ця буде, розпадеться вона.</verse>
        <verse osisID='Acts.5.39'>А коли те від Бога, то того зруйнувати не зможете, щоб випадком не стати і вам богоборцями! І послухались ради його.</verse>
        <verse osisID='Acts.5.40'>І, покликавши знов апостолів, вибили їх, наказали їм не говорити про Ісусове Ймення, та й їх відпустили.</verse>
        <verse osisID='Acts.5.41'>А вони поверталися з синедріону, радіючи, що сподобились прийняти зневагу за Ймення Господа Ісуса.</verse>
        <verse osisID='Acts.5.42'>І щоденно у храмі й домах безупинно навчали, і звіщали Євангелію Ісуса Христа.</verse>
      </chapter>
      <chapter osisID='Acts.6'>
        <verse osisID='Acts.6.1'>Тими ж днями, як учнів намножилось, зачали нарікати на євреїв огречені, що в щоденному служінні їхні вдовиці занедбані.</verse>
        <verse osisID='Acts.6.2'>Тоді ті Дванадцять покликали багатьох учнів та й сказали: Нам не личить покинути Боже Слово, і служити при столах.</verse>
        <verse osisID='Acts.6.3'>Отож, браття, виглядіть ізпоміж себе сімох мужів доброї слави, повних Духа Святого та мудрости, їх поставимо на службу оцю.</verse>
        <verse osisID='Acts.6.4'>А ми перебуватимемо завжди в молитві та в служінні слову.</verse>
        <verse osisID='Acts.6.5'>І всім людям сподобалося оце слово, і обрали Степана, мужа повного віри та Духа Святого, і Пилипа, і Прохора та Никанора, і Тимона та Пармена, і нововірця Миколу з Антіохії,</verse>
        <verse osisID='Acts.6.6'>їх поставили перед апостолів, і, помолившись, вони руки поклали на них.</verse>
        <verse osisID='Acts.6.7'>І росло Слово Боже, і дуже множилося число учнів у Єрусалимі, і дуже багато священиків були слухняні вірі.</verse>
        <verse osisID='Acts.6.8'>А Степан, повний віри та сили, чинив між народом великі знамена та чуда.</verse>
        <verse osisID='Acts.6.9'>Тому дехто повстав із синагоги, що зветься лібертинська, і кірінейська, і олександрійська, та з тих, хто походить із Кілікії та з Азії, і зачали сперечатись із Степаном.</verse>
        <verse osisID='Acts.6.10'>Але встояти вони не могли проти мудрости й Духа, що він Ним говорив.</verse>
        <verse osisID='Acts.6.11'>Тоді вони підмовили людей, що казали, ніби чули, як він богозневажні слова говорив на Мойсея та Бога.</verse>
        <verse osisID='Acts.6.12'>І людей попідбурювали, і старших та книжників, і, напавши, схопили його, і припровадили в синедріон.</verse>
        <verse osisID='Acts.6.13'>Також свідків фальшивих поставили, які говорили: Чоловік оцей богозневажні слова безперестань говорить на це святе місце та проти Закону.</verse>
        <verse osisID='Acts.6.14'>Бо ми чули, як він говорив, що Ісус Назарянин зруйнує це місце та змінить звичаї, які передав нам Мойсей.</verse>
        <verse osisID='Acts.6.15'>Коли всі, хто в синедріоні сидів, на нього споглянули, то бачили лице його, як лице Ангола!</verse>
      </chapter>
      <chapter osisID='Acts.7'>
        <verse osisID='Acts.7.1'>Запитав тоді первосвященик: Чи це так?</verse>
        <verse osisID='Acts.7.2'>Степан же промовив: Послухайте, мужі-браття й отці! Бог слави з'явивсь Авраамові, отцеві нашому, як він у Месопотамії був, перше ніж оселився в Харані,</verse>
        <verse osisID='Acts.7.3'>і промовив до нього: Вийди із своєї землі та від роду свого, та й піди до землі, що тобі покажу.</verse>
        <verse osisID='Acts.7.4'>Тоді він вийшов із землі халдейської, та й оселився в Харані. А звідти, як умер йому батько, Він переселив його в землю оцю, що на ній ви живете тепер.</verse>
        <verse osisID='Acts.7.5'>Та спадщини на ній Він не дав йому навіть на крок, але обіцяв дати її на володіння йому й його родові по нім, хоч дитини не мав він.</verse>
        <verse osisID='Acts.7.6'>І сказав Бог отак, що насіння його буде приходьком у краї чужому, і поневолять його, і будуть гнобити чотириста років.</verse>
        <verse osisID='Acts.7.7'>Але Я сказав Бог буду судити народ, що його поневолить. Опісля ж вони вийдуть, і будуть служити Мені на цім місці.</verse>
        <verse osisID='Acts.7.8'>І дав Він йому заповіта обрізання. І породив так Ісака, і восьмого дня він обрізав його. А Ісак породив Якова, а Яків дванадцятьох патріярхів.</verse>
        <verse osisID='Acts.7.9'>А ті патріярхи позаздрили Йосипові, і продали його до Єгипту. Але Бог був із ним,</verse>
        <verse osisID='Acts.7.10'>і його визволив від усіх його утисків, і дав йому благодать та мудрість перед фараоном, царем єгипетським, а він настановив його за правителя над Єгиптом та всім своїм домом.</verse>
        <verse osisID='Acts.7.11'>А як голод прийшов на всю землю єгипетську та ханаанську, та велика біда, то поживи тоді не знаходили наші батьки.</verse>
        <verse osisID='Acts.7.12'>Коли ж Яків зачув, що в Єгипті є збіжжя, то послав батьків наших уперше.</verse>
        <verse osisID='Acts.7.13'>А як удруге послав, то був пізнаний Йосип братами своїми, і фараонові знаний став Йосипів рід.</verse>
        <verse osisID='Acts.7.14'>Тоді Йосип послав, щоб покликати Якова, батька свого, та всю родину свою сімдесят і п'ять душ.</verse>
        <verse osisID='Acts.7.15'>І подався Яків в Єгипет, та й умер там він сам та наші батьки.</verse>
        <verse osisID='Acts.7.16'>І їх перенесли в Сихем, і поклали до гробу, що Авраам був купив за ціну срібла від синів Еммора Сихемового.</verse>
        <verse osisID='Acts.7.17'>А коли наближавсь час обітниці, що нею Бог клявсь Авраамові, розрісся народ і намножився в Єгипті,</verse>
        <verse osisID='Acts.7.18'>аж поки настав інший цар ув Єгипті, що не знав уже Йосипа.</verse>
        <verse osisID='Acts.7.19'>Він хитро наш люд обманив, і силою змушував наших отців викидати дітей своїх, щоб вони не лишались живі.</verse>
        <verse osisID='Acts.7.20'>Того часу родився Мойсей, і гарний він був перед Богом. Він годований був у домі батька свойого три місяці.</verse>
        <verse osisID='Acts.7.21'>А коли він був викинений, то дочка фараона забрала його, та й за сина собі його викохала.</verse>
        <verse osisID='Acts.7.22'>І Мойсей був навчений всієї премудрости єгипетської, і був міцний у словах та в ділах своїх.</verse>
        <verse osisID='Acts.7.23'>А коли йому сповнилося сорок років, йому спало на серце відвідати братів своїх, синів Ізраїлевих.</verse>
        <verse osisID='Acts.7.24'>Як угледів же він, що одному з них діється кривда, заступився, і відомстив за окривдженого, убивши єгиптянина.</verse>
        <verse osisID='Acts.7.25'>Він же думав, що брати розуміють, що рукою його Бог дає їм визволення, та не зрозуміли вони.</verse>
        <verse osisID='Acts.7.26'>А наступного дня, як сварились вони, він з'явився й хотів погодити їх, кажучи: Люди, ви браття, чого один одного кривдите?</verse>
        <verse osisID='Acts.7.27'>А той, що ближнього кривдив, його відіпхнув та сказав: Хто наставив над нами тебе за старшого й суддю?</verse>
        <verse osisID='Acts.7.28'>Чи хочеш убити й мене, як учора вбив ти єгиптянина?</verse>
        <verse osisID='Acts.7.29'>І втік Мойсей через слово оце, і стався приходьком у землі мадіямській, де зродив двох синів.</verse>
        <verse osisID='Acts.7.30'>А коли сорок років проминуло, то з'явивсь йому Ангол Господній у полум'ї куща огняного в пустині Сінайської гори.</verse>
        <verse osisID='Acts.7.31'>А Мойсей, як побачив, дивувався з видіння. А коли підійшов, щоб розглянути, був голос Господній до нього:</verse>
        <verse osisID='Acts.7.32'>Я Бог отців твоїх, Бог Авраамів, і Бог Ісаків, і Бог Яковів! І затрусився Мойсей, і не відваживсь поглянути...</verse>
        <verse osisID='Acts.7.33'>І промовив до нього Господь: Скинь взуття з своїх ніг, бо те місце, на якому стоїш, то святая земля!</verse>
        <verse osisID='Acts.7.34'>Добре бачив Я утиск народу Свого, що в Єгипті, і стогін його Я почув, і зійшов, щоб їх визволити. Тепер ось іди, Я пошлю до Єгипту тебе.</verse>
        <verse osisID='Acts.7.35'>Цього Мойсея, що його відцурались вони, сказавши: Хто наставив тебе за старшого й суддю, цього Бог через Ангола, якому з'явився в кущі, послав за старшого й визвольника.</verse>
        <verse osisID='Acts.7.36'>Він їх вивів, чуда й знамена вчинивши в землі єгипетській, і на Червоному морі, і сорок років у пустині.</verse>
        <verse osisID='Acts.7.37'>Це той Мойсей, що прорік Ізраїлевим синам: Господь Бог вам підійме Пророка від ваших братів, як мене, Його слухайте!</verse>
        <verse osisID='Acts.7.38'>Це той, що в пустині на зборах був з Анголом, який промовляв йому на Сінайській горі, та з отцями нашими, і що прийняв він живі слова, щоб їх нам передати;</verse>
        <verse osisID='Acts.7.39'>що його не хотіли отці наші слухати, але відіпхнули, і звернулися серцем своїм до Єгипту,</verse>
        <verse osisID='Acts.7.40'>промовивши до Аарона: Зроби нам богів, які йшли б перед нами, бо не знаємо, що сталося з тим Мойсеєм, який вивів нас із краю єгипетського...</verse>
        <verse osisID='Acts.7.41'>І зробили вони тими днями теля, і бовванові жертви приносили та веселилися з діл своїх рук.</verse>
        <verse osisID='Acts.7.42'>Але Бог відвернувся від них, і попустив їх вклонятися силі небесній, як написано в книзі Пророків: Чи заколення й жертви Мені ви приносили сорок років у пустині, о доме Ізраїлів?</verse>
        <verse osisID='Acts.7.43'>Ви ж носили намета Молохового, і зорю вашого бога Ромфана, зображення, що їх ви зробили, щоб вклонятися їм... Через те запроваджу вас аж за Вавилон!</verse>
        <verse osisID='Acts.7.44'>У наших отців на пустині була скинія свідоцтва, як Той ізвелів, Хто Мойсею казав, щоб зробив її за зразком, якого він бачив.</verse>
        <verse osisID='Acts.7.45'>Її наші отці й узяли, і внесли з Ісусом у землю народів, яких вигнав Бог з-перед обличчя наших отців, аж до часу Давида.</verse>
        <verse osisID='Acts.7.46'>Він у Бога знайшов благодать, і просив, щоб оселю знайти для Бога Якова.</verse>
        <verse osisID='Acts.7.47'>І Соломон збудував Йому дім.</verse>
        <verse osisID='Acts.7.48'>Але не в рукотворнім Всевишній живе, як говорить пророк:</verse>
        <verse osisID='Acts.7.49'>Мені небо престол, а земля то підніжок ногам Моїм! Який Мені дім ви збудуєте, говорить Господь, або місце яке для Мого відпочинку?</verse>
        <verse osisID='Acts.7.50'>Хіба не рука Моя все це створила?...</verse>
        <verse osisID='Acts.7.51'>О ви, твердошиї, люди серця й вух необрізаних! Ви завжди противитесь Духові Святому, як ваші батьки, так і ви!</verse>
        <verse osisID='Acts.7.52'>Котрого з пророків батьки ваші не переслідували? Вони ж тих повбивали, хто звіщав прихід Праведного, Якому тепер ви сталися зрадниками та убійниками,</verse>
        <verse osisID='Acts.7.53'>ви, що Закона одержали через зарядження Анголів, та не зберігали його!...</verse>
        <verse osisID='Acts.7.54'>Як зачули ж оце, вони запалилися гнівом у серцях своїх, і скреготали зубами на нього...</verse>
        <verse osisID='Acts.7.55'>А Степан, повний Духа Святого, на небо споглянув, і побачив Божу славу й Ісуса, що по Божій правиці стояв,</verse>
        <verse osisID='Acts.7.56'>і промовив: Ось я бачу відчинене небо, і Сина Людського, що по Божій правиці стоїть!...</verse>
        <verse osisID='Acts.7.57'>Та вони гучним голосом стали кричати та вуха собі затуляти, та й кинулися однодушно на нього!...</verse>
        <verse osisID='Acts.7.58'>І за місто вони його вивели, і зачали побивати камінням його. А свідки плащі свої склали в ногах юнака, який звався Савлом.</verse>
        <verse osisID='Acts.7.59'>І побивали камінням Степана, що молився й казав: Господи Ісусе, прийми духа мого!...</verse>
        <verse osisID='Acts.7.60'>Упавши ж навколішки, скрикнув голосом гучним: Не залічи їм, о Господи, цього гріха! І, промовивши це, він спочив...</verse>
      </chapter>
      <chapter osisID='Acts.8'>
        <verse osisID='Acts.8.1'>А Савл похваляв його вбивство. І утиск великий постав того дня проти єрусалимської Церкви, і всі, крім апостолів, розпорошилися по краях юдейських та самарійських.</verse>
        <verse osisID='Acts.8.2'>І поховали Степана мужі побожні, і плакали ревно за ним.</verse>
        <verse osisID='Acts.8.3'>А Савл нищив Церкву, вдирався в доми, витягав чоловіків і жінок та давав до в'язниці...</verse>
        <verse osisID='Acts.8.4'>Ходили тоді розпорошенці, та Боже Слово благовістили.</verse>
        <verse osisID='Acts.8.5'>Ось Пилип прийшов до самарійського міста, і проповідував їм про Христа.</verse>
        <verse osisID='Acts.8.6'>А люди вважали на те, що Пилип говорив, і згідно слухали й бачили чуда, які він чинив.</verse>
        <verse osisID='Acts.8.7'>Із багатьох бо, що мали їх, духи нечисті виходили з криком великим, і багато розслаблених та кривих уздоровилися.</verse>
        <verse osisID='Acts.8.8'>І радість велика в тім місті була!</verse>
        <verse osisID='Acts.8.9'>Був один чоловік, на ім'я йому Симон, що до того в цім місті займавсь ворожбитством та дурив самарійський народ, видаючи себе за якогось великого.</verse>
        <verse osisID='Acts.8.10'>Його слухали всі, від найменшого аж до найбільшого, кажучи: Він сила Божа, що зветься велика!</verse>
        <verse osisID='Acts.8.11'>Його ж слухалися, бо він їх довший час дивував ворожбитством.</verse>
        <verse osisID='Acts.8.12'>Та коли йняли віри Пилипові, що благовістив про Боже Царство й Ім'я Ісуса Христа, чоловіки й жінки охристилися.</verse>
        <verse osisID='Acts.8.13'>Увірував навіть сам Симон, і, охристившись, тримався Пилипа; а бачивши чуда й знамена великі, він дуже дивувався.</verse>
        <verse osisID='Acts.8.14'>Як зачули ж апостоли, які в Єрусалимі були, що Боже Слово прийняла Самарія, то послали до них Петра та Івана.</verse>
        <verse osisID='Acts.8.15'>А вони, як прийшли, помолились за них, щоб Духа Святого вони прийняли,</verse>
        <verse osisID='Acts.8.16'>бо ще ні на одного з них Він не сходив, а були вони тільки охрищені в Ім'я Господа Ісуса.</verse>
        <verse osisID='Acts.8.17'>Тоді на них руки поклали, і прийняли вони Духа Святого!</verse>
        <verse osisID='Acts.8.18'>Як побачив же Симон, що через накладання апостольських рук Святий Дух подається, то приніс він їм гроші,</verse>
        <verse osisID='Acts.8.19'>і сказав: Дайте й мені таку владу, щоб той, на кого покладу свої руки, одержав би Духа Святого!</verse>
        <verse osisID='Acts.8.20'>Та промовив до нього Петро: Нехай згине з тобою те срібло твоє, бо ти думав набути дар Божий за гроші!</verse>
        <verse osisID='Acts.8.21'>У цім ділі нема тобі частки ні уділу, бо серце твоє перед Богом не слушне.</verse>
        <verse osisID='Acts.8.22'>Тож покайся за це лихе діло своє, і проси Господа, може прощений буде тобі замір серця твого!</verse>
        <verse osisID='Acts.8.23'>Бо я бачу, що ти пробуваєш у жовчі гіркій та в путах неправди.</verse>
        <verse osisID='Acts.8.24'>А Симон озвався й сказав: Помоліться за мене до Господа, щоб мене не спіткало нічого з того, про що ви говорили...</verse>
        <verse osisID='Acts.8.25'>А вони ж, засвідчивши, і Слово Господнє звістивши, повернулись до Єрусалиму, і звіщали Євангелію в багатьох самарійських оселях.</verse>
        <verse osisID='Acts.8.26'>А Ангол Господній промовив Пилипові, кажучи: Устань та на південь іди, на дорогу, що від Єрусалиму до Гази спускається, порожня вона.</verse>
        <verse osisID='Acts.8.27'>І, вставши, пішов він. І ось муж етіопський, скопець, вельможа Кандаки, цариці етіопської, що був над усіма її скарбами, що до Єрусалиму прибув поклонитись,</verse>
        <verse osisID='Acts.8.28'>вертався, і, сидючи на повозі своїм, читав пророка Ісаю.</verse>
        <verse osisID='Acts.8.29'>А Дух до Пилипа промовив: Підійди, та й пристань до цього повозу.</verse>
        <verse osisID='Acts.8.30'>Пилип же підбіг і почув, що той читає пророка Ісаю, та й спитав: Чи розумієш, що ти читаєш?</verse>
        <verse osisID='Acts.8.31'>А той відказав: Як же можу, як ніхто не напутить мене? І впросив він Пилипа піднятись та сісти з ним.</verse>
        <verse osisID='Acts.8.32'>А слово Писання, що його він читав, було це: Як вівцю на заріз Його ведено, і як ягня супроти стрижія безголосе, так Він не відкрив Своїх уст!</verse>
        <verse osisID='Acts.8.33'>У приниженні суд Йому віднятий був, а про рід Його хто розповість? Бо життя Його із землі забирається...</verse>
        <verse osisID='Acts.8.34'>Відізвався ж скопець до Пилипа й сказав: Благаю тебе, це про кого говорить пророк? Чи про себе, чи про іншого кого?</verse>
        <verse osisID='Acts.8.35'>А Пилип відкрив уста свої, і, зачавши від цього Писання, благовістив про Ісуса йому.</verse>
        <verse osisID='Acts.8.36'>І, як шляхом вони їхали, прибули до якоїсь води. І озвався скопець: Ось вода. Що мені заважає христитись?</verse>
        <verse osisID='Acts.8.37'>А Пилип відказав: Якщо віруєш із повного серця свого, то можна. А той відповів і сказав: Я вірую, що Ісус Христос то Син Божий!</verse>
        <verse osisID='Acts.8.38'>І звелів, щоб повіз спинився. І обидва Пилип та скопець увійшли до води, і охристив він його.</verse>
        <verse osisID='Acts.8.39'>А коли вони вийшли з води, Дух Господній Пилипа забрав, і скопець уже більше не бачив його. І він їхав, радіючи, шляхом своїм.</verse>
        <verse osisID='Acts.8.40'>А Пилип опинився в Азоті, і, переходячи, звіщав Євангелію всім містам, аж поки прийшов у Кесарію.</verse>
      </chapter>
      <chapter osisID='Acts.9'>
        <verse osisID='Acts.9.1'>А Савл, іще дишучи грізьбою й убивством на учнів Господніх, приступивши до первосвященика,</verse>
        <verse osisID='Acts.9.2'>попросив від нього листи у Дамаск синагогам, щоб, коли знайде яких чоловіків та жінок, що тієї дороги вони, то зв'язати й привести до Єрусалиму.</verse>
        <verse osisID='Acts.9.3'>А коли він ішов й наближався до Дамаску, то ось нагло осяяло світло із неба його,</verse>
        <verse osisID='Acts.9.4'>а він повалився на землю, і голос почув, що йому говорив: Савле, Савле, чому ти Мене переслідуєш?</verse>
        <verse osisID='Acts.9.5'>А він запитав: Хто Ти, Пане? А Той: Я Ісус, що Його переслідуєш ти. Трудно тобі бити ногою колючку!</verse>
        <verse osisID='Acts.9.6'>А він, затрусившися та налякавшися, каже: Чого, Господи, хочеш, щоб я вчинив? А до нього Господь: Уставай, та до міста подайся, а там тобі скажуть, що маєш робити!</verse>
        <verse osisID='Acts.9.7'>А люди, що йшли з ним, онімілі стояли, бо вони чули голос, та нікого не бачили.</verse>
        <verse osisID='Acts.9.8'>Тоді Савл підвівся з землі, і хоч очі розплющені мав, нікого не бачив... І за руку його повели й привели до Дамаску.</verse>
        <verse osisID='Acts.9.9'>І три дні невидющий він був, і не їв, і не пив.</verse>
        <verse osisID='Acts.9.10'>А в Дамаску був учень один, на ймення Ананій. І Господь у видінні промовив до нього: Ананію! А він відказав: Ось я, Господи!</verse>
        <verse osisID='Acts.9.11'>Господь же до нього: Устань, і піди на вулицю, що Простою зветься, і пошукай в домі Юдовім Савла на ймення, тарсянина, ось бо він молиться,</verse>
        <verse osisID='Acts.9.12'>і мужа в видінні він бачив, на ймення Ананія, що до нього прийшов і руку на нього поклав, щоб став він видющий...</verse>
        <verse osisID='Acts.9.13'>Відповів же Ананій: Чув я, Господи, від багатьох про цього чоловіка, скільки зла він учинив в Єрусалимі святим Твоїм!</verse>
        <verse osisID='Acts.9.14'>І тут має владу від первосвящеників, щоб в'язати усіх, хто кличе Ім'я Твоє.</verse>
        <verse osisID='Acts.9.15'>І промовив до нього Господь: Іди, бо для Мене посудина вибрана він, щоб носити Ім'я Моє перед народами, і царями, і синами Ізраїля.</verse>
        <verse osisID='Acts.9.16'>Бо Я покажу йому, скільки має він витерпіти за Ім'я Моє.</verse>
        <verse osisID='Acts.9.17'>І Ананій пішов, і до дому ввійшов, і руки поклавши на нього, промовив: Савле брате, Господь Ісус, що з'явився тобі на дорозі, якою ти йшов, послав ось мене, щоб став ти видющий, і наповнився Духа Святого!</verse>
        <verse osisID='Acts.9.18'>І хвилі тієї відпала з очей йому ніби луска, і зараз видющий він став... І, вставши, охристився,</verse>
        <verse osisID='Acts.9.19'>і, прийнявши поживу, на силах зміцнів.</verse>
        <verse osisID='Acts.9.20'>І він зараз зачав у синагогах звіщати про Ісуса, що Він Божий Син,</verse>
        <verse osisID='Acts.9.21'>І дивом усі дивувалися, хто чув, і говорили: Хіба це не той, що переслідував в Єрусалимі визнавців оцього Ім'я, та й сюди не на те він прибув, щоб отих пов'язати й привести до первосвящеників?</verse>
        <verse osisID='Acts.9.22'>А Савл іще більше зміцнявся, і непокоїв юдеїв, що в Дамаску жили, удоводнюючи, що Той то Христос.</verse>
        <verse osisID='Acts.9.23'>А як часу минуло доволі, юдеї змовилися його вбити,</verse>
        <verse osisID='Acts.9.24'>та Савлові стала відома їхня змова. А вони день і ніч чатували в воротях, щоб убити його.</verse>
        <verse osisID='Acts.9.25'>Тому учні забрали його вночі, та й із муру спустили в коші.</verse>
        <verse osisID='Acts.9.26'>А коли він до Єрусалиму прибув, то силкувався пристати до учнів, та його всі лякалися, не вірячи, що він учень.</verse>
        <verse osisID='Acts.9.27'>Варнава тоді взяв його та й привів до апостолів, і їм розповів, як дорогою той бачив Господа, і як Він йому промовляв, і як сміливо навчав у Дамаску в Ісусове Ймення.</verse>
        <verse osisID='Acts.9.28'>І він із ними входив і виходив до Єрусалиму, і відважно звіщав в Ім'я Господа.</verse>
        <verse osisID='Acts.9.29'>Він також розмовляв й сперечався з огреченими, а вони намагалися вбити його.</verse>
        <verse osisID='Acts.9.30'>Тому браття, довідавшися, відвели його до Кесарії, і до Тарсу його відіслали.</verse>
        <verse osisID='Acts.9.31'>А Церква по всій Юдеї, і Галілеї, і Самарії мала мир, будуючись і ходячи в страсі Господньому, і сповнялася втіхою Духа Святого.</verse>
        <verse osisID='Acts.9.32'>І сталося, як Петро всіх обходив, то прибув і до святих, що мешкали в Лідді.</verse>
        <verse osisID='Acts.9.33'>Знайшов же він там чоловіка одного, на ймення Еней, що на ліжку лежав вісім років, він розслаблений був.</verse>
        <verse osisID='Acts.9.34'>І промовив до нього Петро: Енею, тебе вздоровляє Ісус Христос. Уставай, і постели собі сам! І той зараз устав...</verse>
        <verse osisID='Acts.9.35'>І його оглядали усі, хто мешкав у Лідді й Сароні, які навернулися до Господа.</verse>
        <verse osisID='Acts.9.36'>А в Йоппії була одна учениця, на ймення Тавіта, що в перекладі Сарною зветься. Вона повна була добрих вчинків та милостині, що чинила.</verse>
        <verse osisID='Acts.9.37'>І трапилося тими днями, що вона занедужала й умерла. Обмили ж її й поклали в горниці.</verse>
        <verse osisID='Acts.9.38'>А що Лідда лежить недалеко Йоппії, то учні, прочувши, що в ній пробуває Петро, послали до нього двох мужів, що благали: Не гайся прибути до нас!</verse>
        <verse osisID='Acts.9.39'>І, вставши Петро, пішов із ними. А коли він прибув, то ввели його в горницю. І обступили його всі вдовиці, плачучи та показуючи йому сукні й плащі, що їх Сарна робила, як із ними була.</verse>
        <verse osisID='Acts.9.40'>Петро ж із кімнати всіх випровадив, і, ставши навколішки, помолився, і, звернувшись до тіла, промовив: Тавіто, вставай! А вона свої очі розплющила, і сіла, уздрівши Петра...</verse>
        <verse osisID='Acts.9.41'>Він же руку подав їй, і підвів її, і закликав святих і вдовиць, та й поставив живою її.</verse>
        <verse osisID='Acts.9.42'>А це стало відоме по цілій Йоппії, і багато-хто в Господа ввірували.</verse>
        <verse osisID='Acts.9.43'>І сталось, що він багато днів пробув у Йоппії, в одного гарбарника Симона.</verse>
      </chapter>
      <chapter osisID='Acts.10'>
        <verse osisID='Acts.10.1'>Проживав же один чоловік у Кесарії, на ймення Корнилій, сотник полку, що звавсь Італійським.</verse>
        <verse osisID='Acts.10.2'>З усім домом своїм він побожний був та богобійний, подавав людям щедру милостиню, і завжди Богові молився.</verse>
        <verse osisID='Acts.10.3'>Явно він у видінні, десь коло години дев'ятої дня, бачив Ангола Божого, що до нього зійшов і промовив йому: Корнилію!</verse>
        <verse osisID='Acts.10.4'>Він поглянув на нього й жахнувся, й сказав: Що, Господи? Той же йому відказав: Молитви твої й твоя милостиня перед Богом згадалися.</verse>
        <verse osisID='Acts.10.5'>Тепер же пошли до Йоппії людей, та й приклич Симона, що зветься Петром.</verse>
        <verse osisID='Acts.10.6'>Він гостює в одного гарбарника Симона, що дім має при морі. Він скаже тобі, що ти маєш робити.</verse>
        <verse osisID='Acts.10.7'>Коли ж Ангол, що йому говорив, відійшов, той закликав двох із своїх слуг домових, і вояка богобійного з тих, що служили при ньому,</verse>
        <verse osisID='Acts.10.8'>і розповів їм усе та й послав їх в Йоппію.</verse>
        <verse osisID='Acts.10.9'>А наступного дня, як у дорозі були вони та наближались до міста, Петро вийшов на горницю, щоб помолитись, о годині десь шостій.</verse>
        <verse osisID='Acts.10.10'>І став він голодний, і їсти схотів. Як йому ж готували, захоплення на нього найшло,</verse>
        <verse osisID='Acts.10.11'>і бачить він небо відкрите, і якуюсь посудину, що сходила, немов простирало велике, яка, за чотири кінці прив'язана, спускалась додолу.</verse>
        <verse osisID='Acts.10.12'>У ній же знаходились чотириногі всілякі, і земне гаддя, і небесні пташки.</verse>
        <verse osisID='Acts.10.13'>І голос почувся до нього: Устань, заколи, Петре, і їж!</verse>
        <verse osisID='Acts.10.14'>А Петро відказав: Жадним способом, Господи, бо ніколи не їв я нічого огидного чи то нечистого!</verse>
        <verse osisID='Acts.10.15'>І знов голос удруге до нього: Що від Бога очищене, не вважай за огидне того!</verse>
        <verse osisID='Acts.10.16'>І це сталося тричі, і посудина знов була взята на небо.</verse>
        <verse osisID='Acts.10.17'>Як Петро ж у собі бентежився, що б то значило те видіння, що бачив, то ось посланці від Корнилія, розпитавши про Симонів дім, спинилися перед ворітьми,</verse>
        <verse osisID='Acts.10.18'>і спиталися, крикнувши: Чи то тут сидить Симон, що зветься Петро?</verse>
        <verse osisID='Acts.10.19'>Як Петро ж над видінням роздумував, Дух промовив до нього: Онде три чоловіки шукають тебе.</verse>
        <verse osisID='Acts.10.20'>Але встань і зійди, і піди з ними без жадного сумніву, бо то Я їх послав!</verse>
        <verse osisID='Acts.10.21'>І зійшовши Петро до тих мужів, промовив: Ось я той, що його ви шукаєте. З якої причини прийшли ви?</verse>
        <verse osisID='Acts.10.22'>А вони відказали: Сотник Корнилій, муж праведний та богобійний, слави доброї в усього люду юдейського, святим Анголом був у видінні наставлений, щоб до дому свого покликати тебе та послухати слів твоїх.</verse>
        <verse osisID='Acts.10.23'>Тоді він покликав й гостинно прийняв їх. А другого дня він устав та й із ними пішов; також дехто з братів із Йоппії пішли з ним.</verse>
        <verse osisID='Acts.10.24'>І назавтра прийшли вони до Кесарії. А Корнилій чекав їх, рідню й близьких друзів покликавши.</verse>
        <verse osisID='Acts.10.25'>А як увіходив Петро, Корнилій зустрінув його, і до ніг йому впав і вклонився.</verse>
        <verse osisID='Acts.10.26'>Та Петро його підвів, промовляючи: Устань, бо й сам я людина!</verse>
        <verse osisID='Acts.10.27'>І, розмовляючи з ним, увійшов, і знайшов багатьох, що зібралися,</verse>
        <verse osisID='Acts.10.28'>і промовив до них: Ви знаєте, що невільно юдеєві приставати й приходити до чужаниці. Та відкрив мені Бог, щоб я жадну людину не мав за огидну чи то за нечисту.</verse>
        <verse osisID='Acts.10.29'>Тому я без вагання прибув, як покликано. Тож питаю я вас: З якої причини ви слали по мене?</verse>
        <verse osisID='Acts.10.30'>А Корнилій сказав: Четвертого дня аж до цієї години я постив, а о дев'ятій годині молився я в домі своїм. І ото, перед мене став муж у блискучій одежі</verse>
        <verse osisID='Acts.10.31'>й сказав: Корнилію, почута молитва твоя, і твої милостині перед Богом згадалися.</verse>
        <verse osisID='Acts.10.32'>Тож пошли до Йоппії, і приклич Симона, що зветься Петром. Він гостює в гарбарника Симона, у господі край моря, він прийде й розповість тобі.</verse>
        <verse osisID='Acts.10.33'>Я зараз по тебе послав, ти добре зробив, що прийшов. Тож тепер перед Богом ми всі стоїмо, щоб почути все те, що Господь наказав був тобі.</verse>
        <verse osisID='Acts.10.34'>А Петро відкрив уста свої та й промовив: Пізнаю я поправді, що не дивиться Бог на обличчя,</verse>
        <verse osisID='Acts.10.35'>але в кожнім народі приємний Йому, хто боїться Його й чинить правду.</verse>
        <verse osisID='Acts.10.36'>Він слово послав для Ізраїлевих синів, благовістячи мир через Ісуса Христа, що Господь Він усім.</verse>
        <verse osisID='Acts.10.37'>Ви знаєте справу, що по всій Юдеї була й зачалась з Галілеї, після хрищення, що Іван проповідував,</verse>
        <verse osisID='Acts.10.38'>Ісуса, що був із Назарету, як помазав Його Святим Духом і силою Бог. І ходив Він, добро чинячи й усіх уздоровлюючи, кого поневолив диявол, бо Бог був із Ним.</verse>
        <verse osisID='Acts.10.39'>І ми свідки всьому, що Він учинив у Юдейському краї та в Єрусалимі, та вбили Його, на дереві повісивши...</verse>
        <verse osisID='Acts.10.40'>Але Бог воскресив Його третього дня, і дав Йому, щоб з'явився,</verse>
        <verse osisID='Acts.10.41'>не всьому народові, але наперед Богом вибраним свідкам, нам, що з Ним їли й пили, як воскрес Він із мертвих.</verse>
        <verse osisID='Acts.10.42'>І Він нам звелів, щоб народові ми проповідували та засвідчили, що то Він є призначений Богом Суддя для живих і для мертвих.</verse>
        <verse osisID='Acts.10.43'>Усі пророки свідкують про Нього, що кожен, хто вірує в Нього, одержить прощення гріхів Його Йменням.</verse>
        <verse osisID='Acts.10.44'>Як Петро говорив ще слова ці, злинув Святий Дух на всіх, хто слухав слова.</verse>
        <verse osisID='Acts.10.45'>А обрізані віруючі, що з Петром прибули, здивувалися дивом, що дар Духа Святого пролився також на поган!</verse>
        <verse osisID='Acts.10.46'>Бо чули вони, що мовами різними ті розмовляли та Бога звеличували... Петро тоді відповів:</verse>
        <verse osisID='Acts.10.47'>Чи хто може заборонити христитись водою оцим, що одержали Духа Святого, як і ми?</verse>
        <verse osisID='Acts.10.48'>І звелів охриститися їм у Ймення Ісуса Христа. Тоді просили його позостатися в них кілька днів.</verse>
      </chapter>
      <chapter osisID='Acts.11'>
        <verse osisID='Acts.11.1'>Почули ж апостоли й браття, що в Юдеї були, що й погани прийняли Слово Боже.</verse>
        <verse osisID='Acts.11.2'>І, як Петро повернувся до Єрусалиму, з ним стали змагатися ті, хто з обрізання,</verse>
        <verse osisID='Acts.11.3'>кажучи: Чого ти ходив до людей необрізаних та споживав із ними?</verse>
        <verse osisID='Acts.11.4'>Петро ж розпочав і їм розповів за порядком, говорячи:</verse>
        <verse osisID='Acts.11.5'>Був я в місті йоппійськім і молився, і бачив в захопленні видіння: якась посудина сходила, немов простирало велике, яка, за чотири кінці прив'язана, спускалася з неба й підійшла аж до мене.</verse>
        <verse osisID='Acts.11.6'>Зазирнувши до неї, я поглянув, і побачив там чотириногих землі, і звірів, і гаддя, і небесних пташок.</verse>
        <verse osisID='Acts.11.7'>І голос почув я, що мені промовляв: Устань, Петре, заколи та й їж!</verse>
        <verse osisID='Acts.11.8'>А я відказав: Жадним способом, Господи, бо ніколи нічого огидного чи то нечистого в уста мої не ввіходило!</verse>
        <verse osisID='Acts.11.9'>І відповів мені голос із неба вдруге: Що від Бога очищене, не вважай за огидне того!</verse>
        <verse osisID='Acts.11.10'>І це сталося тричі, і все знов було взяте на небо.</verse>
        <verse osisID='Acts.11.11'>І ось три чоловіки, посланці з Кесарії до мене, перед домом, де був я, спинилися зараз.</verse>
        <verse osisID='Acts.11.12'>І сказав мені Дух іти з ними без жадного сумніву. Зо мною ж пішли й оці шестеро браття, і ввійшли ми до дому того чоловіка.</verse>
        <verse osisID='Acts.11.13'>І він нам розповів, як у домі своїм бачив Ангола, який став і сказав: Пошли до Йоппії, та приклич того Симона, що зветься Петром,</verse>
        <verse osisID='Acts.11.14'>він слова тобі скаже, якими спасешся і ти, і ввесь дім твій.</verse>
        <verse osisID='Acts.11.15'>А як я промовляв, злинув на них Святий Дух, як спочатку й на нас.</verse>
        <verse osisID='Acts.11.16'>І я згадав слово Господнє, як Він говорив: Іван ось водою христив, ви ж охрищені будете Духом Святим.</verse>
        <verse osisID='Acts.11.17'>Отож, коли Бог дав однаковий дар їм, як і нам, що ввірували в Господа Ісуса Христа, то хто ж я такий, щоб міг заперечити Богові?</verse>
        <verse osisID='Acts.11.18'>І, почувши таке, замовкли вони, і Бога хвалили, говорячи: Отож, і поганам Бог дав покаяння в життя!</verse>
        <verse osisID='Acts.11.19'>А ті, хто розпорошився від переслідування, що знялося було через Степана, перейшли навіть до Фінікії, і Кіпру, і Антіохії, не звістуючи слова нікому, крім юдеїв.</verse>
        <verse osisID='Acts.11.20'>А між ними були мужі деякі з Кіпру та з Кірінеї, що до Антіохії прийшли, і промовляли й до греків, благовістячи про Господа Ісуса.</verse>
        <verse osisID='Acts.11.21'>І Господня рука була з ними; і велике число їх увірувало, і навернулось до Господа!</verse>
        <verse osisID='Acts.11.22'>І вістка про них досягла до вух єрусалимської Церкви, і до Антіохії послали Варнаву.</verse>
        <verse osisID='Acts.11.23'>А він, як прийшов і благодать Божу побачив, звеселився, і всіх став просити, щоб серцем рішучим трималися Господа.</verse>
        <verse osisID='Acts.11.24'>Бо він добрий був муж, повний Духа Святого та віри. І прилучилось багато народу до Господа!</verse>
        <verse osisID='Acts.11.25'>Після того подався Варнава до Тарсу, щоб Савла шукати.</verse>
        <verse osisID='Acts.11.26'>А знайшовши, привів в Антіохію. І збирались у Церкві вони цілий рік, і навчали багато народу, і в Антіохії найперш християнами названо учнів.</verse>
        <verse osisID='Acts.11.27'>Прибули ж тими днями пророки від Єрусалиму до Антіохії.</verse>
        <verse osisID='Acts.11.28'>І встав один з них, на ймення Агав, і Духом прорік, що голод великий у цілому світі настане, як за Клавдія був.</verse>
        <verse osisID='Acts.11.29'>Тоді учні, усякий із своєї спроможности, постановили послати допомогу братам, що в Юдеї жили.</verse>
        <verse osisID='Acts.11.30'>Що й зробили, через руки Варнави та Савла, пославши до старших.</verse>
      </chapter>
      <chapter osisID='Acts.12'>
        <verse osisID='Acts.12.1'>А Цар Ірод тоді підніс руки, щоб декого з Церкви гнобити.</verse>
        <verse osisID='Acts.12.2'>І мечем він стяв Якова, брата Іванового.</verse>
        <verse osisID='Acts.12.3'>А бачивши, що подобалося це юдеям, він задумав схопити й Петра. Були ж дні Опрісноків.</verse>
        <verse osisID='Acts.12.4'>І, схопивши його, посадив до в'язниці, і передав чотирьом чвіркам вояків, щоб його стерегли, бажаючи вивести людям його по Пасці.</verse>
        <verse osisID='Acts.12.5'>Отож, у в'язниці Петра стерегли, а Церква ревно молилася Богові за нього.</verse>
        <verse osisID='Acts.12.6'>А як Ірод хотів його вивести, Петро спав тієї ночі між двома вояками, закутий у два ланцюги, і сторожа пильнувала в'язницю при дверях.</verse>
        <verse osisID='Acts.12.7'>І ось Ангол Господній з'явився, і в в'язниці засяяло світло. І, доторкнувшись до боку Петрового, він збудив його, кажучи: Мерщій вставай! І ланцюги йому з рук поспадали.</verse>
        <verse osisID='Acts.12.8'>А Ангол до нього промовив: Підпережися, і взуй сандалі свої. І він так учинив. І каже йому: Зодягнися в плаща свого, та й за мною йди.</verse>
        <verse osisID='Acts.12.9'>І, вийшовши, він ішов услід за ним, і не знав, чи то правда, що робилось від Ангола, бо думав, що видіння він бачить.</verse>
        <verse osisID='Acts.12.10'>Як сторожу минули вони першу й другу, то прийшли до залізної брами, що до міста веде, і вона відчинилась сама їм. І, вийшовши, пройшли одну вулицю, і відступив Ангол зараз від нього.</verse>
        <verse osisID='Acts.12.11'>Сказав же Петро, опритомнівши: Тепер знаю правдиво, що Господь послав Свого Ангола, і видер мене із рук Іродових та від усього чекання народу юдейського.</verse>
        <verse osisID='Acts.12.12'>А зміркувавши, він прийшов до садиби Марії, матері Івана, званого Марком, де багато зібралося й молилося.</verse>
        <verse osisID='Acts.12.13'>І як Петро в фіртку брами постукав, то вийшла послухати служниця, що звалася Рода,</verse>
        <verse osisID='Acts.12.14'>та голос Петрів розпізнавши, вона з радощів не відчинила воріт, а прибігши, сказала, що Петро при воротях стоїть!...</verse>
        <verse osisID='Acts.12.15'>А вони їй сказали: Чи ти навісна? Та вона запевняла своє, що є так. Вони ж говорили: То Ангол його!</verse>
        <verse osisID='Acts.12.16'>А Петро й далі стукав. Коли ж відчинили, вони його вгледіли та й дивувалися.</verse>
        <verse osisID='Acts.12.17'>Махнувши ж рукою до них, щоб мовчали, він їм розповів, як Господь його вивів із в'язниці. І сказав: Сповістіть про це Якова й браттю. І, вийшовши, він до іншого місця пішов.</verse>
        <verse osisID='Acts.12.18'>Коли ж настав день, поміж вояками зчинилась велика тривога, що то сталось з Петром.</verse>
        <verse osisID='Acts.12.19'>А Ірод, пошукавши його й не знайшовши, віддав варту під суд, і звелів їх стратити. А сам із Юдеї відбув в Кесарію, і там перебував.</verse>
        <verse osisID='Acts.12.20'>А Ірод розгніваний був на тирян та сидонян. І вони однодушно до нього прийшли, і вблагали царського постельника Власта, та й миру просили, бо їхня земля годувалась з царської.</verse>
        <verse osisID='Acts.12.21'>Дня ж призначеного Ірод убрався в одежу царську, і на підвищенні сів та й до них говорив.</verse>
        <verse osisID='Acts.12.22'>А натовп кричав: Голос Божий, а не людський!</verse>
        <verse osisID='Acts.12.23'>І Ангол Господній уразив зненацька його, бо він не віддав слави Богові. І черва його з'їла, і він умер...</verse>
        <verse osisID='Acts.12.24'>Слово ж Боже росло та помножувалось.</verse>
        <verse osisID='Acts.12.25'>А Варнава та Савл, службу виконавши, повернулись із Єрусалиму, узявши з собою Івана, що прозваний Марком.</verse>
      </chapter>
      <chapter osisID='Acts.13'>
        <verse osisID='Acts.13.1'>А в Антіохії, у тамошній Церкві були ці пророки та вчителі: Варнава й Семен, званий Ніґер, і кірінеянин Луцій, і Манаїл, що був вигодуваний із тетрархом Іродом, та ще Савл.</verse>
        <verse osisID='Acts.13.2'>Як служили ж вони Господеві та постили, прорік Святий Дух: Відділіть Варнаву та Савла для Мене на справу, до якої покликав Я їх!</verse>
        <verse osisID='Acts.13.3'>Тоді, попостивши та помолившись, вони руки поклали на них, і відпустили.</verse>
        <verse osisID='Acts.13.4'>Вони ж, послані бувши від Духа Святого, прийшли в Селевкію, а звідти до Кіпру відплинули.</verse>
        <verse osisID='Acts.13.5'>Як були ж в Саламіні, то звіщали вони Слово Боже по синагогах юдейських; до послуг же мали й Івана.</verse>
        <verse osisID='Acts.13.6'>А коли перейшли аж до Пафи ввесь острів, то знайшли ворожбита одного, лжепророка юдеянина, йому на ім'я Варісус.</verse>
        <verse osisID='Acts.13.7'>Він був при проконсулі Сергії Павлі, чоловіку розумнім. Той закликав Варнаву та Савла, і прагнув послухати Божого Слова.</verse>
        <verse osisID='Acts.13.8'>Але їм опирався Еліма ворожбит той, бо ім'я його перекладається так, і намагавсь відвернути від віри проконсула.</verse>
        <verse osisID='Acts.13.9'>Але Савл, що й Павло він, переповнився Духом Святим і на нього споглянув,</verse>
        <verse osisID='Acts.13.10'>і промовив: О сину дияволів, повний всякого підступу та всілякої злости, ти ворогу всякої правди! Чи не перестанеш ти плутати простих Господніх доріг?</verse>
        <verse osisID='Acts.13.11'>І тепер ось на тебе Господня рука, ти станеш сліпий, і сонця бачити не будеш до часу! І миттю обняв того морок та темрява, і став він ходити навпомацки та шукати поводатора...</verse>
        <verse osisID='Acts.13.12'>Тоді той проконсул, як побачив, що сталося, увірував, і дивувався науці Господній!</verse>
        <verse osisID='Acts.13.13'>І, як від Пафа Павло й ті, хто з ним був, відпливли, то вони прибули в Памфілійську Пергію. А Іван, відлучившись від них, повернувся до Єрусалиму.</verse>
        <verse osisID='Acts.13.14'>А вони, пішовши з Пергії, прийшли до Пісідійської Антіохії, і дня суботнього до синагоги ввійшли й посідали.</verse>
        <verse osisID='Acts.13.15'>А по відчитанні Закону й Пророків, старші синагоги послали до них, переказуючи: Мужі-браття, якщо маєте слово потіхи для люду, промовте!</verse>
        <verse osisID='Acts.13.16'>Тоді Павло встав, і давши знака рукою, промовив: Послухайте, мужі ізраїльтяни, та ви, богобійні!</verse>
        <verse osisID='Acts.13.17'>Бог цих Ізраїлевих людей вибрав Собі отців наших, і підвищив народ, як він перебував у єгипетськім краї, і рукою потужною вивів їх із нього,</verse>
        <verse osisID='Acts.13.18'>і літ із сорок Він їх годував у пустині,</verse>
        <verse osisID='Acts.13.19'>а вигубивши сім народів в землі ханаанській, поділив жеребком їхню землю між ними,</verse>
        <verse osisID='Acts.13.20'>майже що по чотириста й п'ятидесяти роках. Після того аж до Самуїла пророка Він їм суддів давав.</verse>
        <verse osisID='Acts.13.21'>А потім забажали царя, і Бог дав їм Саула, сина Кісового, мужа з Веніяминового племени, на чотири десятки років.</verse>
        <verse osisID='Acts.13.22'>А його віддаливши, поставив царем їм Давида, про якого й сказав, засвідчуючи: Знайшов Я Давида, сина Єссеєвого, чоловіка за серцем Своїм, що всю волю Мою він виконувати буде.</verse>
        <verse osisID='Acts.13.23'>За обітницею, із його насіння підняв Бог Ісуса, як спасіння Ізраїлеві,</verse>
        <verse osisID='Acts.13.24'>як Іван перед самим приходом Його усьому народові Ізраїлевому проповідував хрищення на покаяння.</verse>
        <verse osisID='Acts.13.25'>А коли свою путь Іван виконав, то він промовляв: Я не Той, за Кого ви мене вважаєте, але йде он за мною, що Йому розв'язати ремінця від узуття Його я недостойний.</verse>
        <verse osisID='Acts.13.26'>Мужі-браття, сини роду Авраамового, та хто богобоязний із вас! Для вас було послане слово спасіння цього.</verse>
        <verse osisID='Acts.13.27'>Бо мешканці Єрусалиму та їхня старшина Його не пізнали, а пророчі слова які щосуботи читаються вони сповнили присудом,</verse>
        <verse osisID='Acts.13.28'>і хоч жадної провини смертельної в Ісусі вони не знайшли, все ж просили Пилата вбити Його.</verse>
        <verse osisID='Acts.13.29'>Коли ж усе виповнилось, що про Нього написане, то зняли Його з дерева, та й до гробу поклали.</verse>
        <verse osisID='Acts.13.30'>Але Бог воскресив Його з мертвих!</verse>
        <verse osisID='Acts.13.31'>Він з'являвся багато днів тим, що були поприходили з Ним із Галілеї до Єрусалиму, і що тепер вони свідки Його перед людьми.</verse>
        <verse osisID='Acts.13.32'>І ми благовістимо вам ту обітницю, що дана була нашим отцям,</verse>
        <verse osisID='Acts.13.33'>що її нам, їхнім дітям, Бог виконав, воскресивши Ісуса, як написано в другім псалмі: Ти Мій Син, Я сьогодні Тебе породив!</verse>
        <verse osisID='Acts.13.34'>А що Він воскресив Його з мертвих, щоб більш не вернувся в зотління, те так заповів: Я дам вам ті милості, що обіцяні вірно Давиду були!</verse>
        <verse osisID='Acts.13.35'>Тому то й деінде говорить: Не даси Ти Своєму Святому побачити тління!</verse>
        <verse osisID='Acts.13.36'>Бо Давид, що часу свого послужив волі Божій, спочив, і злучився з отцями своїми, і тління побачив.</verse>
        <verse osisID='Acts.13.37'>Але Той, що Бог воскресив Його з мертвих, тління не побачив.</verse>
        <verse osisID='Acts.13.38'>Отже, мужі-браття, хай відомо вам буде, що прощення гріхів через Нього звіщається вам.</verse>
        <verse osisID='Acts.13.39'>І в усім, у чому ви не могли виправдатись Законом Мойсеєвим, через Нього виправдується кожен віруючий.</verse>
        <verse osisID='Acts.13.40'>Отож, стережіться, щоб на вас не прийшло, що в Пророків провіщене:</verse>
        <verse osisID='Acts.13.41'>Дивіться, погордющі, і дивуйтеся та пощезайте, бо Я діло роблю за днів ваших, те діло, що йому не повірите ви, якби хто розповів вам!</verse>
        <verse osisID='Acts.13.42'>А як стали виходити вони, то їх прошено, щоб на другу суботу до них говорили ті самі слова.</verse>
        <verse osisID='Acts.13.43'>А коли розійшлась синагога, то багато з юдеїв та й із нововірців побожних пішли за Павлом та Варнавою, а вони промовляли до них і намовляли їх перебувати в благодаті Божій.</verse>
        <verse osisID='Acts.13.44'>А в наступну суботу зібралося майже все місто послухати Божого Слова.</verse>
        <verse osisID='Acts.13.45'>Як юдеї ж побачили натовп, то наповнились заздрощів, і стали перечити мові Павла та богозневажати.</verse>
        <verse osisID='Acts.13.46'>Тоді Павло та Варнава мужньо промовили: До вас перших потрібно було говорить Слово Боже; та коли ви його відкидаєте, а себе вважаєте за недостойних вічного життя, то ось до поган ми звертаємось.</verse>
        <verse osisID='Acts.13.47'>Бо так заповів нам Господь: Я світлом поставив Тебе для поган, щоб спасінням Ти був аж до краю землі!</verse>
        <verse osisID='Acts.13.48'>А погани, почувши таке, раділи та Слово Господнє хвалили. І всі ті, хто призначений був в життя вічне, увірували.</verse>
        <verse osisID='Acts.13.49'>І ширилось Слово Господнє по цілій країні.</verse>
        <verse osisID='Acts.13.50'>Юдеї ж підбили побожних впливових жінок та значніших у місті, і зняли переслідування на Павла та Варнаву, та й вигнали їх із своєї землі.</verse>
        <verse osisID='Acts.13.51'>Вони ж, обтрусивши із ніг своїх порох на них, подалися в Іконію.</verse>
        <verse osisID='Acts.13.52'>А учні сповнялися радощів і Духа Святого.</verse>
      </chapter>
      <chapter osisID='Acts.14'>
        <verse osisID='Acts.14.1'>І трапилось, що в Іконії вкупі ввійшли вони до синагоги юдейської, і промовили так, що безліч юдеїв й огречених увірували.</verse>
        <verse osisID='Acts.14.2'>Невірні ж юдеї підбурили та роз'ятрили душі поган на братів.</verse>
        <verse osisID='Acts.14.3'>Та проте довгий час пробули вони там, промовляючи мужньо про Господа, що свідоцтво давав слову благодаті Своєї, і робив, щоб знамена та чуда чинились їхніми руками.</verse>
        <verse osisID='Acts.14.4'>А в місті народ поділився, і пристали одні до юдеїв, а інші тримались апостолів.</verse>
        <verse osisID='Acts.14.5'>Коли ж кинулися ті погани й юдеї з своїми старшими, щоб зневажити їх та камінням побити,</verse>
        <verse osisID='Acts.14.6'>то, дізнавшись про це, вони повтікали до міст лікаонських, до Лістри та Дервії, та в околиці їхні,</verse>
        <verse osisID='Acts.14.7'>і Євангелію там звіщали.</verse>
        <verse osisID='Acts.14.8'>А в Лістрі сидів один чоловік, безвладний на ноги, що кривий був з утроби своєї матері, і ніколи ходити не міг.</verse>
        <verse osisID='Acts.14.9'>Він слухав, як Павло говорив, який пильно на нього споглянув, і побачив, що має він віру вздоровленим бути,</verse>
        <verse osisID='Acts.14.10'>то голосом гучним промовив: Устань просто на ноги свої! А той скочив, і ходити почав...</verse>
        <verse osisID='Acts.14.11'>А люди, побачивши, що Павло вчинив, піднесли свій голос, говорячи по-лікаонському: Боги людям вподібнились, та до нас ось зійшли!...</verse>
        <verse osisID='Acts.14.12'>І Варнаву вони звали Зевсом, а Гермесом Павла, бо він провід мав у слові.</verse>
        <verse osisID='Acts.14.13'>А жрець Зевса, що святиня його перед містом була, припровадив бики та вінки до воріт, та й з народом приносити жертву хотів.</verse>
        <verse osisID='Acts.14.14'>Та коли про це почули апостоли Варнава й Павло, то роздерли одежі свої, та й кинулися між народ, кричачи</verse>
        <verse osisID='Acts.14.15'>та говорячи: Що це робите, люди? Таж і ми такі самі смертельні, подібні вам люди, і благовістимо вам, від оцих ось марнот навернутись до Бога Живого, що створив небо й землю, і море, і все, що в них є.</verse>
        <verse osisID='Acts.14.16'>За минулих родів попустив Він усім народам, щоб ходили стежками своїми,</verse>
        <verse osisID='Acts.14.17'>але не зоставив Себе Він без свідчення, добро чинячи: подавав нам із неба дощі та врожайні часи, та наповнював їжею й радощами серця наші.</verse>
        <verse osisID='Acts.14.18'>І, говорячи це, заледве спинили народ не приносити їм жертов.</verse>
        <verse osisID='Acts.14.19'>А з Антіохії та з Іконії посходились юдеї, і, підбуривши натовп, камінням побили Павла, та й за місто геть виволікли, мавши думку, що вмер він...</verse>
        <verse osisID='Acts.14.20'>Коли ж учні його оточили, то він устав, та й вернувся до міста. А наступного дня він відбув із Варнавою в Дервію.</verse>
        <verse osisID='Acts.14.21'>І, як звістили Євангелію тому містові, і учнів багато придбали, вони повернулися в Лістру, та в Іконію, та в Антіохію,</verse>
        <verse osisID='Acts.14.22'>душі учнів зміцняючи, просячи перебувати в вірі, та навчаючи, що через великі утиски треба нам входити у Боже Царство.</verse>
        <verse osisID='Acts.14.23'>І рукопоклали їм пресвітерів по Церквах, і помолилися з постом та й їх передали Господеві, в Якого ввірували.</verse>
        <verse osisID='Acts.14.24'>Як вони ж перейшли Пісідію, прибули в Памфілію;</verse>
        <verse osisID='Acts.14.25'>і, звістивши Господнє Слово в Пергії, вони в Атталію ввійшли,</verse>
        <verse osisID='Acts.14.26'>а звідти поплинули в Антіохію, звідки були благодаті Божій віддані на діло, що його й закінчили.</verse>
        <verse osisID='Acts.14.27'>А прибувши та скликавши Церкву, вони розповіли, як багато вчинив Бог із ними, і що відкрив двері і віри поганам.</verse>
        <verse osisID='Acts.14.28'>І перебували вони немалий час із учнями.</verse>
      </chapter>
      <chapter osisID='Acts.15'>
        <verse osisID='Acts.15.1'>А дехто, що з Юдеї прийшли, навчали братів: Якщо ви не обріжетеся за звичаєм Мойсеєвим, то спастися не можете.</verse>
        <verse osisID='Acts.15.2'>Коли ж суперечка повстала й чимале змагання в Павла та в Варнави з ними, то постановили, щоб Павло та Варнава, та дехто ще інший із них, пішли в справі цій до апостолів й старших у Єрусалим.</verse>
        <verse osisID='Acts.15.3'>Тож вони, відпроваджені Церквою, ішли через Фінікію та Самарію, розповідуючи про поганське навернення, і радість велику чинили всім браттям.</verse>
        <verse osisID='Acts.15.4'>Коли ж в Єрусалим прибули вони, були прийняті Церквою, та апостолами, та старшими, і вони розповіли, як багато вчинив Бог із ними.</verse>
        <verse osisID='Acts.15.5'>Але дехто, що ввірували з фарисейської партії, устали й сказали, що потрібно поганів обрізувати й наказати, щоб Закона Мойсеєвого берегли.</verse>
        <verse osisID='Acts.15.6'>І зібрались апостоли й старші, щоб розглянути справу оцю.</verse>
        <verse osisID='Acts.15.7'>Як велике ж змагання повстало, Петро встав і промовив до них: Мужі-браття, ви знаєте, що з давнішніх днів вибрав Бог поміж нами мене, щоб погани почули слово Євангелії через уста мої, та й увірували.</verse>
        <verse osisID='Acts.15.8'>І засвідчив їм Бог Серцезнавець, давши їм Духа Святого, як і нам,</verse>
        <verse osisID='Acts.15.9'>і між нами та ними різниці Він жадної не вчинив, очистивши вірою їхні серця.</verse>
        <verse osisID='Acts.15.10'>Отож, чого Бога тепер спокушуєте, щоб учням на шию покласти ярмо, якого ані наші отці, ані ми не здолали понести?</verse>
        <verse osisID='Acts.15.11'>Та ми віруємо, що спасемося благодаттю Господа Ісуса так само, як і вони.</verse>
        <verse osisID='Acts.15.12'>І вся громада замовкла, і слухали пильно Варнаву й Павла, що розповідали, які то знамена та чуда вчинив через них Бог між поганами!</verse>
        <verse osisID='Acts.15.13'>Як замовкли ж вони, то Яків озвався й промовив: Мужі-браття, послухайте також мене.</verse>
        <verse osisID='Acts.15.14'>Симон ось розповів, як зглянувся Бог від початку, щоб вибрати люд із поганів для Ймення Свого.</verse>
        <verse osisID='Acts.15.15'>І пророчі слова з цим погоджуються, як написано:</verse>
        <verse osisID='Acts.15.16'>Потому вернуся, і відбудую Давидову скинію занепалу, і відбудую руїни її, і наново поставлю її,</verse>
        <verse osisID='Acts.15.17'>щоб шукали Господа люди зосталі та всі народи, над якими Ім'я Моє кликано, говорить Господь, що чинить це все!</verse>
        <verse osisID='Acts.15.18'>Господеві відвіку відомі всі вчинки Його.</verse>
        <verse osisID='Acts.15.19'>Тому думаю я, щоб не турбувати поган, що до Бога навертаються,</verse>
        <verse osisID='Acts.15.20'>але написати до них, щоб стримувались від занечищення ідольського, та від блуду, і задушенини, і від крови.</verse>
        <verse osisID='Acts.15.21'>Бо своїх проповідників має Мойсей по містах здавендавна, і щосуботи читають його в синагогах.</verse>
        <verse osisID='Acts.15.22'>Тоді постановили апостоли й старші з цілою Церквою вибрати мужів із них, і послати до Антіохії з Павлом та Варнавою Юду, що зветься Варсавва, і Силу, мужів проводирів між братами,</verse>
        <verse osisID='Acts.15.23'>написавши своїми руками оце: Апостоли й старші брати до братів, що з поган в Антіохії, і Сирії, і Кілікії: Вітаємо вас!</verse>
        <verse osisID='Acts.15.24'>Через те, що ми чули, що деякі з вас, яким ми того не доручували, стурбували наукою вас, і захитали вам душі,</verse>
        <verse osisID='Acts.15.25'>то ми постановили однодушно, зібравшися, щоб обраних мужів послати до вас із коханими нашими Варнавою та Павлом,</verse>
        <verse osisID='Acts.15.26'>людьми тими, що душі свої віддали за Ім'я Господа нашого Ісуса Христа.</verse>
        <verse osisID='Acts.15.27'>Тож ми Юду та Силу послали, що вияснять усно те саме.</verse>
        <verse osisID='Acts.15.28'>Бо зволилось Духові Святому і нам, тягару вже ніякого не накладати на вас, окрім цього необхідного:</verse>
        <verse osisID='Acts.15.29'>стримуватися від ідольських жертов та крови, і задушенини, та від блуду. Оберегаючися від того, ви зробите добре. Бувайте здорові!...</verse>
        <verse osisID='Acts.15.30'>Посланці ж прийшли в Антіохію, і, зібравши народ, доручили листа.</verse>
        <verse osisID='Acts.15.31'>А перечитавши, раділи з потішення того.</verse>
        <verse osisID='Acts.15.32'>А Юда та Сила, самі бувши пророками, частим словом підбадьорували та зміцняли братів.</verse>
        <verse osisID='Acts.15.33'>А як перебули вони там якийсь час, то брати їх відпустили з миром до тих, хто їх вислав.</verse>
        <verse osisID='Acts.15.34'>Але Сила схотів лишитися там, а Юда вернувся до Єрусалиму.</verse>
        <verse osisID='Acts.15.35'>А Павло з Варнавою в Антіохії жили, навчаючи та благовістячи разом із іншими багатьома Слово Господнє.</verse>
        <verse osisID='Acts.15.36'>А по декількох днях промовив Павло до Варнави: Ходімо знов, і відвідаймо наших братів у кожному місті, де ми провіщали Слово Господнє, як вони пробувають.</verse>
        <verse osisID='Acts.15.37'>А Варнава хотів був узяти з собою Івана, що званий був Марком.</verse>
        <verse osisID='Acts.15.38'>Та Павло вважав за потрібне не брати з собою того, хто від них відлучився з Памфілії, та з ними на працю не йшов.</verse>
        <verse osisID='Acts.15.39'>І повстала незгода, і розлучились вони між собою. Тож Варнава взяв Марка, і поплинув до Кіпру.</verse>
        <verse osisID='Acts.15.40'>А Павло вибрав Силу й пішов, Божій благодаті братами доручений.</verse>
        <verse osisID='Acts.15.41'>І проходив він Сирію та Кілікію, Церкви зміцнюючи.</verse>
      </chapter>
      <chapter osisID='Acts.16'>
        <verse osisID='Acts.16.1'>І прибув він у Дервію й Лістру. І ото був там один учень, на ім'я Тимофій, син наверненої однієї юдеянки, а батько був геллен.</verse>
        <verse osisID='Acts.16.2'>Добре свідоцтво про нього давали брати, що були в Лістрі та в Іконії.</verse>
        <verse osisID='Acts.16.3'>Павло захотів його взяти з собою, і, взявши, обрізав його через юдеїв, що були в тих місцях, бо всі знали про батька його, що був геллен.</verse>
        <verse osisID='Acts.16.4'>Як міста ж переходили, то їм передавали, щоб вони берегли оті постанови, які видали в Єрусалимі апостоли та старші.</verse>
        <verse osisID='Acts.16.5'>А Церкви зміцнювалися в вірі, і щоденно зростали кількістю.</verse>
        <verse osisID='Acts.16.6'>А що Дух Святий їм не звелів провіщати слово в Азії, то вони перейшли через Фрігію та через країну галатську.</verse>
        <verse osisID='Acts.16.7'>Дійшовши ж до Мізії, хотіли піти до Вітінії, та їм не дозволив Дух Ісусів.</verse>
        <verse osisID='Acts.16.8'>Обминувши ж Мізію, прибули до Троади.</verse>
        <verse osisID='Acts.16.9'>І Павлові з'явилось видіння вночі: якийсь македонянин став перед ним і благав його, кажучи: Прийди в Македонію, і нам поможи!</verse>
        <verse osisID='Acts.16.10'>Як побачив він це видіння, то ми зараз хотіли піти в Македонію, зрозумівши, що Господь нас покликав звіщати їм Євангелію.</verse>
        <verse osisID='Acts.16.11'>Тож відпливши з Троади, прибули ми навпрост у Самотракію, а другого дня до Неаполя,</verse>
        <verse osisID='Acts.16.12'>звідтіля ж у Филипи, що є перше місто-осада в тій частині Македонії. І пробули ми в цім місті днів кілька.</verse>
        <verse osisID='Acts.16.13'>Дня ж суботнього вийшли ми з міста над річку, де, за звичаєм, було місце молитви, і, посідавши, розмовляли з жінками, що посходились.</verse>
        <verse osisID='Acts.16.14'>Прислухалася й жінка одна, що звалася Лідія, купчиха кармазином з міста Тіятір, що Бога вона шанувала. Господь же їй серце відкрив, щоб уважати на те, що Павло говорив.</verse>
        <verse osisID='Acts.16.15'>А коли охристилась вона й її дім, то благала нас, кажучи: Якщо ви признали, що вірна я Господеві, то прийдіть до господи моєї й живіть. І змусила нас.</verse>
        <verse osisID='Acts.16.16'>І сталось, як ми йшли на молитву, то нас перестріла служниця одна, що мала віщунського духа, яка ворожбитством давала великий прибуток панам своїм.</verse>
        <verse osisID='Acts.16.17'>Вона йшла слідкома за Павлом та за нами, і кричала, говорячи: Оці люди це раби Всевишнього Бога, що вам провіщають дорогу спасіння!</verse>
        <verse osisID='Acts.16.18'>І багато днів вона це робила. І обуривсь Павло, і, обернувшись, промовив до духа: У Ім'я Ісуса Христа велю я тобі вийди з неї! І того часу той вийшов.</verse>
        <verse osisID='Acts.16.19'>А пани її, бачивши, що пропала надія на їхній прибуток, схопили Павла й Силу, і потягли їх на ринок до старших.</verse>
        <verse osisID='Acts.16.20'>Коли ж їх привели до начальників, то сказали: Ці люди, юдеї, наше місто бунтують,</verse>
        <verse osisID='Acts.16.21'>і навчають звичаїв, яких нам, римлянам, не годиться приймати, ані виконувати.</verse>
        <verse osisID='Acts.16.22'>І натовп піднявся на них. А начальники здерли одежу із них, та звеліли їх різками сікти.</verse>
        <verse osisID='Acts.16.23'>І, завдавши багато їм ран, посадили в в'язницю, наказавши в'язничному дозорцеві, щоб їх пильно стеріг.</verse>
        <verse osisID='Acts.16.24'>Одержавши такого наказа, той їх повкидав до внутрішньої в'язниці, а їхні ноги забив у колоди.</verse>
        <verse osisID='Acts.16.25'>А північної пори Павло й Сила молилися, і Богові співали, а ув'язнені слухали їх.</verse>
        <verse osisID='Acts.16.26'>І ось нагло повстало велике трясіння землі, аж основи в'язничні були захиталися! І повідчинялися зараз усі двері, а кайдани з усіх поспадали...</verse>
        <verse osisID='Acts.16.27'>Як прокинувся ж сторож в'язничний, і побачив відчинені двері в'язниці, то витяг меча та й хотів себе вбити, мавши думку, що повтікали ув'язнені.</verse>
        <verse osisID='Acts.16.28'>А Павло скрикнув голосом гучним, говорячи: Не чини собі жодного зла, бо всі ми ось тут!</verse>
        <verse osisID='Acts.16.29'>Зажадавши ж той світла, ускочив, і тремтячий припав до Павла та до Сили.</verse>
        <verse osisID='Acts.16.30'>І вивів їх звідти й спитав: Добродії! Що треба робити мені, щоб спастися?</verse>
        <verse osisID='Acts.16.31'>А вони відказали: Віруй в Господа Ісуса, і будеш спасений ти сам та твій дім.</verse>
        <verse osisID='Acts.16.32'>І Слово Господнє звіщали йому та й усім, хто був у домі його.</verse>
        <verse osisID='Acts.16.33'>І сторож забрав їх того ж часу вночі, їхні рани обмив, і охристився негайно він сам та його всі домашні.</verse>
        <verse osisID='Acts.16.34'>І він їх запровадив до дому свого, і поживу поставив, і радів із усім домом своїм, що ввірував у Бога.</verse>
        <verse osisID='Acts.16.35'>А коли настав день, то прислали начальники слуг поліційних, наказуючи: Відпусти тих людей!</verse>
        <verse osisID='Acts.16.36'>І сказав той в'язничний дозорець слова ці Павлові: що прислали начальники, щоб вас відпустити. Отож, вийдіть тепер та й з миром ідіть!</verse>
        <verse osisID='Acts.16.37'>А Павло відказав їм: Нас, римлян, незасуджених, різками сікли прилюдно, і до в'язниці всадили, а тепер нас таємно виводять? Але ні! Хай вони самі прийдуть, та й виведуть нас!</verse>
        <verse osisID='Acts.16.38'>Ці ж слова поліційні слуги донесли начальникам. А ті налякались, почувши, що римляни вони.</verse>
        <verse osisID='Acts.16.39'>І прийшли, та їх перепросили, а вивівши, благали, щоб із міста пішли.</verse>
        <verse osisID='Acts.16.40'>І, вийшовши з в'язниці, прибули вони до Лідії, а з братами побачившись, потішили їх та й пішли.</verse>
      </chapter>
      <chapter osisID='Acts.17'>
        <verse osisID='Acts.17.1'>Як вони перейшли Амфіполь й Аполлонію, то прийшли до Солуня, де була синагога юдейська.</verse>
        <verse osisID='Acts.17.2'>І Павло, за звичаєм своїм, до них увійшов, і з ними змагавсь три суботі з Писання,</verse>
        <verse osisID='Acts.17.3'>виказуючи та доводячи, що мусів Христос постраждати й воскреснути з мертвих, і що Христос Той Ісус, про Якого я вам проповідую.</verse>
        <verse osisID='Acts.17.4'>І ввірували дехто з них і до Павла та до Сили пристали, безліч побожних із гелленів та немало з шляхетних жінок.</verse>
        <verse osisID='Acts.17.5'>А невірні юдеї були запалилися заздрістю, і якихсь негідних людей назбирали на вулицях, учинили збіговисько та й бунтували те місто, а набігши на хату Ясонову, шукали апостолів, щоб до натовпу вивести їх.</verse>
        <verse osisID='Acts.17.6'>А як їх не знайшли, потягли до начальників міста Ясона та декого з братті, кричачи: Ті, що світ сколотили, і сюди ось вони поприходили!</verse>
        <verse osisID='Acts.17.7'>А Ясон їх до себе прийняв. Вони всі проти наказів кесаря чинять, говорячи, ніби інший є цар Ісус...</verse>
        <verse osisID='Acts.17.8'>І вони зворохобили народ та начальників міста, що слухали це.</verse>
        <verse osisID='Acts.17.9'>Але, узявши поруку з Ясона та з інших, вони їх відпустили.</verse>
        <verse osisID='Acts.17.10'>А брати відіслали негайно вночі Павла й Силу до Верії. І, прибувши вони, пішли в синагогу юдейську.</verse>
        <verse osisID='Acts.17.11'>Ці були шляхетніші за солунян, і слова прийняли з повним запалом, і Писання досліджували день-у-день, чи так воно є.</verse>
        <verse osisID='Acts.17.12'>Тож багато із них тоді ввірували, і з почесних гелленських жінок та немало із мужів.</verse>
        <verse osisID='Acts.17.13'>Як солунські ж юдеї довідалися, що Павло проповідує Боже Слово й у Верії, прибули вони, і там баламутили та бунтували народ.</verse>
        <verse osisID='Acts.17.14'>Тоді браття негайно Павла відпустили, щоб до моря йшов; а Сила та Тимофій позосталися там.</verse>
        <verse osisID='Acts.17.15'>А ті, що Павла відпроваджували, провели його аж до Атен, а прийнявши наказа про Силу та Тимофія, щоб до нього вернулися якнайшвидше, відбули.</verse>
        <verse osisID='Acts.17.16'>Як Павло ж їх чекав ув Атенах, у ньому кипів його дух, як бачив це місто, повне ідолів.</verse>
        <verse osisID='Acts.17.17'>Тож він розмовляв у синагозі з юдеями та з богобійними, і на ринку щоденно зо стрічними.</verse>
        <verse osisID='Acts.17.18'>А дехто з філософів епікуреїв та стоїків сперечалися з ним. Одні говорили: Що то хоче сказати оцей пустомов? А інші: Здається, він проповідник чужих богів, бо він їм звіщав Євангелію про Ісуса й воскресення.</verse>
        <verse osisID='Acts.17.19'>І, взявши його, повели в ареопаг та й казали: Чи можемо знати, що то є ця наука нова, яку проповідуєш ти?</verse>
        <verse osisID='Acts.17.20'>Бо чудне щось вкладаєш до наших вух. Отже хочемо знати, що то значити має?</verse>
        <verse osisID='Acts.17.21'>А всі атеняни та захожі чужинці нічим іншим радніш не займалися, як аби щось нове говорити чи слухати.</verse>
        <verse osisID='Acts.17.22'>Тоді Павло став посередині ареопагу й промовив: Мужі атенські! Із усього я бачу, що ви дуже побожні.</verse>
        <verse osisID='Acts.17.23'>Бо, проходячи та оглядаючи святощі ваші, я знайшов також жертівника, що на ньому написано: Незнаному Богові. Ось Того, Кого навмання ви шануєте, Того я проповідую вам.</verse>
        <verse osisID='Acts.17.24'>Бог, що створив світ і все, що в ньому, бувши Господом неба й землі, проживає не в храмах, рукою збудованих,</verse>
        <verse osisID='Acts.17.25'>і Він не вимагає служіння рук людських, ніби в чомусь Він мав би потребу, бо Сам дає всім і життя, і дихання, і все.</verse>
        <verse osisID='Acts.17.26'>І ввесь людський рід Він з одного створив, щоб замешкати всю поверхню землі, і призначив окреслені доби й границі замешкання їх,</verse>
        <verse osisID='Acts.17.27'>щоб Бога шукали вони, чи Його не відчують і не знайдуть, хоч Він недалеко від кожного з нас.</verse>
        <verse osisID='Acts.17.28'>Бо ми в Нім живемо, і рухаємось, і існуємо, як і деякі з ваших поетів казали: Навіть рід ми Його!</verse>
        <verse osisID='Acts.17.29'>Отож, бувши Божим тим родом, не повинні ми думати, що Божество подібне до золота, або срібла, чи до каменю, твору мистецтва чи людської вигадки.</verse>
        <verse osisID='Acts.17.30'>Не зважаючи ж Бог на часи невідомости, ось тепер усім людям наказує, щоб скрізь каялися,</verse>
        <verse osisID='Acts.17.31'>бо Він визначив день, коли хоче судити поправді ввесь світ через Мужа, що Його наперед Він поставив, і Він подав доказа всім, із мертвих Його воскресивши.</verse>
        <verse osisID='Acts.17.32'>Як почули ж вони про воскресення мертвих, то одні насміхатися стали, а інші казали: Про це будемо слухати тебе іншим разом...</verse>
        <verse osisID='Acts.17.33'>Так вийшов Павло з-поміж них.</verse>
        <verse osisID='Acts.17.34'>А деякі мужі пристали до нього й увірували, серед них і Діонисій Ареопагіт, і жінка, Дамара ім'ям, та інші із ними.</verse>
      </chapter>
      <chapter osisID='Acts.18'>
        <verse osisID='Acts.18.1'>Після цього він вийшов з Атен і прибув до Коринту.</verse>
        <verse osisID='Acts.18.2'>І знайшов він одного юдея, на ймення Акилу, родом із Понту, що недавно прибув із Італії, та Прискиллу, його дружину, бо Клавдій звелів усім юдеям, щоб покинули Рим. І до них він прийшов,</verse>
        <verse osisID='Acts.18.3'>а що був він того ж ремесла, то в них позостався та працював; ремесло ж їхнє було виробляти намети.</verse>
        <verse osisID='Acts.18.4'>І він щосуботи розмову точив у синагозі, переконуючи юдеїв та гелленів.</verse>
        <verse osisID='Acts.18.5'>А коли прибули Сила та Тимофій з Македонії, Павло слову віддався, і він свідчив юдеям, що Ісус то Христос.</verse>
        <verse osisID='Acts.18.6'>Як вони ж спротивлялися та богозневажали, то він обтрусив одежу свою та промовив до них: Ваша кров на голову вашу! Я чистий. Відтепер я піду до поган.</verse>
        <verse osisID='Acts.18.7'>І, вийшовши звідти, він прибув до господи одного, на ім'я Тита Юста, що був богобійний, його ж дім межував із синагогою.</verse>
        <verse osisID='Acts.18.8'>А Крисп, старший синагоги, увірував в Господа з усім домом своїм; і багато з коринтян, почувши, увірували й охристились.</verse>
        <verse osisID='Acts.18.9'>Сказав же Павлові Господь у видінні вночі: Не бійся, але говори й не мовчи,</verse>
        <verse osisID='Acts.18.10'>бо з тобою ось Я, і на тебе ніхто не накинеться, щоб тобі заподіяти зло, бо Я маю в цім місті багато людей.</verse>
        <verse osisID='Acts.18.11'>І позостався він рік і шість місяців, навчаючи в них Слова Божого.</verse>
        <verse osisID='Acts.18.12'>А коли Галліон був в Ахаї проконсулом, то проти Павла однодушно повстали юдеї, і на суд привели його,</verse>
        <verse osisID='Acts.18.13'>кажучи: Цей людей намовляє, щоб Богові честь віддавали незгідно з Законом!</verse>
        <verse osisID='Acts.18.14'>Як Павло ж хотів уста відкрити, сказав Галліон до юдеїв: О юдеї, якби сталася кривда яка, або злий учинок, то я б справедливо вас вислухав.</verse>
        <verse osisID='Acts.18.15'>Та коли спір іде про слово та ймення й Закон ваш, то самі доглядайте, я суддею цього бути не хочу.</verse>
        <verse osisID='Acts.18.16'>І прогнав їх від суду.</verse>
        <verse osisID='Acts.18.17'>Тоді всі схопили Состена, начальника над синагогою, та й перед судом його били. Галліон же на те зовсім не зважав.</verse>
        <verse osisID='Acts.18.18'>А Павло, перебувши доволі ще днів, попрощався з братами, і поплинув у Сирію, і з ним Прискилла й Акила; він у Кенхреях обстриг собі голову, бо обітницю дав був.</verse>
        <verse osisID='Acts.18.19'>І прибув він в Ефес, і там їх позоставив, а сам у синагогу ввійшов і розмовляв із юдеями.</verse>
        <verse osisID='Acts.18.20'>Як просили ж його довший час позостатися в них, то він не згодився,</verse>
        <verse osisID='Acts.18.21'>але попрощався й сказав: Знов вернуся до вас, коли буде на те воля Божа! І відплив із Ефесу.</verse>
        <verse osisID='Acts.18.22'>І, побувши в Кесарії, він піднявся, і, привіт славши Церкві, відбув в Антіохію.</verse>
        <verse osisID='Acts.18.23'>І, пробувши там деякий час, він вибрався в подорож знову, за порядком проходячи через країну галатську та Фріґію, та всіх учнів зміцняючи.</verse>
        <verse osisID='Acts.18.24'>Один же юдей, на ім'я Аполлос, родом з Олександрії, красномовець та сильний в Писанні, прибув до Ефесу.</verse>
        <verse osisID='Acts.18.25'>Він був навчений дороги Господньої, і, палаючи духом, промовляв і про Господа пильно навчав, знаючи тільки Іванове хрищення.</verse>
        <verse osisID='Acts.18.26'>І він сміливо став промовляти в синагозі. Як Акила й Прискилла почули його, то його прийняли, і докладніш розповіли йому про дорогу Господню.</verse>
        <verse osisID='Acts.18.27'>А коли він схотів перейти до Ахаї, брати написали до учнів, нагадуючи, щоб його прийняли. А прибувши, помагав він багато тим, хто ввірував благодаттю,</verse>
        <verse osisID='Acts.18.28'>бо він переконував пильно юдеїв, Писанням прилюдно доводячи, що Ісус то Христос.</verse>
      </chapter>
      <chapter osisID='Acts.19'>
        <verse osisID='Acts.19.1'>І сталося, що коли Аполлос перебував у Коринті, то Павло, перейшовши горішні країни, прибув до Ефесу, і деяких учнів знайшов,</verse>
        <verse osisID='Acts.19.2'>та й спитав їх: Чи ви Духа Святого одержали, як увірували? А вони відказали йому: Та ми навіть не чули, чи є Дух Святий!</verse>
        <verse osisID='Acts.19.3'>І він запитав: Тож у що ви христились? Вони ж відказали: В Іванове хрищення.</verse>
        <verse osisID='Acts.19.4'>І промовив Павло: Таж Іван христив хрищенням на покаяння, говорячи людям, щоб вірили в Того, Хто прийде по ньому, цебто в Ісуса.</verse>
        <verse osisID='Acts.19.5'>Як почули ж оце, то христились вони в Ім'я Господа Ісуса.</verse>
        <verse osisID='Acts.19.6'>А коли Павло руки на них поклав, то зійшов на них Дух Святий, і різними мовами стали вони промовляти та пророкувати!</verse>
        <verse osisID='Acts.19.7'>А всіх їх було чоловіка з дванадцять.</verse>
        <verse osisID='Acts.19.8'>А до синагоги ввійшовши, промовляв він відважно, три місяці про Боже Царство навчаючи та переконуючи.</verse>
        <verse osisID='Acts.19.9'>А коли опиралися дехто й не вірували, і дорогу Господню лихословили перед народом, то він їх покинув і виділив учнів, і щодня проповідував у школі одного Тирана.</verse>
        <verse osisID='Acts.19.10'>Це ж два роки продовжувалось, так що всі, хто замешкував в Азії, юдеї та геллени, слухали слово про Господа.</verse>
        <verse osisID='Acts.19.11'>І Бог чуда чинив надзвичайні руками Павловими,</verse>
        <verse osisID='Acts.19.12'>так що навіть хустки й пояси з його тіла приносили хворим, і хвороби їх кидали, і духи лукаві виходили з них.</verse>
        <verse osisID='Acts.19.13'>Дехто ж із мандрівних ворожбитів юдейських зачали закликати Ім'я Господа Ісуса над тими, хто мав злих духів, проказуючи: Заклинаємо вас Ісусом, Якого Павло проповідує!</verse>
        <verse osisID='Acts.19.14'>Це ж робили якісь сім синів юдейського первосвященика Скеви.</verse>
        <verse osisID='Acts.19.15'>Відповів же злий дух і сказав їм: Я знаю Ісуса, і знаю Павла, а ви хто такі?</verse>
        <verse osisID='Acts.19.16'>І скочив на них чоловік, що в ньому злий дух був, і, перемігши обох, подужав їх так, що втекли вони з дому нагі та поранені.</verse>
        <verse osisID='Acts.19.17'>І це стало відоме юдеям та гелленам, усім, що в Ефесі замешкують, і острах напав на всіх їх, і славилося Ім'я Господа Ісуса.</verse>
        <verse osisID='Acts.19.18'>І багато-хто з тих, що ввірували, приходили, визнаваючи та відкриваючи вчинки свої.</verse>
        <verse osisID='Acts.19.19'>І багато-хто з тих, що займалися чарами, позносили книги свої та й перед усіма попалили. І злічили ціну їх, і вийшло на срібло п'ятдесят тисяч драхм.</verse>
        <verse osisID='Acts.19.20'>Так могуче росло та зміцнялося Божеє Слово!</verse>
        <verse osisID='Acts.19.21'>А як сповнилось це, Павло в Дусі задумав перейти Македонію та Ахаю, та й удатись у Єрусалим, говорячи: Як побуду я там, то треба мені й Рим побачити.</verse>
        <verse osisID='Acts.19.22'>Тож він послав у Македонію двох із тих, що служили йому, Тимофія й Ераста, а сам позостався якийсь час ув Азії.</verse>
        <verse osisID='Acts.19.23'>І розрух чималий був стався там часу того за Господню дорогу.</verse>
        <verse osisID='Acts.19.24'>Бо один золотар, Дмитро на ім'я, що робив срібляні Артемідині храмки, та ремісникам заробіток чималий давав,</verse>
        <verse osisID='Acts.19.25'>згромадив він їх і ще інших подібних робітників, та й промовив: Ви знаєте, мужі, що з цього ремесла заробіток ми маємо.</verse>
        <verse osisID='Acts.19.26'>І ви бачите й чуєте, що не тільки в Ефесі, але мало не в усій Азії цей Павло збаламутив і відвернув багатенно народу, говорячи, ніби то не боги, що руками пороблені.</verse>
        <verse osisID='Acts.19.27'>І не тільки оце нам загрожує, що прийде зайняття в упадок, а й храм богині великої Артеміди в ніщо зарахується, і буде зруйнована й велич тієї, що шанує її ціла Азія та цілий світ.</verse>
        <verse osisID='Acts.19.28'>Почувши ж оце, вони переповнились гнівом, та й стали кричати, говорячи: Артеміда ефеська велика!</verse>
        <verse osisID='Acts.19.29'>І місто наповнилось заколотом. І кинулися однодушно до видовища, схопивши Павлових супутників Гая та Аристарха, македонян.</verse>
        <verse osisID='Acts.19.30'>Як Павло ж хотів у народ увійти, то учні його не пустили.</verse>
        <verse osisID='Acts.19.31'>Також дехто з азійських начальників, що були йому приятелі, послали до нього й просили, щоб він не вдававсь на видовище.</verse>
        <verse osisID='Acts.19.32'>І кожен що інше кричав, бо збори бурхливі були, і багатенно з них навіть не знали, чого ради зібралися.</verse>
        <verse osisID='Acts.19.33'>А з народу взяли Олександра, бо юдеї його висували. І Олександер дав знака рукою, і хотів виправдатися перед народом.</verse>
        <verse osisID='Acts.19.34'>А коли розпізнали, що юдеянин він, то злилися всі в один голос, і годин зо дві гукали: Артеміда ефеська велика!</verse>
        <verse osisID='Acts.19.35'>А як писар міський заспокоїв народ, то промовив: Мужі ефеські, яка ж то людина не знає, що місто Ефес то храмовий доглядач Артеміди великої й її образу, упалого з неба?</verse>
        <verse osisID='Acts.19.36'>Коли ж цьому перечити не можна, то потрібно вам бути спокійними, і не робити необачно нічого.</verse>
        <verse osisID='Acts.19.37'>А ви ж привели цих людей, що ані святокрадці, ані вашої богині не зневажили.</verse>
        <verse osisID='Acts.19.38'>Отож, як Дмитро та його ремісники мають справу на кого, то суди є на ринку й проконсули, один одного хай позивають.</verse>
        <verse osisID='Acts.19.39'>А коли чогось іншого допоминаєтеся, то те вирішиться на законнім зібранні.</verse>
        <verse osisID='Acts.19.40'>Бо ось є небезпека, що нас за сьогоднішній розрух оскаржити можуть, і немає жадної причини, якою могли б виправдати це зборище.</verse>
        <verse osisID='Acts.19.41'>(19-40) І, промовивши це, розпустив він громаду.</verse>
      </chapter>
      <chapter osisID='Acts.20'>
        <verse osisID='Acts.20.1'>А як заколот стих, то Павло скликав учнів, і, потішивши та попрощавшись із ними, вибрався йти в Македонію.</verse>
        <verse osisID='Acts.20.2'>Перейшовши ж ті сторони та підбадьоривши їх довгим словом, прибув до Геллади,</verse>
        <verse osisID='Acts.20.3'>і прожив там три місяці. А як він захотів був відплинути в Сирію, то змову на нього вчинили юдеї, тому він узяв думку вертатись через Македонію.</verse>
        <verse osisID='Acts.20.4'>Разом із ним пішов Сопатер Піррів із Верії, Аристарх та Секунд із Солуня, і Гай дерв'янин, і Тимофій, а з азійців Тихик та Трохим.</verse>
        <verse osisID='Acts.20.5'>Вони відбули наперед, і нас дожидали в Троаді.</verse>
        <verse osisID='Acts.20.6'>А ми відпливли із Филипів по святах Опрісноків, і прибули днів за п'ять у Троаду до них, де сім день прожили.</verse>
        <verse osisID='Acts.20.7'>А дня першого в тижні, як учні зібралися на ламання хліба, Павло мав промову до них, бо вранці збирався відбути, і затягнув своє слово до півночі.</verse>
        <verse osisID='Acts.20.8'>А в горниці, де зібралися ми, було багато світел.</verse>
        <verse osisID='Acts.20.9'>Юнак же один, Євтих на ім'я, сидів на вікні. Його обгорнув міцний сон, бо задовго Павло промовляв, і він сонний хитнувся, і додолу упав із третього поверху, і підняли його мертвого...</verse>
        <verse osisID='Acts.20.10'>Зійшов же Павло та до нього припав, і, обнявши його, проказав: Заспокойтесь, бо душа його в ньому!</verse>
        <verse osisID='Acts.20.11'>А вернувшись, він хліб переломив і спожив, і бесіду довго точив, аж до досвітку, потім відбув.</verse>
        <verse osisID='Acts.20.12'>А хлопця живим привели, і зраділи немало.</verse>
        <verse osisID='Acts.20.13'>А ми наперед пішли до корабля, та в Асс попливли, щоб звідти забрати Павла, бо він так ізвелів, сам бажаючи пішки піти.</verse>
        <verse osisID='Acts.20.14'>А коли він із нами зійшовся в Ассі, ми взяли його та прибули в Мітілену.</verse>
        <verse osisID='Acts.20.15'>І, відплинувши звідти, ми назавтра пристали навпроти Хіосу, а другого дня припливли до Самосу, наступного ж ми прибули до Мілету.</verse>
        <verse osisID='Acts.20.16'>Бо Павло захотів поминути Ефес, щоб йому не баритися в Азії, бо він квапився, коли буде можливе, бути в Єрусалимі на день П'ятдесятниці.</verse>
        <verse osisID='Acts.20.17'>А з Мілету послав до Ефесу, і прикликав пресвітерів Церкви.</verse>
        <verse osisID='Acts.20.18'>І, як до нього вони прибули, він промовив до них: Ви знаєте, як із першого дня, відколи прибув в Азію, я з вами ввесь час перебував,</verse>
        <verse osisID='Acts.20.19'>і служив Господеві з усією покорою, і з рясними слізьми та напастями, що спіткали мене від юдейської змови,</verse>
        <verse osisID='Acts.20.20'>як нічого корисного я не минув, щоб його вам звістити й навчити вас прилюдно і в домах.</verse>
        <verse osisID='Acts.20.21'>І я свідчив юдеям та гелленам, щоб вони перед Богом покаялись, та ввірували в Господа нашого Ісуса Христа.</verse>
        <verse osisID='Acts.20.22'>І ось тепер, побуджений Духом, подаюсь я в Єрусалим, не відаючи, що там трапитись має мені,</verse>
        <verse osisID='Acts.20.23'>тільки Дух Святий в кожному місті засвідчує, кажучи, що кайдани та муки чекають мене...</verse>
        <verse osisID='Acts.20.24'>Але я ні про що не турбуюсь, і свого життя не вважаю для себе цінним, аби но скінчити дорогу свою та служіння, яке я одержав від Господа Ісуса, щоб засвідчити Євангелію благодаті Божої.</verse>
        <verse osisID='Acts.20.25'>І ось я знаю тепер, що обличчя мого більш не будете бачити всі ви, між якими ходив я, проповідуючи Царство Боже...</verse>
        <verse osisID='Acts.20.26'>Тому дня сьогоднішнього вам свідкую, що я чистий від крови всіх,</verse>
        <verse osisID='Acts.20.27'>бо я не вхилявсь об'являти вам усю волю Божу!</verse>
        <verse osisID='Acts.20.28'>Пильнуйте себе та всієї отари, в якій Святий Дух вас поставив єпископами, щоб пасти Церкву Божу, яку власною кров'ю набув Він.</verse>
        <verse osisID='Acts.20.29'>Бо я знаю, що як я відійду, то ввійдуть між вас вовки люті, що отари щадити не будуть...</verse>
        <verse osisID='Acts.20.30'>Із вас самих навіть мужі постануть, що будуть казати перекручене, аби тільки учнів тягнути за собою...</verse>
        <verse osisID='Acts.20.31'>Тому то пильнуйте, пам'ятаючи, що я кожного з вас день і ніч безперестань навчав зо слізьми ось три роки.</verse>
        <verse osisID='Acts.20.32'>А тепер доручаю вас Богові та слову благодаті Його, Який має силу будувати та дати спадщину, серед усіх освячених.</verse>
        <verse osisID='Acts.20.33'>Ні срібла, ані золота, ні одежі чиєїсь я не побажав...</verse>
        <verse osisID='Acts.20.34'>Самі знаєте, що ці руки мої послужили потребам моїм та отих, хто був зо мною.</verse>
        <verse osisID='Acts.20.35'>Я вам усе показав, що, працюючи так, треба поміч давати слабим, та пам'ятати слова Господа Ісуса, бо Він Сам проказав: Блаженніше давати, ніж брати!</verse>
        <verse osisID='Acts.20.36'>Проказавши ж оце, він навколішки впав, та й із ними всіма помолився.</verse>
        <verse osisID='Acts.20.37'>І знявсь між усіма плач великий, і вони припадали на Павлову шию, і його цілували...</verse>
        <verse osisID='Acts.20.38'>А найтяжче вони сумували з-за слова, яке він прорік, що не бачитимуть більш обличчя його. І вони провели його до корабля.</verse>
      </chapter>
      <chapter osisID='Acts.21'>
        <verse osisID='Acts.21.1'>А як ми розлучилися з ними й відплинули, то дорогою простою в Кос прибули, а другого дня до Родосу, а звідти в Патару.</verse>
        <verse osisID='Acts.21.2'>І знайшли корабля, що плив у Фінікію, увійшли та й поплинули.</verse>
        <verse osisID='Acts.21.3'>А коли показався нам Кіпр, ми лишили ліворуч його та й поплинули в Сирію. І пристали ми в Тирі, бо там корабель вантажа мав скласти.</verse>
        <verse osisID='Acts.21.4'>І, учнів знайшовши, перебули тут сім день. Вони через Духа казали Павлові, щоб до Єрусалиму не йшов.</verse>
        <verse osisID='Acts.21.5'>І, як дні побуту скінчилися, то ми вийшли й пішли, а всі нас проводили з дружинами й дітьми аж за місто. І, ставши навколішки, помолились на березі.</verse>
        <verse osisID='Acts.21.6'>І, попрощавшись один із одним, ми ввійшли в корабель, а вони повернулись додому.</verse>
        <verse osisID='Acts.21.7'>А ми, закінчивши від Тиру плавбу, пристали до Птолемаїди, і, братів привітавши, один день перебули в них.</verse>
        <verse osisID='Acts.21.8'>А назавтра в дорогу ми вибрались, і прийшли в Кесарію. І ввійшли до господи благовісника Пилипа, одного з семи, і позосталися в нього.</verse>
        <verse osisID='Acts.21.9'>Він мав чотири панні дочки, що пророкували.</verse>
        <verse osisID='Acts.21.10'>І коли ми багато днів у них зоставались, то прибув із Юдеї якийсь пророк, Агав на ім'я.</verse>
        <verse osisID='Acts.21.11'>І прийшов він до нас, і взяв пояса Павлового, та й зв'язав свої руки та ноги й сказав: Дух Святий так звіщає: Отак зв'яжуть в Єрусалимі юдеї того мужа, що цей пояс його, і видадуть в руки поган...</verse>
        <verse osisID='Acts.21.12'>Як почули ж оце, то благали ми та тамтешні Павла, щоб до Єрусалиму не йшов.</verse>
        <verse osisID='Acts.21.13'>А Павло відповів: Що робите ви, плачучи та серце мені розриваючи? Бо за Ім'я Господа Ісуса я готовий не тільки зв'язаним бути, а й померти в Єрусалимі!</verse>
        <verse osisID='Acts.21.14'>І не могли ми його вмовити, і замовкли, сказавши: Нехай діється Божая воля!</verse>
        <verse osisID='Acts.21.15'>А після оцих днів приготувались ми, та до Єрусалиму вирушили.</verse>
        <verse osisID='Acts.21.16'>А з нами пішли й деякі учні із Кесарії, ведучи якогось кіпрянина Мнасона, давнього учня, що ми в нього спинитися мали.</verse>
        <verse osisID='Acts.21.17'>А коли ми прийшли в Єрусалим, то брати прийняли нас гостинно.</verse>
        <verse osisID='Acts.21.18'>А другого дня Павло з нами подався до Якова. І всі старші посходились.</verse>
        <verse osisID='Acts.21.19'>Поздоровивши ж їх, розповів він докладно, що Бог через служіння його вчинив між поганами.</verse>
        <verse osisID='Acts.21.20'>Як вони ж це почули, то славили Бога, а до нього промовили: Бачиш, брате, скільки тисяч серед юдеїв увірувало, і всі вони ревні оборонці Закону!</verse>
        <verse osisID='Acts.21.21'>Вони ж чули про тебе, ніби ти всіх юдеїв, що живуть між поганами, навчаєш відступлення від Мойсея, говорячи, щоб дітей не обрізували й не тримались звичаїв.</verse>
        <verse osisID='Acts.21.22'>Що ж почати? Люд збереться напевно, бо почують, що прибув ти.</verse>
        <verse osisID='Acts.21.23'>Отже, зроби це, що порадимо тобі. Ми маємо чотирьох мужів, що обітницю склали на себе.</verse>
        <verse osisID='Acts.21.24'>Візьми їх, та й із ними очисться, і видатки за них заплати, щоб постригли їм голови. І пізнають усі, що неправда про тебе їм сказане, та й що сам ти Закона пильнуєш.</verse>
        <verse osisID='Acts.21.25'>А про тих із поган, що ввірували, ми писали, розсудивши, щоб вони береглися від ідольських жертов та крови й задушенини, та від блуду.</verse>
        <verse osisID='Acts.21.26'>Тоді взяв Павло мужів отих, і назавтра очистився з ними, і ввійшов у храм, і звістив про виконання днів очищення, так, аж за кожного з них була жертва принесена.</verse>
        <verse osisID='Acts.21.27'>А коли ті сім день закінчитися мали, то азійські юдеї, як побачили в храмі його, підбурили ввесь народ, та руки на нього наклали,</verse>
        <verse osisID='Acts.21.28'>кричачи: Ізраїльські мужі, рятуйте! Це людина ота, що проти народу й Закону та місця цього всіх усюди навчає!... А до того у храм упровадив і гелленів, і занечистив це місце святе!</verse>
        <verse osisID='Acts.21.29'>Бо перед тим вони бачили в місті з ним разом Трохима ефесянина, і гадали про нього, що Павло то його ввів у храм.</verse>
        <verse osisID='Acts.21.30'>І порушилося ціле місто, і повстало збіговисько люду. І, схопивши Павла, потягли його поза храм, а двері негайно зачинено...</verse>
        <verse osisID='Acts.21.31'>Як хотіли ж забити його, то вістка досталась до полкового тисяцього, що ввесь Єрусалим збунтувався!</verse>
        <verse osisID='Acts.21.32'>І він зараз узяв вояків та сотників, і подався до них. А вони, як угледіли тисяцького й вояків, то бити Павла перестали.</verse>
        <verse osisID='Acts.21.33'>Приступив тоді тисяцький, та й ухопив його, і двома ланцюгами зв'язати звелів, і допитувати став: хто такий він і що він зробив?</verse>
        <verse osisID='Acts.21.34'>Але кожен що інше викрикував у натовпі. І, не мігши довідатись певного через заколот, він звелів відпровадити його до фортеці.</verse>
        <verse osisID='Acts.21.35'>А коли він до сходів прийшов, то трапилося, що мусіли нести його вояки із-за натовпу людського,</verse>
        <verse osisID='Acts.21.36'>бо безліч народу йшла слідкома та кричала: Геть із ним!</verse>
        <verse osisID='Acts.21.37'>А коли Павло входив до фортеці, то тисяцького поспитався: Чи можна мені щось сказати тобі? А той відказав: То ти вмієш по-грецькому?</verse>
        <verse osisID='Acts.21.38'>Чи не той ти єгиптянин, що перед цими днями призвів був до бунту, і випровадив до пустині чотири тисячі потаємних убійників?</verse>
        <verse osisID='Acts.21.39'>А Павло відказав: Я юдеянин із Тарсу, громадянин відомого міста в Кілікії. Благаю тебе, дозволь мені до народу промовити!</verse>
        <verse osisID='Acts.21.40'>А коли той дозволив, то Павло став на сходах, і дав знака рукою народові. А як тиша велика настала, промовив єврейською мовою, кажучи:</verse>
      </chapter>
      <chapter osisID='Acts.22'>
        <verse osisID='Acts.22.1'>Мужі-браття й батьки! Послухайте ось тепер виправдання мого перед вами!</verse>
        <verse osisID='Acts.22.2'>Як зачули ж вони, що до них він говорить єврейською мовою, то тиша ще більша настала. А він промовляв:</verse>
        <verse osisID='Acts.22.3'>Я юдеянин, що родився в кілікійському Тарсі, а вихований у цім місті, у ніг Гамаліїла докладно навчений Закону отців; горливець я Божий, як і всі ви сьогодні.</verse>
        <verse osisID='Acts.22.4'>Переслідував я аж до смерти цю путь, і в'язав, і до в'язниці вкидав чоловіків і жінок,</verse>
        <verse osisID='Acts.22.5'>як засвідчить про мене первосвященик та вся старшина. Я від них був узяв навіть листи на братів, і пішов до Дамаску, щоб тамтешніх зв'язати й привести до Єрусалиму на кару.</verse>
        <verse osisID='Acts.22.6'>І сталося, як у дорозі я був, і наближавсь до Дамаску опівдня, то ось мене нагло осяяло світло велике з неба!</verse>
        <verse osisID='Acts.22.7'>І я повалився на землю, і голос почув, що мені говорив: Савле, Савле, чому ти Мене переслідуєш?</verse>
        <verse osisID='Acts.22.8'>А я запитав: Хто Ти, Господи? А Він мені відказав: Я Ісус Назарянин, що Його переслідуєш ти...</verse>
        <verse osisID='Acts.22.9'>А ті, що зо мною були, правда, бачили світло, але не почули вони того голосу, що мені говорив.</verse>
        <verse osisID='Acts.22.10'>А я запитав: Що я, Господи, маю робити? Господь же до мене промовив: Уставай та й іди до Дамаску, а там тобі скажуть про все, що тобі призначено робити.</verse>
        <verse osisID='Acts.22.11'>А від ясности світла того невидющим я став... І присутні зо мною за руку мене повели, і до Дамаску прибув я.</verse>
        <verse osisID='Acts.22.12'>А один муж Ананій, у Законі побожний, що добре свідоцтво про нього дають усі юдеї в Дамаску,</verse>
        <verse osisID='Acts.22.13'>до мене прибув, і, ставши, промовив мені: Савле брате, стань видющий! І я хвилі тієї побачив його...</verse>
        <verse osisID='Acts.22.14'>І озвавсь він до мене: Бог отців наших вибрав тебе, щоб ти волю Його зрозумів, і щоб бачив ти Праведника, і почув голос із уст Його.</verse>
        <verse osisID='Acts.22.15'>Бо будеш ти свідком Йому перед усіма людьми про оте, що ти бачив та чув!</verse>
        <verse osisID='Acts.22.16'>А тепер чого гаєшся? Уставай й охристися, і обмий гріхи свої, прикликавши Ймення Його!</verse>
        <verse osisID='Acts.22.17'>І сталось, як вернувся я в Єрусалим, і молився у храмі, то в захоплення впав я,</verse>
        <verse osisID='Acts.22.18'>і побачив Його, що до мене сказав: Поспіши, і піди хутчій з Єрусалиму, бо не приймуть свідоцтва твого про Мене...</verse>
        <verse osisID='Acts.22.19'>А я відказав: Самі вони, Господи, знають, що я до в'язниць садовив та бив по синагогах отих, хто вірував у Тебе.</verse>
        <verse osisID='Acts.22.20'>А коли лилась кров Твого свідка Степана, то сам я стояв та вбивство його похваляв, і одежу вбивців його сторожив...</verse>
        <verse osisID='Acts.22.21'>Але Він до мене промовив: Іди, бо пошлю Я далеко тебе, до поган!</verse>
        <verse osisID='Acts.22.22'>І аж до слова цього його слухали. Аж ось піднесли вони голос свій, гукаючи: Геть такого з землі, бо жити йому не годиться!...</verse>
        <verse osisID='Acts.22.23'>І як вони верещали, і одежу шпурляли, і кидали порох у повітря,</verse>
        <verse osisID='Acts.22.24'>то звелів тисяцький у фортецю його відвести, і звелів бичуванням його допитати, щоб довідатися, з якої причини на нього вони так кричали.</verse>
        <verse osisID='Acts.22.25'>І як його розтягли для ремінних бичів, то Павло сказав сотникові, що стояв: Хіба бичувати дозволено вам громадянина римського та ще й незасудженого?</verse>
        <verse osisID='Acts.22.26'>Якже сотник це почув, то подався до тисяцького, і завідомив, говорячи: Що хочеш робити? Бож римлянин цей чоловік!</verse>
        <verse osisID='Acts.22.27'>Підійшов тоді тисяцький, та й поспитався його: Скажи мені, чи ти римлянин? А він: Так! відказав.</verse>
        <verse osisID='Acts.22.28'>Відповів на те тисяцький: За великі гроші громадянство оце я набув... А Павло відказав: А я в нім і родився!</verse>
        <verse osisID='Acts.22.29'>І відступили негайно від нього оті, що хотіли допитувати його. І злякався тисяцький, довідавшись, що той римлянин, і що він ізв'язав був його.</verse>
        <verse osisID='Acts.22.30'>А другого дня, бажавши довідатись правди, у чому юдеї його оскаржають, він звільнив його та звелів, щоб зібралися первосвященики та ввесь синедріон. І він вивів Павла, і поставив його перед ними.</verse>
      </chapter>
      <chapter osisID='Acts.23'>
        <verse osisID='Acts.23.1'>І вп'явся очима Павло на той синедріон і промовив: Мужі-браття, я аж по сьогоднішній день жив для Бога всім добрим сумлінням!</verse>
        <verse osisID='Acts.23.2'>Але первосвященик Ананій звелів тим, що стояли при ньому, щоб били його по устах.</verse>
        <verse osisID='Acts.23.3'>Тоді промовив до нього Павло: Тебе битиме Бог, ти стіно побілена... Ти ж сидиш, щоб судити мене за Законом, наказуєш бити мене проти Закону?</verse>
        <verse osisID='Acts.23.4'>А присутні сказали: То ти Божому первосвященикові лихословиш?</verse>
        <verse osisID='Acts.23.5'>І промовив Павло: Не знав я, брати, що то первосвященик. Бо написано: На начальника люду твого не лихослов.</verse>
        <verse osisID='Acts.23.6'>І Павло, спостерігши, що частина одна саддукеї, а друга фарисеї, покликнув у синедріоні: Мужі-браття, я фарисей, і син фарисея. За надію на воскресення мертвих мене судять!</verse>
        <verse osisID='Acts.23.7'>Якже він це промовив, колотнеча постала поміж саддукеями та фарисеями, і розділилась юрба.</verse>
        <verse osisID='Acts.23.8'>Саддукеї бо твердять, що немає воскресення, ані Ангола, ані духа, фарисеї ж оце визнають.</verse>
        <verse osisID='Acts.23.9'>І галас великий зчинився. А деякі книжники, із фарисейської групи, уставши, почали сперечатися, кажучи: У чоловікові цьому ми жадного лиха не знаходимо! А коли промовляв Дух до нього, чи Ангол, не противмося Богові.</verse>
        <verse osisID='Acts.23.10'>А коли колотнеча велика зчинилась, то тисяцький, боячись, щоб Павла не роздерли, звелів воякам увійти та забрати його з-поміж них, і відвести в фортецю.</verse>
        <verse osisID='Acts.23.11'>А наступної ночі став Господь перед ним і промовив: Будь бадьорий! Бо як в Єрусалимі про Мене ти свідчив, так треба тобі свідкувати й у Римі!</verse>
        <verse osisID='Acts.23.12'>А коли настав день, то дехто з юдеїв зібрались, та клятву склали, говорячи, що ні їсти, ні пити не будуть, аж доки Павла не заб'ють!</verse>
        <verse osisID='Acts.23.13'>А тих, що закляття таке поклали, було більш сорока.</verse>
        <verse osisID='Acts.23.14'>І вони приступили до первосвящеників та старших і сказали: Ми клятву склали нічого не їсти, аж поки заб'ємо Павла!</verse>
        <verse osisID='Acts.23.15'>Отож разом із синедріоном передайте тисяцькому, щоб до вас він привів його, ніби хочете ви докладніш розізнати про нього. А ми, перше ніж він наблизиться, готові забити його...</verse>
        <verse osisID='Acts.23.16'>Як зачув же сестрінець Павлів про цю змову, то прибув, і ввійшов у фортецю, і Павла завідомив.</verse>
        <verse osisID='Acts.23.17'>Павло ж зараз покликав одного з сотників, та й сказав: Цього юнака запровадь до тисяцького, бо він має йому щось сказати.</verse>
        <verse osisID='Acts.23.18'>Той же взяв його, та й запровадив до тисяцького та сказав: Павло в'язень покликав мене, і просив запровадити до тебе цього юнака, що має тобі щось сказати.</verse>
        <verse osisID='Acts.23.19'>І взяв тисяцький того за руку, і набік відвів і спитав: Що ти маєш звістити мені?</verse>
        <verse osisID='Acts.23.20'>А той розповів: Змову склали юдеї, просити тебе, щоб ти взавтра до синедріону Павла припровадив, ніби хочуть вони докладніш розпізнати про нього.</verse>
        <verse osisID='Acts.23.21'>Отож, не послухайся їх, бо чигає на нього їх більш сорока чоловіка, що клятву склали ні їсти, ні пити, аж доки його не заб'ють... І тепер он готові вони, і чекають твого приречення.</verse>
        <verse osisID='Acts.23.22'>Тоді тисяцький відпустив юнака, наказавши йому не розповідати ані одному, що мені ти це виявив.</verse>
        <verse osisID='Acts.23.23'>І він закликав котрихсь двох із сотників, і наказа: Пришикуйте на третю годину вночі дві сотні вояків, щоб іти до Кесарії, і кіннотчиків сімдесят, та дві сотні стрільців.</verse>
        <verse osisID='Acts.23.24'>Приготуйте також в'ючаків і Павла посадіть, і здоровим його проведіть до намісника Фелікса.</verse>
        <verse osisID='Acts.23.25'>І листа написав він такого ось змісту:</verse>
        <verse osisID='Acts.23.26'>Клавдій Лісій намісникові вседостойному Феліксові поздоровлення!</verse>
        <verse osisID='Acts.23.27'>Цього мужа, що його юдеї схопили були та хотіли забити, урятувава я, із вояками прийшовши, довідавшися, що він римлянин.</verse>
        <verse osisID='Acts.23.28'>І хотів я довідатися про причину, що за неї його оскаржали, та й привів був його до їхнього синедріону.</verse>
        <verse osisID='Acts.23.29'>Я знайшов, що його винуватять у спірних речах їхнього Закону, і що провини не має він жадної, вартої смерти або ланцюгів.</verse>
        <verse osisID='Acts.23.30'>Як донесли ж мені про ту змову, що юдеї вчинили на мужа цього, я зараз до тебе його відіслав, наказавши також позивальникам, щоб перед тобою сказали, що мають на нього. Будь здоровий!</verse>
        <verse osisID='Acts.23.31'>Отож вояки, як наказано їм, забрали Павла, і вночі попровадили в Антипатриду.</verse>
        <verse osisID='Acts.23.32'>А другого дня, полишивши кіннотчиків, щоб ішли з ним, у фортецю вони повернулись.</verse>
        <verse osisID='Acts.23.33'>А ті прибули в Кесарію, і, листа передавши намісникові, поставили також Павла перед ним.</verse>
        <verse osisID='Acts.23.34'>Намісник листа прочитав і спитав, із якого він краю. А довідавшись, що з Кілікії, промовив:</verse>
        <verse osisID='Acts.23.35'>Я тебе переслухаю, як прийдуть і твої позивальники. І звелів стерегти його в Іродовому преторії.</verse>
      </chapter>
      <chapter osisID='Acts.24'>
        <verse osisID='Acts.24.1'>А по п'яти днях прибув первосвященик Ананій з якимись старшими, та з промовцем якимсь Тертилом, що перед намісником скаржилися на Павла.</verse>
        <verse osisID='Acts.24.2'>Коли ж він був покликаний, то Тертил оскаржати зачав, промовляючи: Через тебе великий мир маємо ми, і для народу цього добрі речі впроваджено через дбайливість твою,</verse>
        <verse osisID='Acts.24.3'>це ми завжди і скрізь визнаємо з подякою щирою, вседостойний наш Феліксе!</verse>
        <verse osisID='Acts.24.4'>Та щоб довго тебе не турбувати, то благаю тебе, щоб ти коротко вислухав нас зо своєї ласкавости.</verse>
        <verse osisID='Acts.24.5'>Ми переконались, що цей чоловік то зараза, і що він колотнечу викликує між усіма юдеями в цілому світі, і що він провідник Назорейської єресі.</verse>
        <verse osisID='Acts.24.6'>Він відважився навіть збезчестити храм, і його ми схопили були, і судити хотіли за нашим Законом.</verse>
        <verse osisID='Acts.24.7'>Але тисяцький Лісій прибув, і з великим насильством видер його з наших рук,</verse>
        <verse osisID='Acts.24.8'>а його винувальникам звелів йти до тебе. Ти сам зможеш від нього, розпитавши, дізнатись про все, у чому його ми винуємо.</verse>
        <verse osisID='Acts.24.9'>Юдеї також прилучились до того, говорячи, що то так.</verse>
        <verse osisID='Acts.24.10'>І як намісник дав знака йому говорити, то Павло відповів: Я знаю, що від літ багатьох ти суддя для народу цього, тому буду сміліш боронитись.</verse>
        <verse osisID='Acts.24.11'>Ти можеш довідатися, що нема більш дванадцяти день, як прийшов я до Єрусалиму вклонитися.</verse>
        <verse osisID='Acts.24.12'>І вони ані в храмі, ані в синагогах, ні в місті мене не здибали, щоб я з ким сперечався, або колотнечу в народі здіймав.</verse>
        <verse osisID='Acts.24.13'>І не можуть вони довести тобі того, у чому тепер оскаржають мене.</verse>
        <verse osisID='Acts.24.14'>Але признаюсь тобі, що в дорозі оцій, яку звуть вони єрессю, я Богові отців служу так, що вірую всьому, що в Законі й у Пророків написане.</verse>
        <verse osisID='Acts.24.15'>І маю надію я в Бозі, чого й самі вони сподіваються, що настане воскресення праведних і неправедних.</verse>
        <verse osisID='Acts.24.16'>І я пильно дбаю про те, щоб завсіди мати сумління невинне, щодо Бога й людей.</verse>
        <verse osisID='Acts.24.17'>А по довгих роках я прибув, щоб подати моєму народові милостиню та приноси.</verse>
        <verse osisID='Acts.24.18'>Ось при цьому знайшли мене дехто з юдеїв азійських очищеного в храмі, а не з натовпом чи з колотнечею.</verse>
        <verse osisID='Acts.24.19'>Їм належало б ось перед тебе прибути й казати, коли мають вони що на мене.</verse>
        <verse osisID='Acts.24.20'>Або самі ці нехай скажуть, чи якусь неправду знайшли на мені, як я в синедріоні стояв,</verse>
        <verse osisID='Acts.24.21'>крім отого єдиного виразу, що я його крикнув, стоячи серед них: За воскресення мертвих приймаю від вас суд сьогодні!</verse>
        <verse osisID='Acts.24.22'>Але Фелікс, дуже добре дорогу цю знавши, відрочив їм справу, говорячи: Розсуджу вашу справу, коли тисяцький Лісій прибуде.</verse>
        <verse osisID='Acts.24.23'>І він сотникові наказав сторожити Павла, але мати полегшу, і не боронити нікому з близьких його, щоб служили йому.</verse>
        <verse osisID='Acts.24.24'>А по декількох днях прийшов Фелікс із дружиною своєю Друзіллою, що була юдеянка, і покликав Павла, та слухав від нього про віру в Ісуса Христа.</verse>
        <verse osisID='Acts.24.25'>І як розповідав він про праведність, і про здержливість, та про майбутній суд, то Фелікса страх обгорнув, і він відповів: Тепер іди собі, відповідного ж часу покличу тебе!</verse>
        <verse osisID='Acts.24.26'>Разом із тим і сподівався він, що дасть Павло грошей йому, тому й часто його прикликав і розмову з ним вів.</verse>
        <verse osisID='Acts.24.27'>Як минуло ж два роки, то Фелікс одержав наступника, Порція Феста. А Фелікс бажав догодити юдеям, і в в'язниці Павла залишив.</verse>
      </chapter>
      <chapter osisID='Acts.25'>
        <verse osisID='Acts.25.1'>А коли прибув Фест до свого намісництва, то він по трьох днях відійшов із Кесарії до Єрусалиму.</verse>
        <verse osisID='Acts.25.2'>І поскаржилися йому на Павла первосвященики та головніші з юдеїв, і благали його,</verse>
        <verse osisID='Acts.25.3'>і ніби милости просили для нього, щоб до Єрусалиму його припровадив, вони змову вчинили, щоб смерть заподіяти йому по дорозі.</verse>
        <verse osisID='Acts.25.4'>А Фест відповів, що Павла стережуть у Кесарії, і він сам незабаром туди подається.</verse>
        <verse osisID='Acts.25.5'>Отже, сказав він, хто спроможен із вас, нехай ті вирушають разом зо мною, і коли є неправда яка в чоловікові цьому, нехай оскаржають його.</verse>
        <verse osisID='Acts.25.6'>І, пробувши в них днів не більше як вісім чи десять, він повернувся до Кесарії. А другого дня він засів на суддевім сидінні, і звелів, щоб привести Павла.</verse>
        <verse osisID='Acts.25.7'>Як його ж привели, то стали навколо юдеї, що поприходили з Єрусалиму, і Павлу закидали багато тяжких винувачень, що їх не могли довести,</verse>
        <verse osisID='Acts.25.8'>бо Павло боронився: Я не провинився ні в чім ані проти Закону юдейського, ані проти храму, ані супроти кесаря.</verse>
        <verse osisID='Acts.25.9'>Тоді Фест, що бажав догодити юдеям, промовив Павлові на відповідь: Чи ти хочеш до Єрусалиму піти, і там суд прийняти від мене про це?</verse>
        <verse osisID='Acts.25.10'>Та Павло відказав: Я стою перед судом кесаревим, де належить мені суд прийняти. Юдеїв нічим я не скривдив, як і ти дуже добре те знаєш.</verse>
        <verse osisID='Acts.25.11'>Бо коли допустився я кривди, або гідне смерти вчинив що, то не відмовляюся вмерти. Як нема ж нічого того, у чім вони винуватять мене, то не може ніхто мене видати їм. Відкликаюсь до кесаря!</verse>
        <verse osisID='Acts.25.12'>Тоді Фест, побалакавши з радою, відповідь дав: Ти відкликавсь до кесаря, до кесаря підеш!</verse>
        <verse osisID='Acts.25.13'>Як минуло ж днів кілька, цар Агріппа й Верніка приїхали до Кесарії, щоб Феста вітати.</verse>
        <verse osisID='Acts.25.14'>А що там багато днів вони пробули, то Фест виклав справу Павлову цареві й промовив: Є один чоловік від Фелікса лишений в'язень,</verse>
        <verse osisID='Acts.25.15'>на якого, як в Єрусалимі я був, первосвященики й старші юдейські принесли скаргу, домагаючись його осуду.</verse>
        <verse osisID='Acts.25.16'>Я їм відповів, що римляни не мають звичаю людину якусь видавати на згубу, поки пізваний перед собою не матиме обвинувачів, і не буде йому дано можности для оборони від закидів.</verse>
        <verse osisID='Acts.25.17'>І як зійшлись вони тут, то я, зволікання не роблячи жадного, сів наступного дня на сидіння суддеве, і звелів привести цього мужа.</verse>
        <verse osisID='Acts.25.18'>І винувальники стали круг нього, проте не вказали вини ані жадної з тих, яких я сподівався.</verse>
        <verse osisID='Acts.25.19'>Та мали вони проти нього якісь суперечки про власне своє марновірство, і про якогось Ісуса померлого, про Якого Павло твердив, що живий Він.</verse>
        <verse osisID='Acts.25.20'>І я був непевний у цьому змаганні й спитав, чи не хоче піти він до Єрусалиму, і там суд прийняти про це?</verse>
        <verse osisID='Acts.25.21'>Через те ж, що Павло заявив, щоб залишений був він на кесарів розсуд, я звелів сторожити його, аж поки його не відправлю до кесаря.</verse>
        <verse osisID='Acts.25.22'>А Агріппа промовив до Феста: Хотів би і я цього мужа послухати! Узавтра сказав той почуєш його.</verse>
        <verse osisID='Acts.25.23'>А назавтра Агріппа й Верніка прийшли з превеликою пишнотою, і на залю судову ввійшли разом з тисяцькими та значнішими мужами міста. І як Фест наказав, то Павло був приведений.</verse>
        <verse osisID='Acts.25.24'>І сказав до них Фест: О царю Агріппо, та з нами присутні всі мужі! Ви бачите того, що за нього ввесь люд юдейський мені докучав в Єрусалимі та тут, кричачи, що йому не повинно більш жити.</verse>
        <verse osisID='Acts.25.25'>Я ж дізнавсь, що нічого, вартого смерти, він не вчинив; а що сам він відкликавсь до Августа, розсудив я послати його.</verse>
        <verse osisID='Acts.25.26'>Нічого не маю я певного, що міг би про нього писати до пана. Тому я припровадив його перед вас, а найбільш перед тебе, царю Агріппо, щоб після переслухання мав що писати.</verse>
        <verse osisID='Acts.25.27'>Бо здається мені нерозважливим ув'язненого посилати, і не означити обвинувачень на нього.</verse>
      </chapter>
      <chapter osisID='Acts.26'>
        <verse osisID='Acts.26.1'>А Агріппа сказав до Павла: Дозволяємо тобі говорити про себе самого. Павло тоді простягнув руку, і промовив у своїй обороні:</verse>
        <verse osisID='Acts.26.2'>О царю Агріппо! Уважаю себе за щасливого, що сьогодні я перед тобою боронитися маю з усього, у чім мене винуватять юдеї,</verse>
        <verse osisID='Acts.26.3'>особливо ж тому, що ти знаєш усі юдейські звичаї та суперечки. Тому я прошу мене вислухати терпляче.</verse>
        <verse osisID='Acts.26.4'>А життя моє змалку, що спочатку точилося в Єрусалимі серед народу мого, знають усі юдеї,</verse>
        <verse osisID='Acts.26.5'>які відають здавна мене, аби тільки схотіли засвідчити, що я жив фарисеєм за найдокладнішою сектою нашої віри.</verse>
        <verse osisID='Acts.26.6'>І тепер я стою отут суджений за надію обітниці, що Бог дав її нашим отцям,</verse>
        <verse osisID='Acts.26.7'>а її виконання чекають побачити наші дванадцять племен, служачи Богові безперестанно вдень та вночі. За цю надію, о царю, мене винуватять юдеї!</verse>
        <verse osisID='Acts.26.8'>Чому ви вважаєте за неймовірне, що Бог воскрешає померлих?</verse>
        <verse osisID='Acts.26.9'>Правда, думав був я, що мені належить чинити багато ворожого проти Ймення Ісуса Назарянина,</verse>
        <verse osisID='Acts.26.10'>що я в Єрусалимі й робив, і багато кого зо святих до в'язниць я замкнув, як отримав був владу від первосвящеників; а як їх убивали, я голос давав проти них.</verse>
        <verse osisID='Acts.26.11'>І часто по всіх синагогах караючи їх, до богозневаги примушував я, а лютуючи вельми на них, переслідував їх навіть по закордонних містах.</verse>
        <verse osisID='Acts.26.12'>Коли в цих справах я йшов до Дамаску зо владою та припорученням первосвящеників,</verse>
        <verse osisID='Acts.26.13'>то опівдні, о царю, на дорозі побачив я світло із неба, ясніше від світлости сонця, що осяяло мене та тих, хто разом зо мною йшов!...</verse>
        <verse osisID='Acts.26.14'>І як ми всі повалились на землю, я голос почув, що мені говорив єврейською мовою: Савле, Савле, чому ти Мене переслідуєш? Трудно тобі бити ногою колючку!</verse>
        <verse osisID='Acts.26.15'>А я запитав: Хто Ти, Господи? А Він відказав: Я Ісус, що Його переслідуєш ти.</verse>
        <verse osisID='Acts.26.16'>Але підведися, і стань на ноги свої. Бо на те Я з'явився тобі, щоб тебе вчинити слугою та свідком того, що ти бачив та що Я відкрию тобі.</verse>
        <verse osisID='Acts.26.17'>Визволяю тебе від твого народу та від поган, до яких Я тебе посилаю,</verse>
        <verse osisID='Acts.26.18'>відкрити їм очі, щоб вони навернулись від темряви в світло та від сатаниної влади до Бога, щоб вірою в Мене отримати їм дарування гріхів і долю з освяченими.</verse>
        <verse osisID='Acts.26.19'>Через це я, о царю Агріппо, не був супротивний видінню небесному,</verse>
        <verse osisID='Acts.26.20'>але мешканцям перше Дамаску, потім Єрусалиму й усякого краю юдейського та поганам я проповідував, щоб покаялися й навернулись до Бога, і чинили діла, гідні покаяння.</verse>
        <verse osisID='Acts.26.21'>Через це юдеї в святині схопили мене та й хотіли роздерти.</verse>
        <verse osisID='Acts.26.22'>Але, поміч від Бога одержавши, я стою аж до дня сьогоднішнього та свідкую малому й великому, нічого не розповідаючи, окрім того, що сказали Пророки й Мойсей, що статися має,</verse>
        <verse osisID='Acts.26.23'>що має Христос постраждати, що Він, як перший воскреснувши з мертвих, проповідувати буде світло народові й поганам!</verse>
        <verse osisID='Acts.26.24'>Коли ж він боронився отак, то Фест проказав гучним голосом: Дурієш ти, Павле! Велика наука доводить тебе до нерозуму!</verse>
        <verse osisID='Acts.26.25'>А Павло: Не дурію сказав, о Фесте достойний, але провіщаю слова правди та щирого розуму.</verse>
        <verse osisID='Acts.26.26'>Цар бо знає про це, до нього з відвагою я й промовляю. Бо не гадаю я, щоб із цього щобудь сховалось від нього, бо не в закутку діялось це.</verse>
        <verse osisID='Acts.26.27'>Чи віруєш, царю Агріппо, Пророкам? Я знаю, що віруєш.</verse>
        <verse osisID='Acts.26.28'>Агріппа ж Павлові: Ти малощо не намовляєш мене, щоб я став християнином...</verse>
        <verse osisID='Acts.26.29'>А Павло: Благав би я Бога, щоб чи мало, чи багато, не тільки но ти, але й усі, хто чує сьогодні мене, зробились такими, як і я, крім оцих ланцюгів...</verse>
        <verse osisID='Acts.26.30'>І встав цар та намісник, і Верніка та ті, хто з ними сидів.</verse>
        <verse osisID='Acts.26.31'>І набік вони відійшли, і розмовляли один до одного й казали: Нічого, вартого смерти або ланцюгів, чоловік цей не робить!</verse>
        <verse osisID='Acts.26.32'>Агріппа ж до Феста сказав: Міг би бути відпущений цей чоловік, якби не відкликавсь був до кесаря.</verse>
      </chapter>
      <chapter osisID='Acts.27'>
        <verse osisID='Acts.27.1'>А коли постановлено, щоб відплинули ми до Італії, то віддано Павла та ще деяких інших ув'язнених сотникові, Юлієві на ім'я, з полку Августа.</verse>
        <verse osisID='Acts.27.2'>І посідали ми на корабля адрамітського, що пливсти мав біля місць азійських, та й відчалили. Із нами був Арістарх македонець із Солуня.</verse>
        <verse osisID='Acts.27.3'>А другого дня ми пристали в Сидоні. До Павла ж Юлій ставивсь по-людському, і дозволив до друзів піти, та їхньої опіки зазнати.</verse>
        <verse osisID='Acts.27.4'>А вирушивши звідти, припливли ми до Кіпру, бо вітри супротивні були.</verse>
        <verse osisID='Acts.27.5'>Коли ж переплинули море, що біля Кілікії й Памфілії, то ми прибули до Лікійської Міри.</verse>
        <verse osisID='Acts.27.6'>І там сотник знайшов корабля олександрійського, що плинув в Італію, і всадив нас на нього.</verse>
        <verse osisID='Acts.27.7'>І днів багато помалу пливли ми, і насилу насупроти Кніду приплинули, а що вітер нас не допускав, попливли ми додолу на Кріт при Салмоні.</verse>
        <verse osisID='Acts.27.8'>І коли ми насилу минули його, то припливли до одного місця, що зветься Доброю Пристанню, недалеко якого знаходиться місто Ласея.</verse>
        <verse osisID='Acts.27.9'>А як часу минуло багато, і була вже плавба небезпечна, бо минув уже й піст, то зачав Павло радити,</verse>
        <verse osisID='Acts.27.10'>говорячи їм: О мужі! Я бачу, що буде плавба з перешкодами та з великим ущербком не лиш для вантажу й корабля, але й для наших душ.</verse>
        <verse osisID='Acts.27.11'>Та сотник довіряв більше стерничому та власникові корабля, ніж тому, що Павло говорив.</verse>
        <verse osisID='Acts.27.12'>А що пристань була на зимівлю невигідна, то більшість давала пораду відплинути звідти, щоб, як можна, дістатись до Фініка, і перезимувати в пристані крітській, неприступній західнім вітрам із півдня та з півночі.</verse>
        <verse osisID='Acts.27.13'>А як вітер південний повіяв, то подумали, що бажання вони досягли, тому витягли кітви й попливли покрай Кріту.</verse>
        <verse osisID='Acts.27.14'>Але незабаром ударив на них рвачкий вітер, що зветься евроклідон.</verse>
        <verse osisID='Acts.27.15'>А коли корабель був підхоплений, і не міг противитись вітрові, то йому віддались ми й понеслися.</verse>
        <verse osisID='Acts.27.16'>І наїхали ми на один острівець, що Клавдою зветься, і човна насилу затримати змогли.</verse>
        <verse osisID='Acts.27.17'>Коли ж його витягли, то засобів допомічних добирали й корабля підв'язали. А боявшись, щоб не впасти на Сірт, поспускали вітрила, і носилися так.</verse>
        <verse osisID='Acts.27.18'>А коли зачала буря міцно нас кидати, то другого дня стали ми розвантажуватись,</verse>
        <verse osisID='Acts.27.19'>а третього дня корабельне знаряддя ми повикидали власноруч.</verse>
        <verse osisID='Acts.27.20'>А коли довгі дні не з'являлось ні сонце, ні зорі, і буря чимала на нас напирала, то останню надію ми втратили, щоб нам урятуватись...</verse>
        <verse osisID='Acts.27.21'>А як довго не їли вони, то Павло став тоді серед них і промовив: О мужі, тож треба було мене слухатися та не відпливати від Кріту, і обминули б були ці терпіння та шкоди.</verse>
        <verse osisID='Acts.27.22'>А тепер вас благаю триматись на дусі, бо ні одна душа з вас не згине, окрім корабля.</verse>
        <verse osisID='Acts.27.23'>Бо ночі цієї з'явився мені Ангол Бога, Якому належу й Якому служу,</verse>
        <verse osisID='Acts.27.24'>та і прорік: Не бійся, Павле, бо треба тобі перед кесарем стати, і ось Бог дарував тобі всіх, хто з тобою пливе.</verse>
        <verse osisID='Acts.27.25'>Тому то тримайтесь на дусі, о мужі, бо я вірую Богові, що станеться так, як було мені сказано.</verse>
        <verse osisID='Acts.27.26'>І ми мусимо наткнутись на острів якійсь.</verse>
        <verse osisID='Acts.27.27'>А коли надійшла чотирнадцята ніч, і ми носились по Адріятицькому морю, то десь коло півночі стали домислюватись моряки, що наближуються до якоїсь землі.</verse>
        <verse osisID='Acts.27.28'>І, запустивши оливницю, двадцять сяжнів знайшли. А від'їхавши трохи, запустити оливницю знову, і знайшли сяжнів п'ятнадцять.</verse>
        <verse osisID='Acts.27.29'>І боявшись, щоб не натрапити нам на скелясті місця, ми закинули чотири кітві з корми, і благали, щоб настав день.</verse>
        <verse osisID='Acts.27.30'>А коли моряки намагались утекти з корабля, і човна спускали до моря, вдаючи, ніби кітви закинути з носа хочуть,</verse>
        <verse osisID='Acts.27.31'>то сказав Павло сотникові й воякам: Як вони в кораблі не зостануться, то спастись ви не зможете!</verse>
        <verse osisID='Acts.27.32'>Тоді вояки перерізали мотузи в човна, і дали йому впасти.</verse>
        <verse osisID='Acts.27.33'>А коли розвиднятися стало, то благав Павло всіх, щоб поживу прийняти, і казав: Чотирнадцятий день ось сьогодні без їжі ви перебуваєте, очікуючи та нічого не ївши.</verse>
        <verse osisID='Acts.27.34'>Тому то благаю вас їжу прийняти, бо це на рятунок вам буде, бо жадному з вас не спаде з голови й волосина!</verse>
        <verse osisID='Acts.27.35'>А промовивши це, узяв хліб та подякував Богові перед усіма, і, поламавши, став їсти.</verse>
        <verse osisID='Acts.27.36'>Тоді всі піднеслись на дусі, і, стали поживу приймати.</verse>
        <verse osisID='Acts.27.37'>А всіх душ нас було в кораблі двісті сімдесят шість.</verse>
        <verse osisID='Acts.27.38'>І як наїлись вони, то стали полегшувати корабля, викидаючи збіжжя до моря.</verse>
        <verse osisID='Acts.27.39'>А коли настав день, то вони не могли розпізнати землі, одначе затоку якусь там угледіли, що берега плаского мала, до якого й вирішили, як можна, приплисти з кораблем.</verse>
        <verse osisID='Acts.27.40'>Підняли тоді кітви, і повкидали до моря, і порозв'язували поворозки в стерна, і вітрило мале за вітром поставили, та й покерували до берега.</verse>
        <verse osisID='Acts.27.41'>Та ось ми натрапили на місце, що мало з обох сторін море, і корабель опинивсь на мілкому: ніс загруз й позоставсь нерухомий, а корма розбивалася силою хвиль...</verse>
        <verse osisID='Acts.27.42'>Вояки ж були змовилися повбивати в'язнів, щоб котрийсь не поплив і не втік.</verse>
        <verse osisID='Acts.27.43'>Але сотник хотів урятувати Павла, і заборонив їхній намір, і звелів усім тим, хто пливати вміє, щоб скакали та перші на берег виходили,</verse>
        <verse osisID='Acts.27.44'>а інші хто на дошках, а хто на чімбудь з корабля. І таким чином сталось, що всі врятувались на землю!</verse>
      </chapter>
      <chapter osisID='Acts.28'>
        <verse osisID='Acts.28.1'>А коли врятувалися ми, то довідалися, що острів той зветься Меліта.</verse>
        <verse osisID='Acts.28.2'>Тубільці ж нам виявили надзвичайну людяність, бо вони запалили огонь, ішов бо дощ і був холод, і прийняли нас усіх.</verse>
        <verse osisID='Acts.28.3'>Як Павло ж назбирав купу хмизу та й поклав на огонь, змія вискочила через жар, і почепилась на руку йому...</verse>
        <verse osisID='Acts.28.4'>Як тубільці ж угледіли, що змія почепилась на руку йому, зачали говорити один одному: Либонь цей чоловік душогуб, що йому, від моря врятованому, Помста жити не дозволила!</verse>
        <verse osisID='Acts.28.5'>Він струснув ту звірюку в огонь, і ніякої шкоди не зазнав!</verse>
        <verse osisID='Acts.28.6'>А вони сподівалися, що він спухне або впаде мертвий умить. Коли ж довго чекали того та побачили, що ніякого лиха не сталося з ним, думку змінили й казали, що він бог...</verse>
        <verse osisID='Acts.28.7'>Навкруги ж того місця знаходились, добра начальника острова, на ім'я Публія, він прийняв нас, і три дні ласкаво гостив.</verse>
        <verse osisID='Acts.28.8'>І сталось, що Публіїв батько лежав, слабий на пропасницю та на червінку. До нього Павло ввійшов і помолився, і, руки на нього поклавши, уздоровив його.</verse>
        <verse osisID='Acts.28.9'>Якже трапилось це, то й інші на острові, що мали хвороби, приходили та вздоровлялись.</verse>
        <verse osisID='Acts.28.10'>Вони нас вшанували й великими почестями, а як ми від'їжджали, понакладали, чого було треба.</verse>
        <verse osisID='Acts.28.11'>А по трьох місяцях ми відпливли на олександрійському кораблі, що мав знака братів Діоскурів, і що на острові він перезимував.</verse>
        <verse osisID='Acts.28.12'>І, як ми допливли в Сіракузи, пробули там три дні.</verse>
        <verse osisID='Acts.28.13'>А звідти, пливучи понад берегом, прибули ми до Реґії, а що вітер південний повіяв за день, то другого дня прибули в Путеолі,</verse>
        <verse osisID='Acts.28.14'>де знайшли ми братів, вони ж нас ублагали сім день позостатися в них. І ось так прибули ми до Риму.</verse>
        <verse osisID='Acts.28.15'>А звідти брати, прочувши про нас, назустріч нам вийшли аж до Аппіфору та до Тритаверни. Побачивши їх, Павло дякував Богові та посмілішав.</verse>
        <verse osisID='Acts.28.16'>А коли прибули ми до Риму, Павлові дозволено жити осібно, ураз із вояком, що його сторожив.</verse>
        <verse osisID='Acts.28.17'>І сталось, по трьох днях Павло скликав знатніших з юдеїв. Як зійшлися ж вони, він промовив до них: Мужі-браття! Не вчинив я нічого проти люду чи звичаїв отцівських, та проте мене видано з Єрусалиму ув'язненого в руки римлян.</verse>
        <verse osisID='Acts.28.18'>Вони мене вислухали та й хотіли пустити, бож провини смертельної ні однієї в мені не було.</verse>
        <verse osisID='Acts.28.19'>Та юдеї противилися, тому змушений був я відкликатися на суд кесарів, але не для того, щоб народ свій у чомусь оскаржити.</verse>
        <verse osisID='Acts.28.20'>Тож із цієї причини покликав я вас, щоб побачити й порозмовляти, бо то за надію Ізраїлеву я обкутий цими кайданами...</verse>
        <verse osisID='Acts.28.21'>А вони відказали йому: Не одержали ми ні листів із Юдеї про тебе, ані жоден із братів не прийшов, і не звістив, і не казав чого злого про тебе.</verse>
        <verse osisID='Acts.28.22'>Але прагнемо ми, щоб почути від тебе, яку думку ти маєш, бо відомо про секту цю нам, що їй скрізь спротивляються.</verse>
        <verse osisID='Acts.28.23'>А коли вони визначили йому день, то дуже багато прийшло їх до нього в господу. А він їм від ранку до вечора розповідав, та про Божеє Царство свідоцтва давав, і переконував їх про Ісуса Законом Мойсея й Пророками.</verse>
        <verse osisID='Acts.28.24'>І одні вірили в те, про що він говорив, а інші не вірили.</verse>
        <verse osisID='Acts.28.25'>Вони між собою незгідні були й повиходили, як промовив Павло одне слово, що добре прорік Дух Святий отцям нашим через пророка Ісаю,</verse>
        <verse osisID='Acts.28.26'>промовляючи: Піди до народу цього та й скажи: Ви вухом почуєте, та розуміти не будете, дивитися будете оком, але не побачите!</verse>
        <verse osisID='Acts.28.27'>Затовстіло бо серце людей цих, тяжко чують на вуха вони, і зажмурили очі свої, щоб якось не побачити очима, і не почути вухами, і не зрозуміти їм серцем, і не навернутись, щоб Я їх уздоровив!</verse>
        <verse osisID='Acts.28.28'>Тож нехай для вас буде відоме, що послано Боже спасіння оце до поган, і почують вони!</verse>
        <verse osisID='Acts.28.29'>Як промовив він це, розійшлися юдеї, велику суперечку провадивши поміж собою.</verse>
        <verse osisID='Acts.28.30'>І цілих два роки Павло пробув у найнятім домі своїм, і приймав усіх, хто приходив до нього,</verse>
        <verse osisID='Acts.28.31'>і проповідував він Боже Царство, та з відвагою повною беззаборонно навчав про Господа Ісуса Христа!</verse>
      </chapter>
    </div></osisText>
</osis>