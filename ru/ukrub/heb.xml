<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance'>
  <osisText xml:lang='ru' osisIDWork='ukrub' osisRefWork='Bible'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='ukrub'>
        <title>Ukrainian Version</title>
        <contributor>The Unbound Bible Biola University: Administrative Computing 13800 Biola Ave. La Mirada, CA 90639 United States of America 562-903-4722</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-23</date>
        <description/>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>ukrub</identifier>
        <source>ftp://unboundftp.biola.edu/pub/ukrainian_utf8.zip</source>
        <language type='IETF'>ru</language>
        <relation/>
        <coverage>provide the bible to then world</coverage>
        <rights>I think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Heb'>
      <chapter osisID='Heb.1'>
        <verse osisID='Heb.1.1'>Багато разів і багатьма способами в давнину промовляв був Бог до отців через пророків,</verse>
        <verse osisID='Heb.1.2'>а в останні ці дні промовляв Він до нас через Сина, що Його настановив за Наслідника всього, що Ним і віки Він створив.</verse>
        <verse osisID='Heb.1.3'>Він був сяєвом слави та образом істоти Його, тримав усе словом сили Своєї, учинив Собою очищення наших гріхів, і засів на правиці величности на висоті.</verse>
        <verse osisID='Heb.1.4'>Він остільки був ліпший понад Анголів, оскільки славніше за них успадкував Ім'я.</verse>
        <verse osisID='Heb.1.5'>Кому бо коли з Анголів Він промовив: Ти Мій Син, Я сьогодні Тебе породив! І знову: Я буду Йому за Отця, а Він Мені буде за Сина!</verse>
        <verse osisID='Heb.1.6'>І коли знов Він уводить на світ Перворідного, то говорить: І нехай Йому вклоняться всі Анголи Божі.</verse>
        <verse osisID='Heb.1.7'>А про Анголів Він говорить: Ти чиниш духів Анголами Своїми, а палючий огонь Своїми слугами.</verse>
        <verse osisID='Heb.1.8'>А про Сина: Престол Твій, о Боже, навік віку; берло Твого царювання берло праведности.</verse>
        <verse osisID='Heb.1.9'>Ти полюбив праведність, а беззаконня зненавидів; через це намастив Тебе, Боже, Твій Бог оливою радости більше, ніж друзів Твоїх.</verse>
        <verse osisID='Heb.1.10'>І: Ти, Господи, землю колись заклав, а небо то чин Твоїх рук.</verse>
        <verse osisID='Heb.1.11'>Загинуть вони, а Ти будеш стояти, всі вони, як той одяг, постаріють.</verse>
        <verse osisID='Heb.1.12'>Як одежу, їх зміниш, і минуться вони, а Ти завжди Той Самий, і роки Твої не закінчаться!</verse>
        <verse osisID='Heb.1.13'>Кому з Анголів Він промовив коли: Сядь праворуч Мене, доки не покладу Я Твоїх ворогів підніжком ногам Твоїм!</verse>
        <verse osisID='Heb.1.14'>Чи не всі вони духи служебні, що їх посилають на службу для тих, хто має спасіння вспадкувати?</verse>
      </chapter>
      <chapter osisID='Heb.2'>
        <verse osisID='Heb.2.1'>Через це подобає нам більше вважати на почуте, щоб ми не відпали коли.</verse>
        <verse osisID='Heb.2.2'>Коли бо те слово, що сказали його Анголи, було певне, а всякий переступ та непослух прийняли справедливу заплату,</verse>
        <verse osisID='Heb.2.3'>то як ми втечемо, коли ми не дбали про таке велике спасіння? Воно проповідувалося спочатку від Господа, ствердилося нам через тих, хто почув,</verse>
        <verse osisID='Heb.2.4'>коли Бог був засвідчив ознаками й чудами, і різними силами та обдаруванням Духом Святим із волі Своєї.</verse>
        <verse osisID='Heb.2.5'>Бо Він не піддав Анголам світ майбутній, що про нього говоримо.</verse>
        <verse osisID='Heb.2.6'>Але хтось десь засвідчив був, кажучи: Що є чоловік, що Ти пам'ятаєш про нього, і син людський, якого відвідуєш?</verse>
        <verse osisID='Heb.2.7'>Ти його вчинив мало меншим від Анголів, і честю й величністю Ти вінчаєш його, і поставив його над ділами рук Своїх,</verse>
        <verse osisID='Heb.2.8'>усе піддав Ти під ноги йому! А коли Він піддав йому все, то не залишив нічого йому непідданого. А тепер ще не бачимо, щоб піддане було йому все.</verse>
        <verse osisID='Heb.2.9'>Але бачимо Ісуса, мало чим уменшеним від Анголів, що за перетерплення смерти Він увінчаний честю й величністю, щоб за благодаттю Божою смерть скуштувати за всіх.</verse>
        <verse osisID='Heb.2.10'>Бо належало, щоб Той, що все ради Нього й усе від Нього, Хто до слави привів багато синів, Провідника їхнього спасіння вчинив досконалим через страждання.</verse>
        <verse osisID='Heb.2.11'>Бо Хто освячує, і ті, хто освячується усі від Одного. З цієї причини не соромиться Він звати братами їх, кажучи:</verse>
        <verse osisID='Heb.2.12'>Сповіщу про Ім'я Твоє браттям Своїм, буду хвалити Тебе серед Церкви!</verse>
        <verse osisID='Heb.2.13'>І ще: На Нього я буду надіятися! І ще: Ото Я та діти, яких Бог Мені дав.</verse>
        <verse osisID='Heb.2.14'>А що діти стали спільниками тіла та крови, то й Він став учасником їхнім, щоб смертю знищити того, хто має владу смерти, цебто диявола,</verse>
        <verse osisID='Heb.2.15'>та визволити тих усіх, хто все життя страхом смерти тримався в неволі.</verse>
        <verse osisID='Heb.2.16'>Бо приймає Він не Анголів, але Авраамове насіння.</verse>
        <verse osisID='Heb.2.17'>Тому мусів бути Він у всьому подібний братам, щоб стати милостивим та вірним Первосвящеником у Божих справах, для вблагання за гріхи людей.</verse>
        <verse osisID='Heb.2.18'>Бо в чому був Сам постраждав, випробовуваний, у тому Він може й випробовуваним помогти.</verse>
      </chapter>
      <chapter osisID='Heb.3'>
        <verse osisID='Heb.3.1'>Отож, святі брати, учасники небесного покликання, уважайте на Апостола й Первосвященика нашого ісповідання, Ісуса,</verse>
        <verse osisID='Heb.3.2'>що вірний Тому, Хто настановив Його, як був і Мойсей у всім домі Його,</verse>
        <verse osisID='Heb.3.3'>бо гідний Він вищої слави понад Мойсея, поскільки будівничий має більшу честь, аніж дім.</verse>
        <verse osisID='Heb.3.4'>Усякий бо дім хтось будує, а Той, хто все збудував, то Бог.</verse>
        <verse osisID='Heb.3.5'>І Мойсей вірний був у всім домі Його, як слуга, на свідоцтво того, що сказати повинно було.</verse>
        <verse osisID='Heb.3.6'>Христос же, як Син, у Його домі. А дім Його ми, коли тільки відвагу й похвалу надії додержимо певними аж до кінця.</verse>
        <verse osisID='Heb.3.7'>Тому то, як каже Дух Святий: Сьогодні, як голос Його ви почуєте,</verse>
        <verse osisID='Heb.3.8'>не робіть затверділими ваших сердець, як під час нарікань, за дня випробовування на пустині,</verse>
        <verse osisID='Heb.3.9'>де Мене випробовували отці ваші, Мене випробовували, і бачили працю Мою сорок років.</verse>
        <verse osisID='Heb.3.10'>Через це Я розгнівався був на той рід і сказав: Постійно вони блудять серцем, вони не пізнали доріг Моїх,</verse>
        <verse osisID='Heb.3.11'>тому Я присягнув був у гніві Своїм, що вони до Мого відпочинку не ввійдуть!</verse>
        <verse osisID='Heb.3.12'>Стережіться, брати, щоб у комусь із вас не було злого серця невірства, що воно відступало б від Бога Живого!</verse>
        <verse osisID='Heb.3.13'>Але кожного дня заохочуйте один одного, доки зветься Сьогодні, щоб запеклим не став котрий з вас через підступ гріха.</verse>
        <verse osisID='Heb.3.14'>Бо ми стали учасниками Христа, коли тільки почате життя ми затримаємо певним аж до кінця,</verse>
        <verse osisID='Heb.3.15'>аж поки говориться: Сьогодні, як голос Його ви почуєте, не робіть затверділими ваших сердець, як під час нарікань!</verse>
        <verse osisID='Heb.3.16'>Котрі бо, почувши, розгнівали Бога? Чи не всі, хто з Єгипту вийшов з Мойсеєм?</verse>
        <verse osisID='Heb.3.17'>На кого ж Він гнівався був сорок років? Хіба не на тих, хто згрішив, що їхні кості в пустині полягли?</verse>
        <verse osisID='Heb.3.18'>Проти кого Він був присягався, що не ввійдуть вони до Його відпочинку, як не проти неслухняних?</verse>
        <verse osisID='Heb.3.19'>І ми бачимо, що вони не змогли ввійти за невірство.</verse>
      </chapter>
      <chapter osisID='Heb.4'>
        <verse osisID='Heb.4.1'>Отже, біймося, коли зостається обітниця входу до Його відпочинку, щоб не виявилось, що хтось із вас опізнився.</verse>
        <verse osisID='Heb.4.2'>Бо Євангелія була звіщена нам, як і тим. Але не принесло пожитку їм слово почуте, бо воно не злучилося з вірою слухачів.</verse>
        <verse osisID='Heb.4.3'>Бо до Його відпочинку входимо ми, що ввірували, як Він провістив: Я присяг був у гніві Своїм, що до місця Мого відпочинку не ввійдуть вони, хоч діла Його були вчинені від закладин світу.</verse>
        <verse osisID='Heb.4.4'>Бо колись про день сьомий сказав Він отак: І Бог відпочив сьомого дня від усієї праці Своєї.</verse>
        <verse osisID='Heb.4.5'>А ще тут: До Мого відпочинку не ввійдуть вони!</verse>
        <verse osisID='Heb.4.6'>Коли ж залишається ото, що деякі ввійдуть до нього, а ті, кому Євангелія була перше звіщена, не ввійшли за непослух,</verse>
        <verse osisID='Heb.4.7'>то ще призначає Він деякий день, сьогодні, бо через Давида говорить по такім довгім часі, як вище вже сказано: Сьогодні, як голос Його ви почуєте, не робіть затверділими ваших сердець!</verse>
        <verse osisID='Heb.4.8'>Бо коли б Ісус Навин дав їм відпочинок, то про інший день не казав би по цьому.</verse>
        <verse osisID='Heb.4.9'>Отож, людові Божому залишається суботство, спочинок.</verse>
        <verse osisID='Heb.4.10'>Хто бо ввійшов був у Його відпочинок, то й той відпочив від учинків своїх, як і Бог від Своїх.</verse>
        <verse osisID='Heb.4.11'>Отож, попильнуймо ввійти до того відпочинку, щоб ніхто не потрапив у непослух за прикладом тим.</verse>
        <verse osisID='Heb.4.12'>Бо Боже Слово живе та діяльне, гостріше від усякого меча обосічного, проходить воно аж до поділу душі й духа, суглобів та мозків, і спосібне судити думки та наміри серця.</verse>
        <verse osisID='Heb.4.13'>І немає створіння, щоб сховалось перед Ним, але все наге та відкрите перед очима Його, Йому дамо звіт!</verse>
        <verse osisID='Heb.4.14'>Отож, мавши великого Первосвященика, що небо перейшов, Ісуса, Сина Божого, тримаймося ісповідання нашого!</verse>
        <verse osisID='Heb.4.15'>Бо ми маємо не такого Первосвященика, що не міг би співчувати слабостям нашим, але випробуваного в усьому, подібно до нас, окрім гріха.</verse>
        <verse osisID='Heb.4.16'>Отож, приступаймо з відвагою до престолу благодаті, щоб прийняти милість та для своєчасної допомоги знайти благодать.</verse>
      </chapter>
      <chapter osisID='Heb.5'>
        <verse osisID='Heb.5.1'>Кожен бо первосвященик, що з-між людей вибирається, настановляється для людей на служіння Богові, щоб приносити дари та жертви за гріхи,</verse>
        <verse osisID='Heb.5.2'>і щоб міг співчувати недосвідченим та заблудженим, бо й сам він перейнятий слабістю.</verse>
        <verse osisID='Heb.5.3'>І тому він повинен як за людей, так само й за себе самого приносити жертви за гріхи.</verse>
        <verse osisID='Heb.5.4'>А чести цієї ніхто не бере сам собою, а покликаний Богом, як і Аарон.</verse>
        <verse osisID='Heb.5.5'>Так і Христос, не Сам Він прославив Себе, щоб Первосвящеником стати, а Той, що до Нього сказав: Ти Мій Син, Я сьогодні Тебе породив.</verse>
        <verse osisID='Heb.5.6'>Як і на іншому місці говорить: Ти Священик навіки за чином Мелхиседековим.</verse>
        <verse osisID='Heb.5.7'>Він за днів тіла Свого з голосінням великим та слізьми приніс був благання й молитви до Того, хто від смерти Його міг спасти, і був вислуханий за побожність Свою.</verse>
        <verse osisID='Heb.5.8'>І хоч Сином Він був, проте навчився послуху з того, що вистраждав був.</verse>
        <verse osisID='Heb.5.9'>А вдосконалившися, Він для всіх, хто слухняний Йому, спричинився для вічного спасіння,</verse>
        <verse osisID='Heb.5.10'>і від Бога був названий Первосвящеником за чином Мелхиседековим.</verse>
        <verse osisID='Heb.5.11'>Про це нам би треба багато казати, та висловити важко його, бо нездібні ви стали, щоб слухати.</verse>
        <verse osisID='Heb.5.12'>Ви бо за віком повинні б бути вчителями, але ви потребуєте ще, щоб хтось вас навчав перших початків Божого Слова. І ви стали такими, яким потрібне молоко, а не страва тверда.</verse>
        <verse osisID='Heb.5.13'>Бо хто молока вживає, той недосвідчений у слові правди, бо він немовля.</verse>
        <verse osisID='Heb.5.14'>А страва тверда для дорослих, що мають чуття, привчені звичкою розрізняти добро й зло.</verse>
      </chapter>
      <chapter osisID='Heb.6'>
        <verse osisID='Heb.6.1'>Тому полишімо початки науки Христа, та й звернімося до досконалости, і не кладімо знову засади покаяння від мертвих учинків та про віру в Бога,</verse>
        <verse osisID='Heb.6.2'>науки про хрищення, про покладання рук, про воскресіння мертвих та вічний суд.</verse>
        <verse osisID='Heb.6.3'>Зробимо й це, коли Бог дозволить.</verse>
        <verse osisID='Heb.6.4'>Не можна бо тих, що раз просвітились були, і скуштували небесного дару, і стали причасниками Духа Святого,</verse>
        <verse osisID='Heb.6.5'>і скуштували доброго Божого Слова та сили майбутнього віку,</verse>
        <verse osisID='Heb.6.6'>та й відпали, знов відновляти покаянням, коли вдруге вони розпинають у собі Сина Божого та зневажають.</verse>
        <verse osisID='Heb.6.7'>Бо земля, що п'є дощ, який падає часто на неї, і родить рослини, добрі для тих, хто їх і вирощує, вона благословення від Бога приймає.</verse>
        <verse osisID='Heb.6.8'>Але та, що приносить терня й будяччя, непотрібна вона та близька до прокляття, а кінець її спалення.</verse>
        <verse osisID='Heb.6.9'>Та ми сподіваємось, любі, кращого про вас, що спасіння тримаєтеся, хоч говоримо й так.</verse>
        <verse osisID='Heb.6.10'>Та не є Бог несправедливий, щоб забути діло ваше та працю любови, яку показали в Ім'я Його ви, що святим послужили та служите.</verse>
        <verse osisID='Heb.6.11'>Ми ж бажаємо, щоб кожен із вас виявляв таку саму завзятість на певність надії аж до кінця,</verse>
        <verse osisID='Heb.6.12'>щоб ви не розлінились, але переймали від тих, хто обітниці вспадковує вірою та терпеливістю.</verse>
        <verse osisID='Heb.6.13'>Бо Бог, обітницю давши Авраамові, як не міг ніким вищим поклястися, поклявся Сам Собою,</verse>
        <verse osisID='Heb.6.14'>говорячи: Поблагословити Я конче тебе поблагословлю, та розмножити розмножу тебе!</verse>
        <verse osisID='Heb.6.15'>І, терплячи довго отак, Авраам одержав обітницю.</verse>
        <verse osisID='Heb.6.16'>Бо люди клянуться вищим, і клятва на ствердження кінчає всяку їхню суперечку.</verse>
        <verse osisID='Heb.6.17'>Тому й Бог, хотівши переважно показати спадкоємцям обітниці незмінність волі Своєї, учинив те при помочі клятви,</verse>
        <verse osisID='Heb.6.18'>щоб у двох тих незмінних речах, що в них не можна сказати неправди Богові, мали потіху міцну ми, хто прибіг прийняти надію, що лежить перед нами,</verse>
        <verse osisID='Heb.6.19'>що вони для душі як котвиця, міцна та безпечна, що аж до середини входить за заслону,</verse>
        <verse osisID='Heb.6.20'>куди, як предтеча, за нас увійшов був Ісус, ставши навіки Первосвящеником за чином Мелхиседековим.</verse>
      </chapter>
      <chapter osisID='Heb.7'>
        <verse osisID='Heb.7.1'>Бо цей Мелхиседек, цар Салиму, священик Бога Всевишнього, що був стрів Авраама, як той вертався по поразці царів, і його поблагословив.</verse>
        <verse osisID='Heb.7.2'>Авраам відділив йому й десятину від усього, найперше бо він визначає цар правди, а потім цар Салиму, цебто цар миру.</verse>
        <verse osisID='Heb.7.3'>Він без батька, без матері, без родоводу, не мав ані початку днів, ані кінця життя, уподобився Божому Сину, пробуває священиком завжди.</verse>
        <verse osisID='Heb.7.4'>Побачте ж, який він великий, що йому й десятину з добичі найліпшої дав патріярх Авраам!</verse>
        <verse osisID='Heb.7.5'>Ті з синів Левієвих, що священство приймають, мають заповідь брати за Законом десятину з народу, цебто з братів своїх, хоч і вийшли вони з Авраамових стегон.</verse>
        <verse osisID='Heb.7.6'>Але цей, що не походить з їхнього роду, десятину одержав від Авраама, і поблагословив того, хто обітницю мав.</verse>
        <verse osisID='Heb.7.7'>І без усякої суперечки більший меншого благословляє.</verse>
        <verse osisID='Heb.7.8'>І тут люди смертельні беруть десятину, а там той, про якого засвідчується, що живе.</verse>
        <verse osisID='Heb.7.9'>І, щоб сказати отак, через Авраама і Левій, що бере десятини, дав сам десятини.</verse>
        <verse osisID='Heb.7.10'>Бо ще в батькових стегнах він був, коли стрів його Мелхиседек.</verse>
        <verse osisID='Heb.7.11'>Отож, коли б досконалість була через священство левитське, бо люди Закона одержали з ним, то яка ще потреба була, щоб Інший Священик повстав за чином Мелхиседековим, а не зватися за чином Аароновим?</verse>
        <verse osisID='Heb.7.12'>Коли бо священство зміняється, то з потреби буває переміна й Закону.</verse>
        <verse osisID='Heb.7.13'>Бо Той, що про Нього говориться це, належав до іншого племени, з якого ніхто не ставав був до жертівника.</verse>
        <verse osisID='Heb.7.14'>Бож відомо, що Господь наш походить від Юди, а про це плем'я, про священство його, нічого Мойсей не сказав.</verse>
        <verse osisID='Heb.7.15'>І ще більше відомо, коли повстає на подобу Мелхиседека Інший Священик,</verse>
        <verse osisID='Heb.7.16'>що був не за законом тілесної заповіді, але з сили незнищального життя.</verse>
        <verse osisID='Heb.7.17'>Бо свідчить: Ти Священик навіки за чином Мелхиседековим.</verse>
        <verse osisID='Heb.7.18'>Попередня бо заповідь відкладається через неміч її та некорисність.</verse>
        <verse osisID='Heb.7.19'>Бо не вдосконалив нічого Закон. Запроваджена ж краща надія, що нею ми наближуємось до Бога.</verse>
        <verse osisID='Heb.7.20'>І поскільки воно не без клятви,</verse>
        <verse osisID='Heb.7.21'>вони бо без клятви були священиками, Цей же з клятвою через Того, Хто говорить до Нього: Клявся Господь і не буде Він каятися: Ти Священик навіки за чином Мелхиседековим,</verse>
        <verse osisID='Heb.7.22'>то постільки Ісус став запорукою кращого Заповіту!</verse>
        <verse osisID='Heb.7.23'>І багато було їх священиків, бо смерть боронила лишатися їм,</verse>
        <verse osisID='Heb.7.24'>але Цей, що навіки лишається, безперестанне Священство Він має.</verse>
        <verse osisID='Heb.7.25'>Тому може Він завжди й спасати тих, хто через Нього до Бога приходить, бо Він завжди живий, щоб за них заступитись.</verse>
        <verse osisID='Heb.7.26'>Отакий бо потрібний нам Первосвященик: святий, незлобивий, невинний, відлучений від грішників, що вищий над небеса,</verse>
        <verse osisID='Heb.7.27'>що потреби не має щодня, як ті первосвященики, перше приносити жертви за власні гріхи, а потому за людські гріхи, бо Він це раз назавжди вчинив, принісши Самого Себе.</verse>
        <verse osisID='Heb.7.28'>Закон бо людей ставить первосвящениками, що немочі мають, але слово клятви, що воно за Законом, ставить Сина, Який досконалий навіки!</verse>
      </chapter>
      <chapter osisID='Heb.8'>
        <verse osisID='Heb.8.1'>Головна ж річ у тому, про що я говорю: маємо Первосвященика, що засів на небесах, по правиці престолу величности,</verse>
        <verse osisID='Heb.8.2'>що Він Священнослужитель святині й правдивої скинії, що її збудував був Господь, а не людина.</verse>
        <verse osisID='Heb.8.3'>Усякий бо первосвященик настановляється, щоб приносити дари та жертви, а тому було треба, щоб і Цей щось мав, що принести.</verse>
        <verse osisID='Heb.8.4'>Бо коли б на землі перебував, то не був би Він священиком, бо тут пробувають священики, що дари приносять за Законом.</verse>
        <verse osisID='Heb.8.5'>Вони служать образові й тіні небесного, як Мойсеєві сказано, коли мав докінчити скинію: Дивись бо, сказав, зроби все за зразком, що тобі на горі був показаний!</verse>
        <verse osisID='Heb.8.6'>А тепер одержав Він краще служіння, поскільки Він посередник і кращого заповіту, який на кращих обітницях був узаконений.</verse>
        <verse osisID='Heb.8.7'>Бо коли б отой перший був бездоганний, не шукалося б місця для другого.</verse>
        <verse osisID='Heb.8.8'>Бо їм докоряючи, каже: Ото дні надходять, говорить Господь, коли з домом Ізраїля й з Юдиним домом Я складу Заповіта Нового,</verse>
        <verse osisID='Heb.8.9'>не за заповітом, що його Я склав був з отцями їхніми дня, коли взяв їх за руку, щоб вивести їх із землі єгипетської. А що вони не залишилися в Моїм заповіті, то й Я їх покинув, говорить Господь!</verse>
        <verse osisID='Heb.8.10'>Оце Заповіт, що його Я складу по тих днях із домом Ізраїлевим, говорить Господь: Покладу Я Закони Свої в їхні думки, і на їхніх серцях напишу їх, і буду їм Богом, вони ж будуть народом Моїм!</verse>
        <verse osisID='Heb.8.11'>І кожен не буде навчати свого ближнього, і кожен брата свого, промовляючи: Пізнай Господа! Усі бо вони будуть знати Мене від малого та аж до великого з них!</verse>
        <verse osisID='Heb.8.12'>Буду бо Я милостивий до їхніх неправд, і їхніх гріхів не згадаю Я більш!</verse>
        <verse osisID='Heb.8.13'>Коли ж каже Новий Заповіт, то тим назвав перший старим. А що порохнявіє й старіє, те близьке до зотління.</verse>
      </chapter>
      <chapter osisID='Heb.9'>
        <verse osisID='Heb.9.1'>Мав же і перший заповіт постанови богослужби та світську святиню.</verse>
        <verse osisID='Heb.9.2'>Була бо уряджена перша скинія, яка зветься святиня, а в ній був свічник, і стіл, і жертвенні хліби.</verse>
        <verse osisID='Heb.9.3'>А за другою заслоною скинія, що зветься Святеє Святих.</verse>
        <verse osisID='Heb.9.4'>Мала вона золоту кадильницю й ковчега заповіту, усюди обкутого золотом, а в нім золота посудина з манною, і розцвіле жезло Ааронове та таблиці заповіту.</verse>
        <verse osisID='Heb.9.5'>А над ним херувими слави, що затінювали престола благодаті, про що говорити докладно тепер не потрібно.</verse>
        <verse osisID='Heb.9.6'>При такому ж урядженні до першої скинії входили завжди священики, правлячи служби Богові,</verse>
        <verse osisID='Heb.9.7'>а до другої раз на рік сам первосвященик, не без крови, яку він приносить за себе й за людські провини.</verse>
        <verse osisID='Heb.9.8'>Святий Дух виявляє оцим, що ще не відкрита дорога в святиню, коли ще стоїть перша скинія.</verse>
        <verse osisID='Heb.9.9'>Вона образ для часу теперішнього, за якого приносяться дари та жертви, що того не можуть вдосконалити, щодо сумління того, хто служить,</verse>
        <verse osisID='Heb.9.10'>що тільки в потравах та в напоях, та в різних обмиваннях, в уставах тілесних, установлено їх аж до часу направи.</verse>
        <verse osisID='Heb.9.11'>Але Христос, Первосвященик майбутнього доброго, прийшов із більшою й досконалішою скинією, нерукотворною, цебто не цього втворення,</verse>
        <verse osisID='Heb.9.12'>і не з кров'ю козлів та телят, але з власною кров'ю увійшов до святині один раз, та й набув вічне відкуплення.</verse>
        <verse osisID='Heb.9.13'>Бо коли кров козлів та телят та попіл із ялівок, як покропить нечистих, освячує їх на очищення тіла,</verse>
        <verse osisID='Heb.9.14'>скільки ж більш кров Христа, що Себе непорочного Богу приніс Святим Духом, очистить наше сумління від мертвих учинків, щоб служити нам Богові Живому!</verse>
        <verse osisID='Heb.9.15'>Тому Він Посередник Нового Заповіту, щоб через смерть, що була для відкуплення від переступів, учинених за першого заповіту, покликані прийняли обітницю вічного спадку.</verse>
        <verse osisID='Heb.9.16'>Бо де заповіт, там має відбутися смерть заповітника,</verse>
        <verse osisID='Heb.9.17'>заповіт бо важливий по мертвих, бо нічого не варт він, як живе заповітник.</verse>
        <verse osisID='Heb.9.18'>Тому й перший заповіт освячений був не без крови:</verse>
        <verse osisID='Heb.9.19'>Коли бо Мойсей сповістив був усі заповіді за Законом усьому народові, він узяв кров козлів та телят із водою й червоною вовною та з ісопом, та й покропив і саму оту книгу, і людей,</verse>
        <verse osisID='Heb.9.20'>проказуючи: Це кров заповіту, що його наказав для вас Бог!</verse>
        <verse osisID='Heb.9.21'>Так само і скинію, і ввесь посуд служебний покропив він кров'ю.</verse>
        <verse osisID='Heb.9.22'>І майже все за Законом кров'ю очищується, а без пролиття крови не має відпущення.</verse>
        <verse osisID='Heb.9.23'>Отож, треба було, щоб образи небесного очищалися цими, а небесне саме кращими від оцих жертвами.</verse>
        <verse osisID='Heb.9.24'>Бо Христос увійшов не в рукотворну святиню, що була на взір правдивої, але в саме небо, щоб з'явитись тепер перед Божим лицем за нас,</verse>
        <verse osisID='Heb.9.25'>і не тому, щоб часто приносити в жертву Себе, як первосвященик увіходить у святиню кожнорічно із кров'ю чужою,</verse>
        <verse osisID='Heb.9.26'>бо інакше Він мусів би часто страждати ще від закладин світу, а тепер Він з'явився один раз на схилку віків, щоб власною жертвою знищити гріх.</verse>
        <verse osisID='Heb.9.27'>І як людям призначено вмерти один раз, потім же суд,</verse>
        <verse osisID='Heb.9.28'>так і Христос один раз був у жертву принесений, щоб понести гріхи багатьох, і не в справі гріха другий раз з'явитися тим, хто чекає Його на спасіння.</verse>
      </chapter>
      <chapter osisID='Heb.10'>
        <verse osisID='Heb.10.1'>Бо Закон, мавши тільки тінь майбутнього добра, а не самий образ речей, тими самими жертвами, що завжди щороку приносяться, не може ніколи вдосконалити тих, хто приступає.</verse>
        <verse osisID='Heb.10.2'>Інакше вони перестали б приноситись, бо ті, хто служить, очищені раз, уже б не мали жадної свідомости гріхів.</verse>
        <verse osisID='Heb.10.3'>Але в них спомин про гріхи буває щороку,</verse>
        <verse osisID='Heb.10.4'>бо тож неможливе, щоб кров биків та козлів здіймала гріхи!</verse>
        <verse osisID='Heb.10.5'>Тому то, входячи в світ, Він говорить: Жертви й приношення Ти не схотів, але тіло Мені приготував.</verse>
        <verse osisID='Heb.10.6'>Цілопалення й жертви покутної Ти не жадав.</verse>
        <verse osisID='Heb.10.7'>Тоді Я сказав: Ось іду, в звої книжки про Мене написано, щоб волю чинити Твою, Боже!</verse>
        <verse osisID='Heb.10.8'>Він вище сказав, що жертви й приносу, та цілопалення й жертви покутної, які за Законом приносяться, Ти не жадав і Собі не вподобав.</verse>
        <verse osisID='Heb.10.9'>Потому сказав: Ось іду, щоб волю Твою чинити, Боже. Відміняє Він перше, щоб друге поставити.</verse>
        <verse osisID='Heb.10.10'>У цій волі ми освячені жертвоприношенням тіла Ісуса Христа один раз.</verse>
        <verse osisID='Heb.10.11'>І кожен священик щоденно стоїть, служачи, і часто приносить жертви ті самі, що ніколи не можуть зняти гріхів.</verse>
        <verse osisID='Heb.10.12'>А Він за гріхи світу приніс жертву один раз, і назавжди по Божій правиці засів,</verse>
        <verse osisID='Heb.10.13'>далі чекаючи, аж вороги Його будуть покладені за підніжка Його ніг.</verse>
        <verse osisID='Heb.10.14'>Бо жертвоприношенням одним вдосконалив Він тих, хто освячується.</verse>
        <verse osisID='Heb.10.15'>Свідкує ж і Дух Святий нам, як говорить:</verse>
        <verse osisID='Heb.10.16'>Оце заповіт, що його по цих днях встановляю Я з ними, говорить Господь, Закони вої Я дам в їхні серця, і в їхніх думках напишу їх.</verse>
        <verse osisID='Heb.10.17'>А їхніх гріхів та несправедливостей їхніх Я більш не згадаю!</verse>
        <verse osisID='Heb.10.18'>А де їхнє відпущення, там нема вже жертвоприношення за гріхи.</verse>
        <verse osisID='Heb.10.19'>Отож, браття, ми маємо відвагу входити до святині кров'ю Ісусовою,</verse>
        <verse osisID='Heb.10.20'>новою й живою дорогою, яку нам обновив Він через завісу, цебто через тіло Своє,</verse>
        <verse osisID='Heb.10.21'>маємо й Великого Священика над домом Божим,</verse>
        <verse osisID='Heb.10.22'>то приступімо з щирим серцем, у повноті віри, окропивши серця від сумління лукавого та обмивши тіла чистою водою!</verse>
        <verse osisID='Heb.10.23'>Тримаймо непохитне визнання надії, вірний бо Той, Хто обіцяв.</verse>
        <verse osisID='Heb.10.24'>І уважаймо один за одним для заохоти до любови й до добрих учинків.</verse>
        <verse osisID='Heb.10.25'>Не кидаймо збору свого, як то звичай у деяких, але заохочуймося, і тим більше, скільки більше ви бачите, що зближається день той.</verse>
        <verse osisID='Heb.10.26'>Бо як ми грішимо самовільно, одержавши пізнання правди, то вже за гріхи не знаходиться жертви,</verse>
        <verse osisID='Heb.10.27'>а страшливе якесь сподівання суду та гнів палючий, що має пожерти противників.</verse>
        <verse osisID='Heb.10.28'>Хто відкидає Закона Мойсея, такий немилосердно вмирає при двох чи трьох свідках,</verse>
        <verse osisID='Heb.10.29'>скільки ж більшої муки, додумуєтеся? заслуговує той, хто потоптав Сина Божого, і хто кров заповіту, що нею освячений, за звичайну вважав, і хто Духа благодаті зневажив!</verse>
        <verse osisID='Heb.10.30'>Бо знаємо Того, Хто сказав: Мені помста належить, Я відплачу, говорить Господь. І ще: Господь буде судити народа Свого!</verse>
        <verse osisID='Heb.10.31'>Страшна річ упасти в руки Бога Живого!</verse>
        <verse osisID='Heb.10.32'>Згадайте ж про перші дні ваші, як ви просвітилися й витерпіли запеклу боротьбу страждань.</verse>
        <verse osisID='Heb.10.33'>Ви були то видовищем зневаги й знущання, то були учасниками тих, що жили так.</verse>
        <verse osisID='Heb.10.34'>Ви бо страждали й з ув'язненими, і грабунок свого майна прийняли з потіхою, відаючи, що маєте в небі для себе майно неминуще та краще.</verse>
        <verse osisID='Heb.10.35'>Тож не відкидайте відваги своєї, бо має велику нагороду вона.</verse>
        <verse osisID='Heb.10.36'>Бо вам терпеливість потрібна, щоб Божу волю вчинити й прийняти обітницю.</verse>
        <verse osisID='Heb.10.37'>Бо ще мало, дуже мало, і Той, хто має прийти, прийде й баритись не буде!</verse>
        <verse osisID='Heb.10.38'>А праведний житиме вірою. І: Коли захитається він, то душа Моя його не вподобає.</verse>
        <verse osisID='Heb.10.39'>Ми ж не з тих, хто хитається на загибіль, але віруємо на спасіння душі.</verse>
      </chapter>
      <chapter osisID='Heb.11'>
        <verse osisID='Heb.11.1'>А віра то підстава сподіваного, доказ небаченого.</verse>
        <verse osisID='Heb.11.2'>Бо нею засвідчені старші були.</verse>
        <verse osisID='Heb.11.3'>Вірою ми розуміємо, що віки Словом Божим збудовані, так що з невидимого сталось видиме.</verse>
        <verse osisID='Heb.11.4'>Вірою Авель приніс Богові жертву кращу, як Каїн; нею засвідчений був, що він праведний, як Бог свідчив про дари його; нею, і вмерши, він ще промовляє.</verse>
        <verse osisID='Heb.11.5'>Вірою Енох був перенесений на небо, щоб не бачити смерти; і його не знайшли, бо Бог переніс його. Бо раніш, як його перенесено, він був засвідчений, що Богові він догодив.</verse>
        <verse osisID='Heb.11.6'>Догодити ж без віри не можна. І той, хто до Бога приходить, мусить вірувати, що Він є, а тим, хто шукає Його, Він дає нагороду.</verse>
        <verse osisID='Heb.11.7'>Вірою Ной, як дістав був об'явлення про те, чого ще не бачив, побоявшись, зробив ковчега, щоб дім свій спасти; нею світ засудив він, і став спадкоємцем праведности, що з віри вона.</verse>
        <verse osisID='Heb.11.8'>Вірою Авраам, покликаний на місце, яке мав прийняти в спадщину, послухався та й пішов, не відаючи, куди йде.</verse>
        <verse osisID='Heb.11.9'>Вірою він перебував на Землі Обіцяній, як на чужій, і проживав у наметах з Ісаком та Яковом, співспадкоємцями тієї ж обітниці,</verse>
        <verse osisID='Heb.11.10'>бо чекав він міста, що має підвалини, що Бог його будівничий та творець.</verse>
        <verse osisID='Heb.11.11'>Вірою й Сара сама дістала силу прийняти насіння, і породила понад час свого віку, бо вірним вважала Того, Хто обітницю дав.</verse>
        <verse osisID='Heb.11.12'>Тому й від одного, та ще змертвілого, народилось так багато, як зорі небесні й пісок незчисленний край моря.</verse>
        <verse osisID='Heb.11.13'>Усі вони повмирали за вірою, не одержавши обітниць, але здалека бачили їх, і повітали, і вірували в них, та визнавали, що вони на землі чужаниці й приходьки.</verse>
        <verse osisID='Heb.11.14'>Бо ті, що говорять таке, виявляють, що шукають батьківщини.</verse>
        <verse osisID='Heb.11.15'>І коли б вони пам'ятали ту, що вийшли з неї, то мали б були час повернутись.</verse>
        <verse osisID='Heb.11.16'>Та бажають вони тепер кращої, цебто небесної, тому й Бог не соромиться їх, щоб звати Себе їхнім Богом, бо Він приготував їм місто.</verse>
        <verse osisID='Heb.11.17'>Вірою Авраам, випробовуваний, привів був на жертву Ісака, і, мавши обітницю, приніс однородженого,</verse>
        <verse osisID='Heb.11.18'>що йому було сказано: В Ісакові буде насіння тобі.</verse>
        <verse osisID='Heb.11.19'>Бо він розумів, що Бог має силу й воскресити з мертвих, тому й одержав його на прообраз.</verse>
        <verse osisID='Heb.11.20'>Вірою в майбутнє поблагословив Ісак Якова та Ісава.</verse>
        <verse osisID='Heb.11.21'>Вірою Яків, умираючи, поблагословив кожного сина Йосипового, і схилився на верх свого жезла.</verse>
        <verse osisID='Heb.11.22'>Вірою Йосип, умираючи, згадав про вихід синів Ізраїлевих та про кості свої заповів.</verse>
        <verse osisID='Heb.11.23'>Вірою Мойсей, як родився, переховувався батьками своїми три місяці, бо вони бачили, що гарне дитя, і не злякались наказу царевого.</verse>
        <verse osisID='Heb.11.24'>Вірою Мойсей, коли виріс, відрікся зватися сином дочки фараонової.</verse>
        <verse osisID='Heb.11.25'>Він хотів краще страждати з народом Божим, аніж мати дочасну гріховну потіху.</verse>
        <verse osisID='Heb.11.26'>Він наругу Христову вважав за більше багатство, ніж скарби єгипетські, бо він озирався на Божу нагороду.</verse>
        <verse osisID='Heb.11.27'>Вірою він покинув Єгипет, не злякавшися гніву царевого, бо він був непохитний, як той, хто Невидимого бачить.</verse>
        <verse osisID='Heb.11.28'>Вірою справив він Пасху й покроплення крови, щоб їх не торкнувся той, хто погубив первороджених.</verse>
        <verse osisID='Heb.11.29'>Вірою вони перейшли Червоне море, немов суходолом, на що спокусившись єгиптяни, потопились.</verse>
        <verse osisID='Heb.11.30'>Вірою впали єрихонські мури по семиденнім обходженні їх.</verse>
        <verse osisID='Heb.11.31'>Вірою блудниця Рахав не згинула з невірними, коли з миром прийняла вивідувачів.</verse>
        <verse osisID='Heb.11.32'>І що ще скажу? Бо не стане часу мені, щоб оповідати про Гедеона, Варака, Самсона, Ефтая, Давида й Самуїла та про пророків,</verse>
        <verse osisID='Heb.11.33'>що вірою царства побивали, правду чинили, одержували обітниці, пащі левам загороджували,</verse>
        <verse osisID='Heb.11.34'>силу огненну гасили, утікали від вістря меча, зміцнялись від слабости, хоробрі були на війні, обертали в розтіч полки чужоземців;</verse>
        <verse osisID='Heb.11.35'>жінки діставали померлих своїх із воскресіння; а інші бували скатовані, не прийнявши визволення, щоб отримати краще воскресіння;</verse>
        <verse osisID='Heb.11.36'>а інші дізнали наруги та рани, а також кайдани й в'язниці.</verse>
        <verse osisID='Heb.11.37'>Камінням побиті бували, допитувані, перепилювані, умирали, зарубані мечем, тинялися в овечих та козячих шкурах, збідовані, засумовані, витерпілі.</verse>
        <verse osisID='Heb.11.38'>Ті, що світ не вартий був їх, тинялися по пустинях та горах, і по печерах та проваллях земних.</verse>
        <verse osisID='Heb.11.39'>І всі вони, одержавши засвідчення вірою, обітниці не прийняли,</verse>
        <verse osisID='Heb.11.40'>бо Бог передбачив щось краще про нас, щоб вони не без нас досконалість одержали.</verse>
      </chapter>
      <chapter osisID='Heb.12'>
        <verse osisID='Heb.12.1'>Тож і ми, мавши навколо себе велику таку хмару свідків, скиньмо всякий тягар та гріх, що обплутує нас, та й біжім з терпеливістю до боротьби, яка перед нами,</verse>
        <verse osisID='Heb.12.2'>дивлячись на Ісуса, на Начальника й Виконавця віри, що замість радости, яка була перед Ним, перетерпів хреста, не звертавши уваги на сором, і сів по правиці престолу Божого.</verse>
        <verse osisID='Heb.12.3'>Тож подумайте про Того, хто перетерпів такий перекір проти Себе від грішних, щоб ви не знемоглись, і не впали на душах своїх.</verse>
        <verse osisID='Heb.12.4'>Ви ще не змагались до крови, борючись проти гріха,</verse>
        <verse osisID='Heb.12.5'>і забули нагад, що говорить до вас, як синів: Мій сину, не нехтуй Господньої кари, і не знемагай, коли Він докоряє тобі.</verse>
        <verse osisID='Heb.12.6'>Бо Господь, кого любить, того Він карає, і б'є кожного сина, якого приймає!</verse>
        <verse osisID='Heb.12.7'>Коли терпите кару, то робить Бог вам, як синам. Хіба є такий син, що батько його не карає?</verse>
        <verse osisID='Heb.12.8'>А коли ви без кари, що спільна для всіх, то ви діти з перелюбу, а не сини.</verse>
        <verse osisID='Heb.12.9'>А до того, ми мали батьків, що карали наше тіло, і боялися їх, то чи ж не далеко більше повинні коритися ми Отцеві духів, щоб жити?</verse>
        <verse osisID='Heb.12.10'>Ті нас за короткого часу карали, як їм до вподоби було, Цей же на користь, щоб ми стали учасниками Його святости.</verse>
        <verse osisID='Heb.12.11'>Усяка кара в теперішній час не здається потіхою, але смутком, та згодом для навчених нею приносить мирний плід праведности!</verse>
        <verse osisID='Heb.12.12'>Тому то опущені руки й коліна знеможені випростуйте,</verse>
        <verse osisID='Heb.12.13'>і чиніть прості стежки ногам вашим, щоб кульгаве не збочило, але краще виправилось.</verse>
        <verse osisID='Heb.12.14'>Пильнуйте про мир зо всіма, і про святість, без якої ніхто не побачить Господа.</verse>
        <verse osisID='Heb.12.15'>Дивіться, щоб хто не зостався без Божої благодаті, щоб не виріс який гіркий корінь і не наробив непокою, і щоб багато-хто не опоганились тим.</verse>
        <verse osisID='Heb.12.16'>Щоб не був хто блудник чи безбожник, немов той Ісав, що своє перворідство віддав за поживу саму.</verse>
        <verse osisID='Heb.12.17'>Бо знаєте ви, що й після, як схотів він успадкувати благословення, відкинутий був, не знайшов бо був можливости до покаяння, хоч його із слізьми шукав.</verse>
        <verse osisID='Heb.12.18'>Бо ви не приступили до гори дотикальної та до палючого огню, і до хмари, і до темряви, та до бурі,</verse>
        <verse osisID='Heb.12.19'>і до сурмового звуку, і до голосу слів, що його ті, хто чув, просили, щоб більше не мовилось слово до них.</verse>
        <verse osisID='Heb.12.20'>Не могли бо вони того витримати, що наказано: Коли й звірина до гори доторкнеться, то буде камінням побита.</verse>
        <verse osisID='Heb.12.21'>І таке страшне те видіння було, що Мойсей проказав: Я боюся й тремчу!...</verse>
        <verse osisID='Heb.12.22'>Але ви приступили до гори Сіонської, і до міста Бога Живого, до Єрусалиму небесного, і до десятків тисяч Анголів,</verse>
        <verse osisID='Heb.12.23'>і до Церкви первороджених, на небі написаних, і до Судді всіх до Бога, і до духів удосконалених праведників,</verse>
        <verse osisID='Heb.12.24'>і до Посередника Нового Заповіту до Ісуса, і до покроплення крови, що краще промовляє, як Авелева.</verse>
        <verse osisID='Heb.12.25'>Глядіть, не відвертайтеся від того, хто промовляє. Бо як не повтікали вони, що зреклися того, хто звіщав на землі, то тим більше ми, якщо зрікаємся Того, Хто з неба звіщає,</verse>
        <verse osisID='Heb.12.26'>що голос Його захитав тоді землю, а тепер обіцяв та каже: Ще раз захитаю не тільки землею, але й небом.</verse>
        <verse osisID='Heb.12.27'>А ще раз визначає заміну захитаного, як створеного, щоб зосталися ті, хто непохитний.</verse>
        <verse osisID='Heb.12.28'>Отож ми, що приймаємо царство непохитне, нехай маємо благодать, що нею приємно служитимемо Богові з побожністю й зо страхом.</verse>
        <verse osisID='Heb.12.29'>Бо наш Бог то палючий огонь!</verse>
      </chapter>
      <chapter osisID='Heb.13'>
        <verse osisID='Heb.13.1'>Братолюбство нехай пробуває між вами!</verse>
        <verse osisID='Heb.13.2'>Не забувайте любови до приходнів, бо деякі нею, навіть не відаючи, гостинно були прийняли Анголів.</verse>
        <verse osisID='Heb.13.3'>Пам'ятайте про в'язнів, немов із ними були б ви пов'язані, про тих, хто страждає, як такі, що й самі ви знаходитесь в тілі.</verse>
        <verse osisID='Heb.13.4'>Нехай буде в усіх чесний шлюб та ложе непорочне, а блудників та перелюбів судитиме Бог.</verse>
        <verse osisID='Heb.13.5'>Будьте життям не грошолюбні, задовольняйтеся тим, що маєте. Сам бо сказав: Я тебе не покину, ані не відступлюся від тебе!</verse>
        <verse osisID='Heb.13.6'>Тому то ми сміливо говоримо: Господь мені помічник, і я не злякаюсь нікого: що зробить людина мені?</verse>
        <verse osisID='Heb.13.7'>Спогадуйте наставників ваших, що вам говорили Слово Боже; і, дивлячися на кінець їхнього життя, переймайте їхню віру.</verse>
        <verse osisID='Heb.13.8'>Ісус Христос учора, і сьогодні, і навіки Той Самий!</verse>
        <verse osisID='Heb.13.9'>Не захоплюйтеся всілякими та чужими науками. Бо річ добра зміцняти серця благодаттю, а не стравами, що користи від них не одержали ті, хто за ними ходив.</verse>
        <verse osisID='Heb.13.10'>Маємо жертівника, що від нього годуватися права не мають ті, хто скинії служить,</verse>
        <verse osisID='Heb.13.11'>бо котрих звірят кров первосвященик уносить до святині за гріхи, тих м'ясо палиться поза табором,</verse>
        <verse osisID='Heb.13.12'>тому то Ісус, щоб кров'ю Своєю людей освятити, постраждав поза брамою.</verse>
        <verse osisID='Heb.13.13'>Тож виходьмо до Нього поза табір, і наругу Його понесімо,</verse>
        <verse osisID='Heb.13.14'>бо постійного міста не маємо тут, а шукаємо майбутнього!</verse>
        <verse osisID='Heb.13.15'>Отож, завжди приносьмо Богові жертву хвали, цебто плід уст, що Ім'я Його славлять.</verse>
        <verse osisID='Heb.13.16'>Не забувайте ж і про доброчинність та спільність, бо жертви такі вгодні Богові.</verse>
        <verse osisID='Heb.13.17'>Слухайтесь ваших наставників та коріться їм, вони бо пильнують душ ваших, як ті, хто має здати справу. Нехай вони роблять це з радістю, а не зідхаючи, бо це для вас не корисне.</verse>
        <verse osisID='Heb.13.18'>Моліться за нас, бо надіємося, що ми маємо добре сумління, бо хочемо добре в усьому поводитись.</verse>
        <verse osisID='Heb.13.19'>А надто прошу це робити, щоб швидше до вас мене вернено.</verse>
        <verse osisID='Heb.13.20'>Бог же миру, що з мертвих підняв великого Пастиря вівцям кров'ю вічного заповіту, Господа нашого Ісуса,</verse>
        <verse osisID='Heb.13.21'>нехай вас удосконалить у кожному доброму ділі, щоб волю чинити Його, чинячи в вас любе перед лицем Його через Ісуса Христа, Якому слава на віки вічні. Амінь.</verse>
        <verse osisID='Heb.13.22'>Благаю ж вас, браття, прийміть слово потіхи, бо коротко я написав вам.</verse>
        <verse osisID='Heb.13.23'>Знайте, що наш брат Тимофій вже випущений, і я з ним; коли незабаром він прийде, я вас побачу.</verse>
        <verse osisID='Heb.13.24'>Вітайте всіх ваших наставників та всіх святих. Вітають вас ті, хто в Італії.</verse>
        <verse osisID='Heb.13.25'>Благодать зо всіма вами! Амінь.</verse>
      </chapter>
    </div></osisText>
</osis>