<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance'>
  <osisText xml:lang='ru' osisIDWork='ukrub' osisRefWork='Bible'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='ukrub'>
        <title>Ukrainian Version</title>
        <contributor>The Unbound Bible Biola University: Administrative Computing 13800 Biola Ave. La Mirada, CA 90639 United States of America 562-903-4722</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-23</date>
        <description/>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>ukrub</identifier>
        <source>ftp://unboundftp.biola.edu/pub/ukrainian_utf8.zip</source>
        <language type='IETF'>ru</language>
        <relation/>
        <coverage>provide the bible to then world</coverage>
        <rights>I think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Song'>
      <chapter osisID='Song.1'>
        <verse osisID='Song.1.1'>Соломонова Пісня над піснями.</verse>
        <verse osisID='Song.1.2'>Нехай він цілує мене поцілунками уст своїх, бо ліпші кохання твої від вина!</verse>
        <verse osisID='Song.1.3'>На запах оливи твої запашні, твоє ймення неначе олива розлита, тому діви кохають тебе!</verse>
        <verse osisID='Song.1.4'>Потягни ти мене за собою, біжім! Цар впровадив мене у палати свої, ми радіти та тішитись будемо тобою, згадаємо кохання твої, від вина приємніші, поправді кохають тебе!</verse>
        <verse osisID='Song.1.5'>Дочки єрусалимські, я чорна та гарна, немов ті намети кедарські, мов занавіси Соломонові!</verse>
        <verse osisID='Song.1.6'>Не дивіться на те, що смуглявенька я, бож сонце мене опалило, сини неньки моєї на мене розгнівалися, настановили мене сторожити виноградники, та свого виноградника власного не встерегла я!...</verse>
        <verse osisID='Song.1.7'>Скажи ж мені ти, кого покохала душа моя: Де ти пасеш? Де даєш ти спочити у спеку отарі? Пощо біля стад твоїх друзів я буду, немов та причинна?</verse>
        <verse osisID='Song.1.8'>Якщо ти не знаєш цього, вродливіша посеред жінок, то вийди собі за слідами отари, і випасуй при шатрах пастуших козлятка свої.</verse>
        <verse osisID='Song.1.9'>Я тебе прирівняв до лошиці в возах фараонових, о моя ти подруженько!</verse>
        <verse osisID='Song.1.10'>Гарні щічки твої поміж шнурами перел, а шийка твоя між разками намиста!</verse>
        <verse osisID='Song.1.11'>Ланцюжки золоті ми поробимо тобі разом із срібними кульками!</verse>
        <verse osisID='Song.1.12'>Доки цар при своєму столі, то мій нард видає свої пахощі.</verse>
        <verse osisID='Song.1.13'>Мій коханий для мене мов китиця мирри: спочиває між персами в мене!</verse>
        <verse osisID='Song.1.14'>Мій коханий для мене мов кипрове гроно в ен-ґедських садах-виноградах!</verse>
        <verse osisID='Song.1.15'>Яка ти прекрасна, моя ти подруженько, яка ти хороша! Твої очі немов голубині!</verse>
        <verse osisID='Song.1.16'>Який ти прекрасний, о мій ти коханий, який ти приємний! а ложе нам зелень!</verse>
        <verse osisID='Song.1.17'>Бруси наших домів то кедрини, стелі в нас кипариси!</verse>
      </chapter>
      <chapter osisID='Song.2'>
        <verse osisID='Song.2.1'>Я саронська троянда, я долинна лілея!</verse>
        <verse osisID='Song.2.2'>Як лілея між тереном, так подруга моя поміж дівами!</verse>
        <verse osisID='Song.2.3'>Як та яблуня між лісовими деревами, так мій коханий поміж юнаками, його тіні жадала й сиділа я в ній, і його плід для мого піднебіння солодкий!</verse>
        <verse osisID='Song.2.4'>Він впровадив мене до винярні, а прапор його надо мною кохання!</verse>
        <verse osisID='Song.2.5'>Підкріпіте мене виноградовим печивом, освіжіть мене яблуками, бо я хвора з кохання!</verse>
        <verse osisID='Song.2.6'>Ліва рука його під головою моєю, правиця ж його пригортає мене!...</verse>
        <verse osisID='Song.2.7'>Заклинаю я вас, дочки єрусалимські, газелями чи польовими оленями, щоб ви не сполохали, й щоб не збудили кохання, аж доки йому до вподоби!...</verse>
        <verse osisID='Song.2.8'>Голос мого коханого!... Ось він іде, ось він скаче горами, по пагірках вистрибує...</verse>
        <verse osisID='Song.2.9'>Мій коханий подібний до сарни чи до молодого оленя. Он стоїть він у нас за стіною, зазирає у вікна, заглядає у ґрати...</verse>
        <verse osisID='Song.2.10'>Мій коханий озвався й промовив до мене: Уставай же, подруго моя, моя красна, й до мене ходи!</verse>
        <verse osisID='Song.2.11'>Бо оце проминула пора дощова, дощ ущух, перейшов собі він.</verse>
        <verse osisID='Song.2.12'>Показались квітки на землі, пора соловейка настала, і голос горлиці в нашому краї лунає!</verse>
        <verse osisID='Song.2.13'>Фіґа випустила свої ранні плоди, і розцвілі виноградини пахощі видали. Уставай же, подруго моя, моя красна, й до мене ходи!</verse>
        <verse osisID='Song.2.14'>Голубко моя у розщілинах скельних, у бескіднім сховку, дай побачити мені твоє личко, дай почути мені голосок твій, бо голос твій милий, а личко твоє уродливе!</verse>
        <verse osisID='Song.2.15'>Ловіть нам лисиці, лисинята маленькі, що ушкоджують нам виноградники, виноградники ж наші у цвіті!</verse>
        <verse osisID='Song.2.16'>Мій коханий він мій, я ж його, він пасе між лілеями!</verse>
        <verse osisID='Song.2.17'>Поки день прохолоду навіє, а тіні втечуть, вернись, мій коханий, стань подібний до сарни чи до молодого оленя в пахучих горах!</verse>
      </chapter>
      <chapter osisID='Song.3'>
        <verse osisID='Song.3.1'>По ночах на ложі своїм я шукала того, кого покохала душа моя... Шукала його, та його не знайшла...</verse>
        <verse osisID='Song.3.2'>Хай устану й нехай я пройдуся по місті, хай на вулицях та на майданах того пошукаю, кого покохала душа моя! Шукала його, та його не знайшла...</verse>
        <verse osisID='Song.3.3'>Спіткали мене сторожі, що по місті проходять... Чи не бачили часом того, кого покохала душа моя?</verse>
        <verse osisID='Song.3.4'>Небагато пройшла я від них, та й знайшла я того, кого покохала душа моя: схопила його, й не пустила його, аж поки його не ввела у дім неньки своєї, та в кімнату тієї, що в утробі носила мене!...</verse>
        <verse osisID='Song.3.5'>Заклинаю я вас, дочки єрусалимські, газелями чи польовими оленями, щоб ви не сполохали, щоб не збудили кохання, аж доки йому до вподоби!...</verse>
        <verse osisID='Song.3.6'>Хто вона, що виходить із пустині, немов стовпи диму, окурена миррою й ладаном, всілякими пахощами продавця?</verse>
        <verse osisID='Song.3.7'>Ось ложе його, Соломонове, шістдесят лицарів навколо нього, із лицарів славних Ізраїлевих!</verse>
        <verse osisID='Song.3.8'>Усі вони мають меча, усі вправні в бою, кожен має свого меча при своєму стегні проти страху нічного.</verse>
        <verse osisID='Song.3.9'>Ноші зробив собі цар Соломон із ливанських дерев:</verse>
        <verse osisID='Song.3.10'>стовпці їхні зробив він із срібла, а їхне опертя золоте, пурпурове сидіння, їхня середина вистелена коханням дочок єрусалимських!...</verse>
        <verse osisID='Song.3.11'>Підіть і побачте, о дочки сіонські, царя Соломона в вінку, що ним мати його увінчала його в день весілля його та в день радости серця його!</verse>
      </chapter>
      <chapter osisID='Song.4'>
        <verse osisID='Song.4.1'>Яка ти прекрасна, моя ти подруженько, яка ти хороша! Твої оченятка, немов ті голубки, глядять з-за серпанку твого! Твої коси немов стадо кіз, що хвилями сходять з гори Гілеадської!</verse>
        <verse osisID='Song.4.2'>Твої зубки немов та отара овець пообстриганих, що з купелю вийшли, що котять близнята, і між ними немає неплідної...</verse>
        <verse osisID='Song.4.3'>Твої губки немов кармазинова нитка, твої устонька красні, мов частина гранатного яблука скроня твоя за серпанком твоїм!</verse>
        <verse osisID='Song.4.4'>Твоя шия немов та Давидова башта, на зброю збудована: тисяча щитів повішена в ній, усе щити лицарів!</verse>
        <verse osisID='Song.4.5'>Два перса твої мов ті двоє близнят молодих у газелі, що випасуються між лілеями...</verse>
        <verse osisID='Song.4.6'>Поки день прохолоду навіє, а тіні втечуть, піду я собі на ту миррину гору й на пагірок ладану...</verse>
        <verse osisID='Song.4.7'>Уся ти прекрасна, моя ти подруженько, і плями нема на тобі!</verse>
        <verse osisID='Song.4.8'>Зо мною з Лівану, моя наречена, зо мною з Лівану ти підеш! Споглянеш з вершини Амани, з вершини Сеніру й Гермону, з леговища левів, з леопардових гір.</verse>
        <verse osisID='Song.4.9'>Забрала ти серце мені, моя сестро, моя наречена, забрала ти серце мені самим очком своїм, разочком одненьким намиста свого!...</verse>
        <verse osisID='Song.4.10'>Яке любе кохання твоє, о сестрице моя, наречена! Скільки ліпше кохання твоє за вино, а запашність олив твоїх за всі пахощі!...</verse>
        <verse osisID='Song.4.11'>Уста твої крапають мед щільниковий, моя наречена, мед і молоко під твоїм язичком, а пахощ одежі твоєї як ліванські ті пахощі!</verse>
        <verse osisID='Song.4.12'>Замкнений садок то сестриця моя, наречена моя замкнений садок, джерело запечатане...</verse>
        <verse osisID='Song.4.13'>Лоно твоє сад гранатових яблук з плодом досконалим, кипри із нардами,</verse>
        <verse osisID='Song.4.14'>нард і шафран, пахуча тростина й кориця з усіма деревами ладану, мирра й алое зо всіма найзапашнішими пахощами,</verse>
        <verse osisID='Song.4.15'>ти джерело садкове, криниця живої води, та тієї, що плине з Ливану!...</verse>
        <verse osisID='Song.4.16'>Прокинься, о вітре з півночі, і прилинь, вітре з полудня, повій на садок мій: нехай потечуть його пахощі! Хай коханий мій прийде до саду свого, і нехай споживе плід найкращий його!...</verse>
      </chapter>
      <chapter osisID='Song.5'>
        <verse osisID='Song.5.1'>Прийшов я до саду свого, о сестро моя, наречена! Збираю я мирру свою із бальзамом своїм, споживаю свого стільника разом із медом своїм, п'ю вино я своє зо своїм молоком!... Споживайте, співдрузі, пийте до схочу, кохані!</verse>
        <verse osisID='Song.5.2'>Я сплю, моє ж серце чуває... Ось голос мого коханого!... Стукає... Відчини мені, сестро моя, о моя ти подруженько, голубко моя, моя чиста, бо росою покрилася вся моя голова, мої кучері краплями ночі!...</verse>
        <verse osisID='Song.5.3'>Зняла я одежу свою, як знову її надягну? Помила я ніжки свої, як же їх занечищу?...</verse>
        <verse osisID='Song.5.4'>Мій коханий простяг свою руку крізь отвір, і нутро моє схвилювалось від нього!...</verse>
        <verse osisID='Song.5.5'>Встала я відчинити своєму коханому, а з рук моїх капала мирра, і мирра текла на засувки замка з моїх пальців...</verse>
        <verse osisID='Song.5.6'>Відчинила своєму коханому, а коханий мій зник, відійшов!... Душі не ставало в мені, як він говорив... Я шукала його, та його не знайшла... Я гукала його, та він не відізвався до мене...</verse>
        <verse osisID='Song.5.7'>Стріли мене сторожі, що ходять по місті, набили мене, завдали мені рани... Здерли з мене моє покривало, сторожі міських мурів!</verse>
        <verse osisID='Song.5.8'>Заклинаю я вас, дочки єрусалимські, як мого коханого стрінете ви, що йому повісте? Що я хвора з кохання!</verse>
        <verse osisID='Song.5.9'>Чим коханий твій кращий від інших коханих, вродливіша з жінок? Чим коханий твій кращий від інших коханих, що так заклинаєш ти нас?</verse>
        <verse osisID='Song.5.10'>Коханий мій білий й рум'яний, визначніший він від десяти тисяч інших...</verse>
        <verse osisID='Song.5.11'>Голова його щиреє золото, його кучері пальмове віття, чорні, як ворон...</verse>
        <verse osisID='Song.5.12'>Його очі немов голубки над джерелами водними, у молоці повимивані, що над повним струмком посідали!</verse>
        <verse osisID='Song.5.13'>Його личка як грядка бальзаму, немов квітники запашні! Його губи лілеї, з яких капає мирра текуча!</verse>
        <verse osisID='Song.5.14'>Його руки стовпці золоті, повисаджувані хризолітом, а лоно його твір мистецький з слонової кости, покритий сапфірами!</verse>
        <verse osisID='Song.5.15'>Його стегна стовпи мармурові, поставлені на золотії підстави! Його вигляд немов той Ливан, він юнак як ті кедри!</verse>
        <verse osisID='Song.5.16'>Уста його солодощі, і він увесь пожадання... Оце мій коханий, й оце мій дружок, дочки єрусалимські!</verse>
      </chapter>
      <chapter osisID='Song.6'>
        <verse osisID='Song.6.1'>Куди твій коханий пішов, о найвродливіша з жінок? Куди спрямував твій коханий? Бо ми пошукаємо його із тобою.</verse>
        <verse osisID='Song.6.2'>Мій коханий пішов до садочка свого, в квітники запашні, щоб пасти в садках і збирати лілеї.</verse>
        <verse osisID='Song.6.3'>Я належу своєму коханому, а мені мій коханий, що пасе між лілеями!</verse>
        <verse osisID='Song.6.4'>Ти прекрасна, моя ти подруженько, мов та Тірца, ти хороша, як Єрусалим, ти грізна, як війська з прапорами!</verse>
        <verse osisID='Song.6.5'>Відверни ти свої оченята від мене, бо вони непокоять мене! Твої коси немов стадо кіз, що хвилями сходять з того Гілеаду!</verse>
        <verse osisID='Song.6.6'>Твої зуби немов та отара овець, що з купелю вийшли, що котять близнята, і між ними немає неплідної!</verse>
        <verse osisID='Song.6.7'>Мов частина гранатного яблука скроня твоя за серпанком твоїм!</verse>
        <verse osisID='Song.6.8'>Шістдесят є цариць, і вісімдесят є наложниць, а дівчатам немає числа,</verse>
        <verse osisID='Song.6.9'>та єдина вона ця голубка моя, моя чиста! У неньки своєї вона одиначка, обрана вона у своєї родительки! Як бачили дочки Сіону її, то щасливою звали її, цариці й наложниці то вихваляли її:</verse>
        <verse osisID='Song.6.10'>Хто це така, що вона виглядає, немов та досвітня зоря, прекрасна, як місяць, як сонце ясна, як полки з прапорами грізна?</verse>
        <verse osisID='Song.6.11'>Зійшла я в оріховий сад, щоб поглянути на пуп'яночки при потоці, щоб побачити там, чи зацвів виноград, чи гранатові яблуні порозцвітали?</verse>
        <verse osisID='Song.6.12'>І не зчулася я, як мене посадила душа моя між колесниці моєї дружини бояр...</verse>
        <verse osisID='Song.6.13'>(7-1) Вернися, вернись, Суламітко! Вернися, вернися, нехай ми на тебе надивимось! Чого вам дивитися на Суламітку, немов би на танець військовий?</verse>
      </chapter>
      <chapter osisID='Song.7'>
        <verse osisID='Song.7.1'>(7-2) Хороші які стали ноги твої в черевичках, князівно моя! Заокруглення стегон твоїх мов намисто, руками мистецькими виточене!</verse>
        <verse osisID='Song.7.2'>(7-3) Твоє лоно немов круглоточена чаша, в якій не забракне вина запашного! Твій живіт сніп пшениці, оточений тими лілеями!</verse>
        <verse osisID='Song.7.3'>(7-4) Два перса твої немов двоє сарняток близнят!</verse>
        <verse osisID='Song.7.4'>(7-5) Твоя шия як башта із кости слонової, твої очі озерця в Хешбоні при брамі того Бат-Рабіму, в тебе ніс немов башта ливанська, що дивиться все в бік Дамаску!</verse>
        <verse osisID='Song.7.5'>(7-6) Голівка твоя на тобі мов Кармел, а коса на голівці твоїй немов пурпур, полонений цар тими кучерями!</verse>
        <verse osisID='Song.7.6'>(7-7) Яка ти прекрасна й приємна яка, о кохання в розкошах!</verse>
        <verse osisID='Song.7.7'>(7-8) Став подібний до пальми твій стан, твої ж перса до грон виноградних!</verse>
        <verse osisID='Song.7.8'>(7-9) Я подумав: виберуся на цю пальму, схоплюся за віття її, і нехай стануть перса твої, немов виноградні ті грона, а пахощ дихання твого як яблука!...</verse>
        <verse osisID='Song.7.9'>(7-10) А уста твої як найліпше вино: простує воно до мого коханого, чинить промовистими й уста сплячих!</verse>
        <verse osisID='Song.7.10'>(7-11) Я належу своєму коханому, а його пожадання до мене!</verse>
        <verse osisID='Song.7.11'>(7-12) Ходи ж, мій коханий, та вийдемо в поле, переночуємо в селах!</verse>
        <verse osisID='Song.7.12'>(7-13) Устанемо рано, й ходім у сади-виногради, подивимося, чи зацвів виноград, чи квітки розцвілись, чи гранатові яблуні порозцвітали?... Там кохання своє тобі дам!</verse>
        <verse osisID='Song.7.13'>(7-14) Видадуть пах мандрагори, при наших же входах всілякі коштовні плоди, нові та старі, що я їх заховала для тебе, коханий ти мій!</verse>
      </chapter>
      <chapter osisID='Song.8'>
        <verse osisID='Song.8.1'>О, коли б ти мені був за брата, що перса ссав в нені моєї, коли б стріла тебе я на вулиці, цілувала б тебе, і ніхто мені не докоряв би!</verse>
        <verse osisID='Song.8.2'>Повела б я тебе й привела б у дім нені своєї: ти навчав би мене, я б тебе напоїла вином запашним, соком гранатових яблук своїх!</verse>
        <verse osisID='Song.8.3'>Ліва рука його під головою моєю, правиця ж його пригортає мене!...</verse>
        <verse osisID='Song.8.4'>Заклинаю я вас, дочки єрусалимські, нащо б сполохали, й нащо б збудили кохання, аж доки йому до вподоби!</verse>
        <verse osisID='Song.8.5'>Хто вона, що виходить із пустині, спираючися на свого коханого? Під яблунею я збудила тебе, там повила тебе мати твоя, там тебе повила твоя породителька!</verse>
        <verse osisID='Song.8.6'>Поклади ти мене, як печатку на серце своє, як печать на рамено своє, бо сильне кохання, як смерть, заздрощі непереможні, немов той шеол, його жар жар огню, воно полум'я Господа!</verse>
        <verse osisID='Song.8.7'>Води великі не зможуть згасити кохання, ані ріки його не заллють! Коли б хто давав за кохання маєток увесь свого дому, то ним погордили б зовсім!...</verse>
        <verse osisID='Song.8.8'>Є сестра в нас мала, й перс у неї нема ще. Що зробимо нашій сестричці в той день, коли сватати будуть її?</verse>
        <verse osisID='Song.8.9'>Якщо вона мур, забороло із срібла збудуємо на ній, а якщо вона двері обкладемо кедровою дошкою їх...</verse>
        <verse osisID='Song.8.10'>Я мур, мої ж перса як башти, тоді я була в його очах мов та, яка спокій провадить...</verse>
        <verse osisID='Song.8.11'>Виноградника мав Соломон у Баал-Гамоні, виноградника він віддавав сторожам, щоб кожен приносив за плід його тисячу срібла.</verse>
        <verse osisID='Song.8.12'>Але мій виноградник, що маю його, при мені! Тобі, Соломоне, хай буде та тисяча, а сторожам його плоду дві сотні!</verse>
        <verse osisID='Song.8.13'>О ти, що сидиш у садках, друзі твої прислухаються до твого голосу: дай почути його і мені!</verse>
        <verse osisID='Song.8.14'>Утікай, мій коханий, і станься подібний до сарни собі, чи до молодого оленя у бальзамових горах!</verse>
      </chapter>
    </div></osisText>
</osis>