<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance'>
  <osisText xml:lang='ru' osisIDWork='ukrub' osisRefWork='Bible'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='ukrub'>
        <title>Ukrainian Version</title>
        <contributor>The Unbound Bible Biola University: Administrative Computing 13800 Biola Ave. La Mirada, CA 90639 United States of America 562-903-4722</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-23</date>
        <description/>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>ukrub</identifier>
        <source>ftp://unboundftp.biola.edu/pub/ukrainian_utf8.zip</source>
        <language type='IETF'>ru</language>
        <relation/>
        <coverage>provide the bible to then world</coverage>
        <rights>I think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Judg'>
      <chapter osisID='Judg.1'>
        <verse osisID='Judg.1.1'>І сталося по смерті Ісуса, і питалися Ізраїлеві сини Господа, говорячи: Хто з нас вийде спереду на ханаанеянина, щоб воювати з ним?</verse>
        <verse osisID='Judg.1.2'>І сказав Господь: Юда піде. Оце Я дав Край у його руку.</verse>
        <verse osisID='Judg.1.3'>І сказав Юда до Симеона, свого брата: Іди зо мною на мій жеребок, і будемо воювати з ханаанеянином, то піду й я з тобою на твій жеребок. І пішов із ним Симеон.</verse>
        <verse osisID='Judg.1.4'>І піднявся Юда, а Господь дав ханаанеянина та періззеянина в їхню руку. І вони побили їх у Безеку, десять тисяч чоловіка.</verse>
        <verse osisID='Judg.1.5'>І знайшли вони в Безеку Адоні-Безека, і воювали з ним, і побили ханаанеянина та періззеянина.</verse>
        <verse osisID='Judg.1.6'>І втікав Адоні-Безек, а вони гналися за ним, і зловили його, і повідрубували великі пальці його рук та його ніг.</verse>
        <verse osisID='Judg.1.7'>І сказав Адоні-Безек: Сімдесят царів з відрубаними великими пальцями їхніх рук та їхніх ніг часто збирали поживу під столом моїм. Як робив я, так відплатив мені Бог!</verse>
        <verse osisID='Judg.1.8'>І воювали Юдині сини з Єрусалимом, і здобули його, і побили його вістрям меча, а місто пустили з огнем.</verse>
        <verse osisID='Judg.1.9'>А потому Юдині сини зійшли воювати з ханаанеянином, мешканцем гори, і Неґеву, і Шефелі.</verse>
        <verse osisID='Judg.1.10'>І пішов Юда до ханаанеянина, що сидить у Хевроні, а ім'я Хеврону було колись: Кір'ят-Арба, і побили Шешая, й Ахімана та Талмая.</verse>
        <verse osisID='Judg.1.11'>А звідти пішов він до мешканців Девіру, а ім'я Девіру колись: Кір'ят-Сефер.</verse>
        <verse osisID='Judg.1.12'>І сказав Калев: Хто поб'є Кір'ят-Сефер та здобуде його, то дам йому Ахсу, дочку мою, за жінку.</verse>
        <verse osisID='Judg.1.13'>І здобув його Отніїл, син Кенезів, брат Калевів, молодший від нього. І він дав йому свою дочку Ахсу за жінку.</verse>
        <verse osisID='Judg.1.14'>І сталося, коли вона прийшла, то намовила його жадати поля від її батька. І зійшла вона з осла, а Калев сказав їй: Що тобі?</verse>
        <verse osisID='Judg.1.15'>І вона сказала йому: Дай мені дара благословення! Бо ти дав мені землю суху, то дай мені водні джерела. І Калев дав їй Ґуллот-горішній та Ґуллот-долішній.</verse>
        <verse osisID='Judg.1.16'>А сини Кенея, Мойсеєвого тестя, пішли з міста Пальм з Юдиними синами до Юдиної пустині, що на півдні Араду. І пішов він, і осівся з народом.</verse>
        <verse osisID='Judg.1.17'>І пішов Юда з Симеоном, своїм братом, та й побили ханаанеянина, мешканця Цефату, і вчинили його закляттям. І назвав ім'я того міста: Хорма.</verse>
        <verse osisID='Judg.1.18'>І здобув Юда Аззу та границю її, й Ашкелон та границю його, і Екрон та границю його.</verse>
        <verse osisID='Judg.1.19'>І був Господь з Юдою, і він повиганяв мешканців гори. Та не міг він повиганяти мешканців долини, бо вони мали залізні колесниці.</verse>
        <verse osisID='Judg.1.20'>І дали Калевові Хеврон, як говорив був Мойсей, і він вигнав звідти трьох велетнів.</verse>
        <verse osisID='Judg.1.21'>А євусеянина, мешканця Єрусалиму, не вигнали Веніяминові сини, і осів євусеянин із Веніяминовими синами в Єрусалимі, і сидять тут аж до цього дня.</verse>
        <verse osisID='Judg.1.22'>І пішов також дім Йосипів до Бет-Елу, а Господь був з ними.</verse>
        <verse osisID='Judg.1.23'>І вивідав Йосипів дім у Бет-Елі, а ім'я того міста колись було Луз.</verse>
        <verse osisID='Judg.1.24'>І побачили сторожі чоловіка, що виходив із того міста, та й сказали до нього: Покажи нам вхід до міста, а ми вчинимо тобі милість!</verse>
        <verse osisID='Judg.1.25'>І він показав їм вхід до міста, і вони побили те місто вістрям меча, а того чоловіка та ввесь його рід відпустили.</verse>
        <verse osisID='Judg.1.26'>І пішов той чоловік до краю хіттеян, і збудував місто, та й назвав ім'я йому: Луз, воно ім'я його аж до цього дня.</verse>
        <verse osisID='Judg.1.27'>А Манасія не повиганяв мешканців Бет-Шеану та його залежних міст, і Таанаху та його залежних міст, і мешканців Дору та його залежних міст, і мешканців Ївлеаму та його залежних міст, і мешканців Міґіддо та його залежних міст, і ханаанеянин волів сидіти в тому краї.</verse>
        <verse osisID='Judg.1.28'>І сталося, коли Ізраїль зміцнився, то він наклав на ханаанеянина данину, але вигнати не вигнав його.</verse>
        <verse osisID='Judg.1.29'>І Єфрем не вигнав ханаанеянина, що мешкає в Ґезері, і осівся ханаанеянин серед нього в Ґезері.</verse>
        <verse osisID='Judg.1.30'>Завулон не повиганяв мешканців Кітрону та мешканців Нагалолу, і осівся ханаанеянин серед нього, і став за данину.</verse>
        <verse osisID='Judg.1.31'>Асир не повиганяв мешканців Акко, і мешканців Сидону, і Ахлаву, і Ахзіву, і Хелби, і Афіку, і Рехову.</verse>
        <verse osisID='Judg.1.32'>І осівся асирець серед ханаанеянина, мешканця того Краю, бо він не вигнав його.</verse>
        <verse osisID='Judg.1.33'>Нефталим не повиганяв мешканців Бет-Шемешу, і мешканців Бет-Анату, і він осівся серед ханаанеянина, мешканця того Краю, а мешканці Бет-Шемешу та Бет-Анату стали їм за данину.</verse>
        <verse osisID='Judg.1.34'>І тиснув амореянин Данових синів на гору, бо не давав йому сходити на долину.</verse>
        <verse osisID='Judg.1.35'>І волів амореянин сидіти на горі Херес в Айялоні та в Шаалевімі, та стала сильною рука Йосипового дому, він став за данину.</verse>
        <verse osisID='Judg.1.36'>А границя аморейська від Маале-Акраббім, і від Сели та вище.</verse>
      </chapter>
      <chapter osisID='Judg.2'>
        <verse osisID='Judg.2.1'>І прийшов Ангол Господній з Ґілґалу до Бохіму, та й сказав: Я вивів вас із Єгипту до того Краю, що присягнув був вашим батькам. І сказав Я: не зламаю Свого заповіту з вами повіки!</verse>
        <verse osisID='Judg.2.2'>А ви не складете заповіту з мешканцями цього Краю, їхні жертівники порозбиваєте, та не слухали ви Мого голосу. Що це ви зробили?</verse>
        <verse osisID='Judg.2.3'>І Я теж сказав: Не прожену їх від вас, і вони стануть вам терням у боки, а їхні боги стануть вам пасткою.</verse>
        <verse osisID='Judg.2.4'>І сталося, як Ангол Господній говорив ці слова до всіх Ізраїлевих синів, то народ підніс свій голос, та й заплакав.</verse>
        <verse osisID='Judg.2.5'>І назвали ім'я того місця: Бохім, і приносили там жертви Господеві.</verse>
        <verse osisID='Judg.2.6'>А Ісус відпустив народ, і Ізраїлеві сини розійшлися кожен до свого спадку, щоб посісти той Край.</verse>
        <verse osisID='Judg.2.7'>І служив народ Господеві по всі дні Ісуса та по всі дні старших, які продовжили дні свої по Ісусі, що бачили всякий великий чин Господа, якого зробив Він Ізраїлеві.</verse>
        <verse osisID='Judg.2.8'>І вмер Ісус, син Навинів, раб Господній, віку ста й десяти літ.</verse>
        <verse osisID='Judg.2.9'>І поховали його в межах спадщини його, у Тімнат-Хересі, в Єфремових горах, на північ від гори Ґааш.</verse>
        <verse osisID='Judg.2.10'>І також усе це покоління було прилучене до батьків своїх, а по них настало інше покоління, що не знало Господа, а також тих діл, які чинив Він Ізраїлеві.</verse>
        <verse osisID='Judg.2.11'>І Ізраїлеві сини чинили зло в Господніх очах, і служили Ваалам.</verse>
        <verse osisID='Judg.2.12'>І вони покинули Господа, Бога батьків своїх, що вивів їх із єгипетського краю, та й пішли за іншими богами, за богами тих народів, що були в їхніх околицях, і вклонялися їм, і гнівили Господа.</verse>
        <verse osisID='Judg.2.13'>І покинули вони Господа, та й служили Ваалові та Астартам.</verse>
        <verse osisID='Judg.2.14'>І запалав Господній гнів на Ізраїля, і Він дав їх у руку грабіжників, і вони їх грабували. І Він передав їх у руку навколишніх їхніх ворогів, і вони не могли вже встояти перед своїми ворогами.</verse>
        <verse osisID='Judg.2.15'>У всьому, де вони ходили, Господня рука була проти них на зло, як говорив був Господь, і як заприсягнув їм Господь. І Він дуже їх тиснув.</verse>
        <verse osisID='Judg.2.16'>І поставив Господь суддів, і вони рятували їх від руки їхніх грабіжників.</verse>
        <verse osisID='Judg.2.17'>Та вони не слухалися також своїх суддів, бо блудили за іншими богами, і вклонялися їм. Вони скоро відхилялися з тієї дороги, якою йшли їхні батьки, щоб слухатися Господніх наказів. Вони так не робили!</verse>
        <verse osisID='Judg.2.18'>А коли Господь ставив їм суддів, то Господь був із суддею, і рятував їх із руки їхніх ворогів по всі дні того судді, бо Господь жалував їх через їхній стогін через тих, що їх переслідували та гнобили їх.</verse>
        <verse osisID='Judg.2.19'>І бувало, як умирав той суддя, вони знову псувалися більше від своїх батьків, щоб іти за іншими богами, щоб їм служити та щоб їм вклонятися, і вони не кидали чинів своїх та своєї неслухняної дороги.</verse>
        <verse osisID='Judg.2.20'>І запалився Господній гнів на Ізраїля, і Він сказав: За те, що люд цей переступив Мого заповіта, що Я наказав був їхнім батькам, і не слухалися Мого голосу,</verse>
        <verse osisID='Judg.2.21'>тож Я більше не виганятиму перед ними нікого з тих народів, що Ісус позоставив, умираючи,</verse>
        <verse osisID='Judg.2.22'>щоб випробувати ними Ізраїля, чи держатимуться вони Господньої дороги, щоб нею ходити, як держалися їхні батьки, чи ні.</verse>
        <verse osisID='Judg.2.23'>І Господь позоставив тих людей, щоб їх скоро не виганяти, і не дав їх у руку Ісусову.</verse>
      </chapter>
      <chapter osisID='Judg.3'>
        <verse osisID='Judg.3.1'>А оце ті народи, що Господь позоставив на випробування ними Ізраїля, усі ті, що не знали всіх війн ханаанських,</verse>
        <verse osisID='Judg.3.2'>тільки щоб пізнали покоління Ізраїлевих синів, щоб навчити їх війни, тільки таких, що перед тим не знали їх:</verse>
        <verse osisID='Judg.3.3'>п'ять володарів филистимських, і всі ханаанеяни, і сидоняни, і хіввеяни, мешканці гори Ливану, від гори Баал-Гермон аж до виходу до Гамату.</verse>
        <verse osisID='Judg.3.4'>І були вони залишені на випробування ними Ізраїля, щоб пізнати, чи будуть вони слухатися заповідей Господа, які Він наказав був їхнім батькам через Мойсея.</verse>
        <verse osisID='Judg.3.5'>А Ізраїлеві сини сиділи серед ханаанеянина, хіттеянина, і амореянина, і періззеянина, і хіввеянина, і євусеянина.</verse>
        <verse osisID='Judg.3.6'>І вони брали їхніх дочок собі за жінок, а своїх дочок давали їхнім синам, та служили їхнім богам.</verse>
        <verse osisID='Judg.3.7'>І Ізраїлеві сини робили зло в Господніх очах, і забули Господа, Бога свого, та й служили Ваалам та Астартам.</verse>
        <verse osisID='Judg.3.8'>І запалився Господній гнів на Ізраїля, і Він передав їх у руку Кушан-Ріш'атаїма, царя Араму двох річок. І служили Ізраїлеві сини Кушан-Ріш'атаїмові вісім літ.</verse>
        <verse osisID='Judg.3.9'>І кликали Ізраїлеві сини до Господа, і Господь поставив для Ізраїлевих синів рятівника, і він врятував їх, Отніїла, сина Кеназа, брата Калева, молодшого від нього.</verse>
        <verse osisID='Judg.3.10'>І був на ньому Дух Господній, і судив він Ізраїля. І вийшов він на війну, і Господь дав у його руку Кушан-Ріш'атаїма, царя арамського. І була сильна рука його над Кушан-Ріш'атаїмом.</verse>
        <verse osisID='Judg.3.11'>І мав Край мир сорок літ, і помер Отніїл, син Кеназа.</verse>
        <verse osisID='Judg.3.12'>А Ізраїлеві сини й далі чинили зло в Господніх очах, і Господь зміцнив Еґлона, царя моавського, над Ізраїлем через те, що вони робили зло в Господніх очах.</verse>
        <verse osisID='Judg.3.13'>І зібрав він до себе синів Аммонових та Амаликових, та й пішов і підбив Ізраїля. І вони посіли Місто Пальм.</verse>
        <verse osisID='Judg.3.14'>І служили Ізраїлеві сини Еґлонові, цареві моавському, вісімнадцять літ.</verse>
        <verse osisID='Judg.3.15'>І кликали Ізраїлеві сини до Господа, і Господь поставив їм рятівника, Егуда, сина Ґерового, сина ємінеянина, чоловіка лівшу, з безвладною правою рукою. І послали Ізраїлеві сини через нього дарунка Еґлонові, цареві моавському.</verse>
        <verse osisID='Judg.3.16'>І зробив собі Егуд меча, а в нього два вістря, ґошед довжина його, він прип'яв його під своїм убранням на стегні своєї правиці.</verse>
        <verse osisID='Judg.3.17'>І приніс він того дарунка Еґлонові, цареві моавському. А Еґлон чоловік дуже товстий.</verse>
        <verse osisID='Judg.3.18'>І сталося, коли він скінчив підносити того дарунка, то відпустив тих, що несли того дарунка.</verse>
        <verse osisID='Judg.3.19'>А він вернувся від бовванів, що при Ґілґалі, та й сказав: У мене таємна справа до тебе, о царю! А той сказав: Тихо! І вийшли від нього всі, хто стояв при ньому.</verse>
        <verse osisID='Judg.3.20'>І Егуд увійшов до нього, а він сидить у прохолодній горниці, що була для нього самого. І сказав Егуд: Я маю Боже слово для тебе. І той устав із стільця.</verse>
        <verse osisID='Judg.3.21'>І простяг Егуд свою лівицю, і витяг меча з-над стегна своєї правиці, та й загнав його йому в живіт.</verse>
        <verse osisID='Judg.3.22'>І ввійшла також ручка за вістрям, а сало закрило за вістрям, бо він не витягнув меча з його живота. І ввійшло вістря до міжкроччя.</verse>
        <verse osisID='Judg.3.23'>І вийшов Егуд до сіней, і зачинив за собою двері тієї горниці, та й замкнув.</verse>
        <verse osisID='Judg.3.24'>І він вийшов. А царські раби ввійшли та й побачили, аж ось двері горниці замкнені. І вони сказали: Певне він для потреби своєї в прохолодному покої.</verse>
        <verse osisID='Judg.3.25'>І чекали вони аж допізна, а ото він не відчиняє дверей горниці. І взяли вони ключа, і відчинили, аж ось їхній пан лежить мертвий на землі!</verse>
        <verse osisID='Judg.3.26'>А Егуд утік, поки вони зволікались. І він перейшов ті боввани, і сховався втечею до Сеїру.</verse>
        <verse osisID='Judg.3.27'>І сталося, коли він прийшов, то засурмив у сурму на Єфремових горах. І Ізраїлеві сини зійшли з ним з гори, а він перед ними.</verse>
        <verse osisID='Judg.3.28'>І сказав він до них: Біжіть за мною, бо Господь дав у вашу руку ваших моавських ворогів! І зійшли вони за ним, і захопили йорданські переходи до Моаву, і не дали нікому перейти.</verse>
        <verse osisID='Judg.3.29'>І побили вони Моава того часу, близько десяти тисяч чоловіка, кожного кремезного й кожного сильного чоловіка, і ніхто не втік.</verse>
        <verse osisID='Judg.3.30'>І був того дня приборканий Моав під Ізраїлеву руку, а Край мав мир вісімдесят літ.</verse>
        <verse osisID='Judg.3.31'>А по ньому був Шамґар, син Аната. І побив він филистимлян шістсот чоловіка києм на худобу. І він теж урятував Ізраїля.</verse>
      </chapter>
      <chapter osisID='Judg.4'>
        <verse osisID='Judg.4.1'>А Ізраїлеві сини ще більше чинили зло в Господніх очах, а Егуд умер.</verse>
        <verse osisID='Judg.4.2'>І передав їх Господь у руку Явіна, царя ханаанського, що царював у Гацорі. А зверхником його війська був Сісера, і він сидів у Харошет-Ґаґґоїмі.</verse>
        <verse osisID='Judg.4.3'>І кликали Ізраїлеві сини до Господа, бо той мав дев'ятсот залізних колесниць, і він сильно утискав Ізраїлевих синів двадцять літ.</verse>
        <verse osisID='Judg.4.4'>А Девора пророчиця, жінка Лаппідота, вона судила Ізраїля того часу.</verse>
        <verse osisID='Judg.4.5'>І сиділа вона під Девориною Пальмою, між Рамою та між Бет-Елом в Єфремових горах, а Ізраїлеві сини приходили до неї на суд.</verse>
        <verse osisID='Judg.4.6'>І вона послала й покликала Барака, Авіноамового сина, з Кедешу Нефталимового. І сказала до нього: Ось наказав Господь, Бог Ізраїлів: Іди, зійдеш на гору фавор, і візьмеш з собою десять тисяч чоловіка з синів Нефталимових та з синів Завулонових.</verse>
        <verse osisID='Judg.4.7'>А я приведу до тебе, до Кішонської долини, Сісеру, начальника Явінового війська, і колесниці його, і натовп його, та й дам його в твою руку.</verse>
        <verse osisID='Judg.4.8'>І сказав до неї Барак: Якщо ти підеш зо мною, то піду, а якщо не підеш зо мною, не піду.</verse>
        <verse osisID='Judg.4.9'>А вона відказала: Піти піду з тобою, тільки не буде твоя слава на тій дорозі, якою ти підеш, бо в руку жінки Господь передасть Сісеру. І встала Девора, і пішла з Бараком до Кедешу.</verse>
        <verse osisID='Judg.4.10'>І скликав Барак Завулона та Нефталима до Кедешу, і пішло за ним десять тисяч чоловіка. І пішла з ним Девора.</verse>
        <verse osisID='Judg.4.11'>А кенеянин Хевер відділився від Каїна, з Ховавових синів, Мойсеєвого тестя, і розклав намета свого аж до Елону в Цаананімі, що при Кедеші.</verse>
        <verse osisID='Judg.4.12'>І донесли Сісері, що Барак, син Авіноамів, зійшов на гору Фавор.</verse>
        <verse osisID='Judg.4.13'>І скликав Сісера всі свої колесниці, дев'ятсот залізних колесниць, та ввесь народ, що з ним, з Харошет-Ґаґґоїму до кішонської долини.</verse>
        <verse osisID='Judg.4.14'>І сказала Девора до Барака: Уставай, бо це той день, коли Господь дав Сісеру в твою руку. Ось Господь вийшов перед тобою. І зійшов Барак з гори Фавор, а за ним десять тисяч чоловіка.</verse>
        <verse osisID='Judg.4.15'>І Господь привів у замішання Сісеру, і всі колесниці та ввесь той табір вістрям меча перед Бараком. І зійшов Сісера з колесниці, і побіг пішки.</verse>
        <verse osisID='Judg.4.16'>А Барак гнався за колесницями та за табором аж до Харошет-Ґаґґоїму. І впав увесь табір Сісерин від вістря меча, не позосталось ані одного.</verse>
        <verse osisID='Judg.4.17'>А Сісера втік пішки до намету Яїли, жінки кенеянина Хевера, бо був мир між Явіном, царем Гацору, та між домом кенеянина Хевера.</verse>
        <verse osisID='Judg.4.18'>І вийшла Яїл навпроти Сісери, і сказала до нього: Зайди, пане мій, зайди до мене, не бійся! І він зайшов до неї до намету, і вона накрила його килимом.</verse>
        <verse osisID='Judg.4.19'>І сказав він до неї: Напій мене трохи водою, бо я спрагнений. І відкрила вона молочного бурдюка, і напоїла його, та й накрила його.</verse>
        <verse osisID='Judg.4.20'>І сказав він до неї: Стань при вході намету. І якщо хто ввійде й запитає тебе та скаже: Чи є тут хто? то ти відповіси: Нема.</verse>
        <verse osisID='Judg.4.21'>І взяла Яїл, жінка Хеверона, наметового кілка, і взяла в свою руку молотка, і підійшла тихо до нього, та й всадила того кілка в його скроню, аж у землю. А він спав, змучений, і він помер.</verse>
        <verse osisID='Judg.4.22'>А ось Барак женеться за Сісерою. І вийшла Яїл навпроти нього й сказала йому: Іди, і я покажу тобі того чоловіка, що ти шукаєш. І ввійшов він до неї, а ось Сісера лежить мертвий, а кілок у скроні його!...</verse>
        <verse osisID='Judg.4.23'>Так приборкав Бог того дня Явіна, царя ханаанського, перед Ізраїлевими синами.</verse>
        <verse osisID='Judg.4.24'>А рука Ізраїлевих синів була все тяжча над Явіном, царем ханаанським, аж поки вони вигубили Явіна, царя ханаанського.</verse>
      </chapter>
      <chapter osisID='Judg.5'>
        <verse osisID='Judg.5.1'>І співала Девора й Барак, син Авіноамів, того дня, говорячи:</verse>
        <verse osisID='Judg.5.2'>Що в Ізраїлі закнязювали князі, що народ себе жертвувати став, поблагословіте ви Господа!</verse>
        <verse osisID='Judg.5.3'>Почуйте, царі, уші наставте, князі: я Господеві я буду співати, виспівувати буду Господа, Бога Ізраїля!</verse>
        <verse osisID='Judg.5.4'>Господи, як Ти йшов із Сеїру, як виходив із поля едомського, то тремтіла земля, також капало небо, і хмари дощили водою.</verse>
        <verse osisID='Judg.5.5'>Перед Господнім лицем розпливалися гори, цей Сінай перед Господом, Богом Ізраїля.</verse>
        <verse osisID='Judg.5.6'>За днів Шамґара, сина Анатового, спорожніли дороги, подорожні ж ходили крутими дорогами.</verse>
        <verse osisID='Judg.5.7'>Не стало селянства в Ізраїлі, не стало, аж поки я не повстала, Девора, аж поки я не повстала, мати в Ізраїлі.</verse>
        <verse osisID='Judg.5.8'>Коли вибрав нових він богів, тоді в брамах війна зачалась. Поправді кажу вам, небачений щит був і спис в сорок тисяч Ізраїля!</verse>
        <verse osisID='Judg.5.9'>Серце моє до Ізраїлевих тих начальників, що жертвуються для народу, поблагословіте ви Господа!</verse>
        <verse osisID='Judg.5.10'>Ті, хто їздить на білих ослицях, хто сидить на килимах та дорогою ходить, оповідайте!</verse>
        <verse osisID='Judg.5.11'>Через крик при ділінні здобичі між місцями, де воду беруть, там виспівують правди Господні, правди селянства Його у Ізраїлі. Тоді то зійшов був до брам Господній народ.</verse>
        <verse osisID='Judg.5.12'>Збудися, збудися, Деворо! Збудися, збудися, і пісню співай! Устань, Бараку, і візьми до неволі своїх полонених, сину Авіноамів!</verse>
        <verse osisID='Judg.5.13'>Тоді позосталий зійшов до потужних народу, проти хоробрих Господь був до мене зійшов.</verse>
        <verse osisID='Judg.5.14'>Від Єфрема прийшли були ті, що в Амалику їх корень; Веніямин за тобою, серед народів твоїх; від Махіра зійшли були провідники; а від Завулона оті, хто веде пером писаря.</verse>
        <verse osisID='Judg.5.15'>І князі Іссахарові разом з Деворою, і Іссахар, як Барак, був відпущений пішки в долину. Великі вивідування у Рувимових відділах!</verse>
        <verse osisID='Judg.5.16'>Чого ти усівсь між кошарами, щоб слухати мекання стад? Великі вивідування у Рувимових відділах!</verse>
        <verse osisID='Judg.5.17'>Пробуває Ґілеад на тім боці Йордану, а Дан чому на кораблях буде мешкати він? На березі моря осівся Асир, і при потоках своїх пробуває.</verse>
        <verse osisID='Judg.5.18'>Завулон це народ, що прирік свою душу на смерть, а Нефталим на польових висотах.</verse>
        <verse osisID='Judg.5.19'>Царі прибули, воювали, тоді воювали царі ханаанські в Таанах при воді Меґідда, та здобичі срібла не взяли.</verse>
        <verse osisID='Judg.5.20'>Із неба войовано, зорі з доріг своїх битих воювали з Сісерою.</verse>
        <verse osisID='Judg.5.21'>Кішонський потік позмітав їх, потік стародавній, Кішонський потік. З силою будеш ступати, о душе моя!</verse>
        <verse osisID='Judg.5.22'>Тоді стукотіли копита коня від бігу швидкого, від бігу його скакунів!</verse>
        <verse osisID='Judg.5.23'>Прокляніте Мероза, каже Ангол Господній, проклясти прокляніть його мешканців, бо вони не прийшли Господеві на поміч, Господеві на поміч з хоробрими!</verse>
        <verse osisID='Judg.5.24'>Нехай буде благословенна між жінками Яїл, жінка кенанеянина Хевера, нехай буде благословенна вона між жінками в наметі.</verse>
        <verse osisID='Judg.5.25'>Води він просив подала молока, у царській чаші принесла п'янке молоко.</verse>
        <verse osisID='Judg.5.26'>Ліву руку свою до кілка простягає, а правицю свою до молотка робітничого. І вгатила Сісеру, і розбила вона йому голову, і скроню розбила й пробила йому..</verse>
        <verse osisID='Judg.5.27'>Між ноги її він схилився, упав і лежав, між ноги її він схилився, упав, де схиливсь, там забитий упав.</verse>
        <verse osisID='Judg.5.28'>Через вікно виглядала та голосила Сісерина мати крізь ґрати: Чому колесниця його припізнилась вернутись? Чому припізнились колеса запряжок його?</verse>
        <verse osisID='Judg.5.29'>Мудрі княгині її дають відповідь їй, та й вона сама відповідає собі:</verse>
        <verse osisID='Judg.5.30'>Ось здобич знаходять та ділять вони, бранка, дві бранці на кожного мужа! А здобич із шат кольорових Сісері, здобич із шат кольорових, різнобарвна тканина, на два боки гаптована, жінці на шию.</verse>
        <verse osisID='Judg.5.31'>Нехай отак згинуть усі вороги Твої, Господи! А хто любить Його, той як сонце, що сходить у силі своїй! І Край мав мир сорок літ.</verse>
      </chapter>
      <chapter osisID='Judg.6'>
        <verse osisID='Judg.6.1'>А Ізраїлеві сини чинили зло в очах Господніх, і Господь дав їх у руку мідіянітян на сім літ.</verse>
        <verse osisID='Judg.6.2'>І зміцніла Мідіянова рука над Ізраїлем. Ізраїлеві сини поробили собі зо страху перед мідіянітянами проходи, що в горах, і печери, і твердині.</verse>
        <verse osisID='Judg.6.3'>І бувало, якщо посіяв Ізраїль, то підіймався Мідіян і Амалик та сини Кедему, і йшли на нього.</verse>
        <verse osisID='Judg.6.4'>І вони таборували в них, і нищили врожай землі аж до підходу до Гази. І не лишали вони в Ізраїлі ані поживи, ані штуки дрібної худоби, ані вола, ані осла,</verse>
        <verse osisID='Judg.6.5'>бо вони й їхня худоба та їхні намети ходили, і приходили в такій кількості, як сарана, а їм та їхнім верблюдам не було числа. І вони приходили до Краю, щоб пустошити його.</verse>
        <verse osisID='Judg.6.6'>І через Мідіяна Ізраїль дуже зубожів, і Ізраїлеві сини кликали до Господа.</verse>
        <verse osisID='Judg.6.7'>І сталося, коли Ізраїлеві сини кликали до Господа через Мідіяна,</verse>
        <verse osisID='Judg.6.8'>то Господь послав до Ізраїлевих синів мужа пророка, а він сказав їм: Так сказав Господь, Бог Ізраїлів: Я вивів вас із Єгипту, і випровадив вас із дому рабства.</verse>
        <verse osisID='Judg.6.9'>І Я спас вас з руки Єгипту, і з руки всіх, хто вас тиснув. І Я повиганяв їх перед вами, а їхній Край віддав вам.</verse>
        <verse osisID='Judg.6.10'>І сказав Я до вас: Я Господь, Бог ваш! Не будете боятися аморейських богів, що в їхньому краї сидите ви. Та ви не послухалися Мого голосу!</verse>
        <verse osisID='Judg.6.11'>І прийшов Ангол Господній, і всівся під дубом, що в Офрі, який належить аві-езріянину Йоашеві. А син його Гедеон молотив пшеницю в виноградному чавилі, щоб заховатися перед мідіянітянами.</verse>
        <verse osisID='Judg.6.12'>І явився до нього Ангол Господній, і промовив йому: Господь з тобою, хоробрий мужу!</verse>
        <verse osisID='Judg.6.13'>А Гедеон сказав до нього: О, Пане мій, якщо Господь з нами, то нащо прийшло на нас усе це? І де всі Його чуда, про які оповідали нам наші батьки, говорячи: Ось з Єгипту вивів нас Господь? А тепер Господь покинув нас, і віддав нас у руку Мідіяна.</verse>
        <verse osisID='Judg.6.14'>І обернувся до нього Господь і сказав: Іди з цією своєю силою, і ти спасеш Ізраїля з мідіянської руки. Оце Я послав тебе.</verse>
        <verse osisID='Judg.6.15'>І відказав Йому Гедеон: О, Господи мій, чим я спасу Ізраїля? Ось моя тисяча найнужденніша в Манасії, а я наймолодший у домі батька свого.</verse>
        <verse osisID='Judg.6.16'>І сказав йому Господь: Але Я буду з тобою, і ти поб'єш мідіянітян, як одного чоловіка.</verse>
        <verse osisID='Judg.6.17'>А той до Нього сказав: Якщо знайшов я милість в очах Твоїх, то зроби мені ознаку, що Ти говориш зо мною.</verse>
        <verse osisID='Judg.6.18'>Не відходь же звідси, аж поки я не прийду до Тебе, і не принесу дарунка мого, і не покладу перед лицем Твоїм. А Той відказав: Я буду сидіти аж до твого повернення.</verse>
        <verse osisID='Judg.6.19'>І Гедеон увійшов до хати, і спорядив козеня, і опрісноків з ефи муки, м'ясо поклав до коша, а юшку влив до горщика. І приніс він до Нього під дуб, та й поставив перед Ним.</verse>
        <verse osisID='Judg.6.20'>І сказав до нього Ангол Божий: Візьми це м'ясо й ці опрісноки, та й поклади на оцю скелю, а юшку вилий. І той так зробив.</verse>
        <verse osisID='Judg.6.21'>І витягнув Ангол Господній кінець палиці, що в руці Його, і доторкнувся до м'яса та до опрісноків, і знявся зо скелі огонь, та й поїв те м'ясо та опрісноки, а Ангол Господній зник з його очей.</verse>
        <verse osisID='Judg.6.22'>І побачив Гедеон, що це Ангол Господній. І сказав Гедеон: Ах, Владико, Господи, бож я бачив Господнього Ангола обличчя в обличчя.</verse>
        <verse osisID='Judg.6.23'>І сказав йому Господь: Мир тобі, не бійся, не помреш!</verse>
        <verse osisID='Judg.6.24'>І Гедеон збудував там жертівника для Господа, і назвав ім'я йому: Єгова-Шалом. Він іще є аж до цього дня в Офрі Авіезеровій.</verse>
        <verse osisID='Judg.6.25'>І сталося тієї ночі, і сказав йому Господь: Візьми бичка з волів батька свого, і другого бичка семилітнього, і розбий Ваалового жертівника батька свого, а святе дерево, що при ньому, зрубай.</verse>
        <verse osisID='Judg.6.26'>І збудуєш жертівника Господеві, Богові своєму, на верху цієї твердині, у порядку. І візьмеш другого бичка, і принесеш цілопалення дровами з святого дерева, яке зрубаєш.</verse>
        <verse osisID='Judg.6.27'>І взяв Гедеон десять людей зо своїх рабів, і зробив, як говорив до нього Господь. І сталося, через те, що боявся дому батька свого та людей того міста, щоб робити вдень, то зробив уночі.</verse>
        <verse osisID='Judg.6.28'>І встали люди того міста рано вранці, аж ось жертівник Ваалів розбитий, а святе дерево, що при ньому, порубане, а другого бичка принесено в жертву на збудованому жертівнику.</verse>
        <verse osisID='Judg.6.29'>І говорили вони один одному: Хто зробив оцю річ? І вони вивідували й шукали, та й сказали: Гедеон, син Йоашів, зробив оцю річ.</verse>
        <verse osisID='Judg.6.30'>І сказали люди того міста до Йоаша: Виведи сина свого, і нехай він помре, бо розбив Ваалового жертівника та порубав святе дерево, що при ньому.</verse>
        <verse osisID='Judg.6.31'>І сказав Йоаш до всіх, що стояли при ньому: Чи ви будете обставати за Ваалом? Чи ви допоможете йому? Хто буде обставати за ним, той буде забитий до ранку. Якщо він Бог, то нехай сам заступається за себе, коли той розбив його жертівника.</verse>
        <verse osisID='Judg.6.32'>І він назвав ім'я йому того дня: Єруббаал, говорячи: Нехай змагається з ним Ваал, бо він розбив його жертівника.</verse>
        <verse osisID='Judg.6.33'>А всі мідіяніти й амаликитяни та сини Кедему були зібрані разом, і перейшли Йордан, і таборували в долині Ізреел.</verse>
        <verse osisID='Judg.6.34'>А Дух Господній зійшов на Гедеона, і він засурмив у сурму, і був скликаний Авіезер за ним.</verse>
        <verse osisID='Judg.6.35'>І він послав послів по всьому Манасії, і був скликаний за ним і він. І послав він послів до Асира, і до Завулона, і до Нефталима, і вони вийшли навперейми них.</verse>
        <verse osisID='Judg.6.36'>І сказав Гедеон до Бога: Якщо Ти спасеш Ізраїля моєю рукою, як говорив,</verse>
        <verse osisID='Judg.6.37'>то ось я розстелю на тоці вовняне руно; якщо роса буде на самім руні, а на всій землі сухо, то я буду знати, що Ти спасеш Ізраїля моєю рукою, як говорив!</verse>
        <verse osisID='Judg.6.38'>І сталося так. І встав він рано взавтра, і розстелив руно, і вичавив росу з руна, повне горня води.</verse>
        <verse osisID='Judg.6.39'>І сказав Гедеон до Бога: Нехай не запалиться гнів Твій на мене, нехай я скажу тільки цей раз, нехай но я спробую руном тільки цей раз: нехай буде сухо на самім руні, а на всій землі нехай буде роса.</verse>
        <verse osisID='Judg.6.40'>І Бог зробив так тієї ночі, і було сухо на самім руні, а на всій землі була роса.</verse>
      </chapter>
      <chapter osisID='Judg.7'>
        <verse osisID='Judg.7.1'>І встав рано вранці Єруббаал, це Гедеон, та ввесь народ, що з ним, і таборували над Ен-Хародом. А мідіянітянський табір був із півночі від Ґів'ат-Гамморев долині.</verse>
        <verse osisID='Judg.7.2'>І сказав Господь до Гедеона: Численний той народ, що з тобою, щоб Я дав мідіянітян в його руку, щоб не запишався надо Мною Ізраїль, говорячи: Рука моя спасла мене.</verse>
        <verse osisID='Judg.7.3'>А тепер поклич до ушей люду, говорячи: Хто боїться й тремтить, нехай вернеться й відійде від гори Ґілеад. І вернулося з народу двадцять і дві тисячі, а десять тисяч позосталось.</verse>
        <verse osisID='Judg.7.4'>І сказав Господь до Гедеона: Ще численний цей народ. Зведи їх до води, і Я там переберу його тобі. І буде, як Я скажу тобі: Цей піде з тобою, той піде з тобою, а кожен, що скажу тобі: Цей не піде з тобою, той не піде.</verse>
        <verse osisID='Judg.7.5'>І привів він народ до води. І сказав Господь до Гедеона: Кожен, хто буде хлептати воду язиком своїм, як хлепче пес, поставиш його окремо. А кожен, хто припаде на коліна свої, щоб пити, поставиш його окремо.</verse>
        <verse osisID='Judg.7.6'>І було число тих, що хлептали, носячи рукою своєю до уст своїх, три сотні чоловіка, а вся решта народу припали на коліна свої, щоб пити воду.</verse>
        <verse osisID='Judg.7.7'>І сказав Господь до Гедеона: Трьома сотнями мужів, що хлептали, спасу тебе, і дам мідіянітян у твою руку, а ввесь народ піде кожен на своє місце.</verse>
        <verse osisID='Judg.7.8'>І взяли вони в свою руку поживу народу та свої сурми, а всіх інших ізраїльтян він відпустив, кожного до намету свого, а три сотні мужа затримав. А мідіянітянський табір був під ним у долині.</verse>
        <verse osisID='Judg.7.9'>І сталося тієї ночі, і сказав до нього Господь: Устань, зійди до табору, бо Я дав його в руку твою.</verse>
        <verse osisID='Judg.7.10'>А якщо ти боїшся зійти, зійди ти та Пура, твій слуга, до табору.</verse>
        <verse osisID='Judg.7.11'>І почуєш, що вони говорять, а потім зміцняться твої руки, і ти зійдеш до табору. І зійшов він та Пура, слуга його, до краю озброєних у таборі.</verse>
        <verse osisID='Judg.7.12'>А мідіянітяни й амаликитяни та всі сини Кедему лежали в долині, як сарана, щодо численности. А верблюдам їх нема числа, як пісок на березі моря, щодо численности.</verse>
        <verse osisID='Judg.7.13'>І прийшов Гедеон, аж ось один оповідає другові своєму сон. І він казав: Оце снився мені сон, а ото буханець ячмінного хліба котиться в мідіянітянському таборі. І докотився він аж до намету, та й ударив його, а той упав, і перевернув його догори, і намет той бухнув.</verse>
        <verse osisID='Judg.7.14'>І відповів його друг та й сказав: Це ніщо інше, як меч Гедеона, Йоашового сина, мужа Ізраїльського, Бог дав у його руку мідіянітян та ввесь табір.</verse>
        <verse osisID='Judg.7.15'>І сталося, як Гедеон почув оповідання про той сон та розгадку його, то вклонився, і вернувся до Ізраїлевого табору та й сказав: Уставайте, бо Господь дав у вашу руку мідіянітянський табір!</verse>
        <verse osisID='Judg.7.16'>І поділив він три сотні тих мужів на три відділи, і дав у руку їх усіх сурми, і порожні глеки, та смолоскипи до середини тих глеків.</verse>
        <verse osisID='Judg.7.17'>І сказав він до них: Що будете бачити від мене, то й ви так зробите. А ось я піду до краю табору, і буде, як я зроблю, так зробите й ви.</verse>
        <verse osisID='Judg.7.18'>І засурмлю в сурму я та всі, що зо мною, то засурмите в сурми й ви навколо всього табору, та й скажете: меч за Господа та за Гедеона!</verse>
        <verse osisID='Judg.7.19'>І прийшов Гедеон та сотня мужів, що з ним, до краю табору, на початку середньої сторожі, коли тільки но поставили сторожу. І засурмили вони в сурми, і побили глеки, що в їхніх руках.</verse>
        <verse osisID='Judg.7.20'>І засурмили три відділи в сурми, і поторощили глеки, і тримали рукою своєї лівиці смолоскипа, а рукою своєї правиці сурми, щоб сурмити. І кричали вони: Меч за Господа та за Гедеона!</verse>
        <verse osisID='Judg.7.21'>І стояли кожен на своїм місці навколо табору, а ввесь табір бігав, і вони кричали й утікали.</verse>
        <verse osisID='Judg.7.22'>І засурмили три сотні сурем, а Господь обернув меча одного на одного та на ввесь табір. І табір побіг аж до Бет-Гашшітта до Церери, аж до Сефат-Авел-Мехоли при Таббаті.</verse>
        <verse osisID='Judg.7.23'>І були скликані ізраїльтяни з Нефталиму, і з Асиру, і з усього Манасії, і вони гналися за мідіянітянами.</verse>
        <verse osisID='Judg.7.24'>А по всіх Єфремових горах Гедеон послав послів, говорячи: Зійдіть навперейми мідіянітян, і заступіть їм воду аж до Бет-Бари та Йордан. І скликали всіх Єфремових людей, та й заступили воду аж до Бет-Бари та Йордан.</verse>
        <verse osisID='Judg.7.25'>І вони захопили двох мідіянітянських князів: Орева та Зеева, і вбили Орева в Цур-Ореві, а Зеева вбили в Екев-Зееві. І гналися за мідіянітянами, а голови Орева та Зеева перенесли до Гедеона на той бік Йордану.</verse>
      </chapter>
      <chapter osisID='Judg.8'>
        <verse osisID='Judg.8.1'>І сказали йому мужі Єфремові: Що це за річ зробив ти нам, що не покликав нас, коли йшов воювати з Мідіяном? І вони сильно сперечалися з ним.</verse>
        <verse osisID='Judg.8.2'>І сказав він до них: Що я зробив тепер таке, як ви? Чи не ліпше пізні виноградини Єфремові від авіезерового винобрання?</verse>
        <verse osisID='Judg.8.3'>У вашу руку Бог дав мідіянітянських князів, Орева та Зеева, і що міг я зробити, як ви? Тоді заспокоївся їхній дух проти нього, як він сказав оце слово.</verse>
        <verse osisID='Judg.8.4'>І прийшов Гедеон до Йордану, і перейшов він та три сотні мужів, що з ним, змучені в погоні.</verse>
        <verse osisID='Judg.8.5'>І сказав він до людей Суккоту: Дайте но буханців хліба народові, що за мною, бо вони змучені, а я женуся за Зевахом та Цалмунною, царями мідіянітянськими.</verse>
        <verse osisID='Judg.8.6'>І сказали суккотські князі: Чи рука Зеваха та Цалмунна вже в твоїй руці, щоб давати хліб твоєму війську?</verse>
        <verse osisID='Judg.8.7'>І сказав Гедеон: Тому то, коли Господь дасть у мою руку Зеваха та Цалмунну, то я буду молотити ваше тіло пустинними тернями та колючками!</verse>
        <verse osisID='Judg.8.8'>І пішов він звідти до Пенуїлу, і говорив до них те саме. А люди Пенуїлу відповіли йому, як відповіли люди Суккоту.</verse>
        <verse osisID='Judg.8.9'>І він сказав також до людей Пенуїлу, говорячи: Коли я вертатимусь у мирі, розіб'ю оцю вежу.</verse>
        <verse osisID='Judg.8.10'>А Зевах та Цалмунна були в Каркорі, і з ними їхні табори, близько п'ятнадцяти тисяч, усі позосталі з усього табору синів Кедему. А тих, що впали, було сто й двадцять тисяч чоловіка, що витягали меча.</verse>
        <verse osisID='Judg.8.11'>А Гедеон пішов дорогою Шехуне-Боголіму зо сходу до Коваху й Йоґбеги. І розбив він табора, коли табір був безпечний.</verse>
        <verse osisID='Judg.8.12'>І втікали Зевах та Цалмунна, а він гнався за ними. І він схопив обох мідіянітянських царів, Зеваха та Цалмунну, а на ввесь табір нагнав жаху.</verse>
        <verse osisID='Judg.8.13'>І вернувся Гедеон, син Йоашів, із війни з Маале-Гахересу.</verse>
        <verse osisID='Judg.8.14'>І захопив він юнака з людей Суккоту, та й запитався його. І той написав йому ймення князів Суккоту та старших його, сімдесят і сім чоловіка.</verse>
        <verse osisID='Judg.8.15'>І прийшов він до людей Суккоту та й сказав їм: Ось Зевах та Цалмунна, що ви ображали мене, говорячи: Чи рука Зеваха та Цалмунни тепер у твоїй руці, що дамо хліба твоїм змученим людям?</verse>
        <verse osisID='Judg.8.16'>І схопив він старших того міста, і пустинне терня та колючки, і побив ними суккотських людей.</verse>
        <verse osisID='Judg.8.17'>А пенуїльську вежу розбив, і позабивав людей того міста.</verse>
        <verse osisID='Judg.8.18'>І сказав він до Зеваха та до Цалмунни: Які ті люди, що ви повбивали на Фаворі? А ті сказали: Як ти, так вони одне, мають вигляд царських синів.</verse>
        <verse osisID='Judg.8.19'>А він сказав: То брати мої, сини моєї матері. Як живий Господь, коли б ви були позоставили їх при житті, не повбивав би я вас!</verse>
        <verse osisID='Judg.8.20'>І сказав він до Єтера, свого первенця: Устань, забий їх! Та той юнак не витяг свого меча, бо боявся, бо він був ще малий.</verse>
        <verse osisID='Judg.8.21'>І сказав Зевах та Цалмунна: Устань ти, і кинься на нас, бо по чоловікові сила його. І встав Гедеон, і вбив Зеваха та Цалмунну, і забрав оздобні місяці, що були на шиях їхніх верблюдів.</verse>
        <verse osisID='Judg.8.22'>І сказали Ізраїлеві мужі до Гедеона: Пануй над нами і ти, і син твій, і син твого сина, бо ти спас нас від руки Мідіяна.</verse>
        <verse osisID='Judg.8.23'>І сказав до них Гедеон: Не буду панувати над вами я, і не буде панувати над вами син мій, Господь пануватиме над вами.</verse>
        <verse osisID='Judg.8.24'>І сказав до них Гедеон: Попрошу від вас прохання, і дайте мені кожен носову сережку зо своєї здобичі, бо в них, мідіянітян, були золоті носові сережки, бо ізмаїльтяни вони.</verse>
        <verse osisID='Judg.8.25'>І сказали вони: Дати дамо. І розтягнули одежу, і кидали туди кожен носову сережку зо своєї здобичі.</verse>
        <verse osisID='Judg.8.26'>І була вага золотих носових сережок, що він просив, тисяча й сімсот шеклів золота, крім оздобних місяців, і сережок, і пурпурових шат, що були на мідіянітянських царях, і окрім нашийників, що на шиях їхніх верблюдів.</verse>
        <verse osisID='Judg.8.27'>А Гедеон зробив із того ефода, і поставив його у своєму місті, в Офрі. І за ним чинив там перелюб увесь Ізраїль, і це стало пасткою для Гедеона та для дому його.</verse>
        <verse osisID='Judg.8.28'>І був упокорений Мідіян перед Ізраїлевими синами, і він більш не підіймав своєї голови. І Край мав мир сорок літ за Гедеонових днів.</verse>
        <verse osisID='Judg.8.29'>І пішов Еруббаал, син Йоашів, та й осівся в своїм домі.</verse>
        <verse osisID='Judg.8.30'>А в Гедеона було сімдесят синів, що походили зо стегон його, бо він мав багато жінок.</verse>
        <verse osisID='Judg.8.31'>А наложниця його, що в Сихемі, породила йому сина й вона, а він назвав ім'я йому: Авімелех.</verse>
        <verse osisID='Judg.8.32'>І помер Гедеон, син Йоашів, у добрій сивизні, і був похований у гробі Йоаша, батька свого, в Офрі авіезеровій.</verse>
        <verse osisID='Judg.8.33'>І сталося, як помер Гедеон, то Ізраїлеві сини знову чинили перелюб із Ваалами, і поставили собі Ваал-Берита за бога.</verse>
        <verse osisID='Judg.8.34'>І Ізраїлеві сини не пам'ятали Господа, Бога свого, що спасав їх від руки всіх їхніх навколишніх ворогів.</verse>
        <verse osisID='Judg.8.35'>І не зробили вони милости з домом Єруббаала-Гедеона такої, як усе те добро, яке він зробив для Ізраїля.</verse>
      </chapter>
      <chapter osisID='Judg.9'>
        <verse osisID='Judg.9.1'>І пішов Авімелех, син Єруббаалів, до Сихему, до братів своєї матері, і говорив до них та до всього роду батьківського дому своєї матері, кажучи:</verse>
        <verse osisID='Judg.9.2'>Говоріть голосно до всіх сихемських господарів: Що ліпше для вас: чи панування над вами семидесяти мужів, усіх Єруббаалових синів, чи панування над вами мужа одного? І пам'ятайте, що я кість ваша та тіло ваше.</verse>
        <verse osisID='Judg.9.3'>І говорили брати його матері про нього голосно до сихемських господарів усі ті слова, і їхнє серце схилилося до Авімелеха, бо вони сказали: Він наш брат.</verse>
        <verse osisID='Judg.9.4'>І дали йому сімдесят шеклів срібла з дому Баал-Беріта, а Авімелех найняв за них пустих та легковажних людей, і вони пішли за ним.</verse>
        <verse osisID='Judg.9.5'>А він прийшов до дому свого батька в Офру, і повбивав своїх братів, синів Єруббаалових, сімдесят чоловіка на однім камені. І позостався тільки Йотам, син Єруббаалів, наймолодший, бо сховався.</verse>
        <verse osisID='Judg.9.6'>І були зібрані всі сихемські господарі та ввесь Бет-Мілло, і вони пішли та й настановили Авімелеха за царя при Елон-Муццаві, що в Сихемі.</verse>
        <verse osisID='Judg.9.7'>І повідомили про це Йотама, і він пішов, і став на верхів'ї гори Ґаріззім, і підвищив свій голос, і закликав та й сказав їм: Почуйте мене, сихемські господарі, і хай почує вас Бог!</verse>
        <verse osisID='Judg.9.8'>Пішли були раз дерева, щоб помазати царя над собою, і сказали вони до оливки: Царюй ти над нами!</verse>
        <verse osisID='Judg.9.9'>А оливка сказала до них: Чи я загубила свій товщ, що Бога й людей ним шанують, і сторожити піду над деревами?</verse>
        <verse osisID='Judg.9.10'>І сказали дерева до фіґи: Іди ти, та й над нами царюй!</verse>
        <verse osisID='Judg.9.11'>І сказала їм фіґа: Чи я загубила свої солодощі та свій добрий врожай, і сторожити піду над деревами?</verse>
        <verse osisID='Judg.9.12'>І дерева промовили до винограду: Іди ти, та й над нами царюй!</verse>
        <verse osisID='Judg.9.13'>І промовив до них виноград: Чи я загубив свого сока, що Бога й людей веселити, і сторожити піду над деревами?</verse>
        <verse osisID='Judg.9.14'>Тоді всі дерева сказали тернині: Іди ти, та й над нами царюй!</verse>
        <verse osisID='Judg.9.15'>А тернина сказала деревам: якщо справді мене на царя над собою помазуєте, підійдіть, поховайтеся в тіні моїй! А як ні, то ось вийде огонь із тернини, та кедри ливанські поїсть!</verse>
        <verse osisID='Judg.9.16'>А тепер, якщо направду й у невинності зробили ви, що настановили Авімелеха царем, і якщо ви добре зробили з Єруббаалом та з домом його, і якщо ви зробили йому за заслугою рук його,</verse>
        <verse osisID='Judg.9.17'>бо мій батько воював за вас, і кинув був життя своє на небезпеку, і врятував вас із руки Мідіяна,</verse>
        <verse osisID='Judg.9.18'>а ви сьогодні повстали на дім батька мого, та й повбивали синів його, сімдесят люда, на одному камені, і настановили царем Авімелеха, сина його невільниці, над сихемськими господарями, бо він брат ваш,</verse>
        <verse osisID='Judg.9.19'>і якщо в правді й невинності зробили ви з Єруббаалом та з домом його цього дня, то радійте Авімелехом, і нехай і він радіє вами!</verse>
        <verse osisID='Judg.9.20'>А як ні, вийде огонь з Авімелеха, та й поїсть господарів Сихему й Бет-Мілло, і вийде огонь із господарів Сихему й з Бет-Мілло, та й з'їсть Авімелеха.</verse>
        <verse osisID='Judg.9.21'>І втік Йотам і збіг, і пішов до Бееру, і сидів там перед братом своїм.</verse>
        <verse osisID='Judg.9.22'>І володів Авімелех над Ізраїлем три роки.</verse>
        <verse osisID='Judg.9.23'>І послав Господь злого духа між Авімелехом та між сихемськими господарями, і зрадили сихемські господарі Авімелеха,</verse>
        <verse osisID='Judg.9.24'>щоб прийшла кривда семидесяти Єруббаалових синів, а їхня кров спала на Авімелеха, їхнього брата, що їх повбивав, та на сихемських господарів, що зміцнили його руки забити братів своїх.</verse>
        <verse osisID='Judg.9.25'>І сихемські господарі поставили на верхів'ях гір чатівників на нього, і вони грабували все, що приходило до них на дорозі. І сказано про це Авімелеху.</verse>
        <verse osisID='Judg.9.26'>І прийшов Ґаал, Еведів син, та брати його, і вони прийшли до Сихему, і довірилися йому сихемські господарі.</verse>
        <verse osisID='Judg.9.27'>І виходили вони в поле, і збирали виноград свій, і вичавлювали, і робили празник. І входили вони до дому свого бога, і їли й пили та проклинали Авімелеха.</verse>
        <verse osisID='Judg.9.28'>І говорив Ґаал, син Еведів: Хто Авімелех і хто Сихем, що будемо служити йому? Чи ж він не син Єруббаалів, а Зевул начальник його? Служіть людям Гемора, батька Сихема, а чому ми будемо служити йому?</verse>
        <verse osisID='Judg.9.29'>А хто дав би цього народа в мою руку, то я прогнав би Авімелеха. І він скаже до Авімелеха: Помнож своє військо, та й вийди!</verse>
        <verse osisID='Judg.9.30'>І почув Зевул, голова міста, слова Ґаала, сина Еведового, і запалився його гнів.</verse>
        <verse osisID='Judg.9.31'>І послав він послів до Авімелеха з хитрістю, говорячи: Ось Ґаал, син Еведів, та брати його приходять до Сихему, і ось вони підбурюють місто проти тебе.</verse>
        <verse osisID='Judg.9.32'>А тепер устань уночі ти та той народ, що з тобою, і чатуй на полі.</verse>
        <verse osisID='Judg.9.33'>І буде, встанеш рано вранці, як сходитиме сонце, і нападеш на місто. І ось, він та народ той, що з ним, вийдуть до тебе, а ти зробиш йому, як знайде потрібним рука твоя.</verse>
        <verse osisID='Judg.9.34'>І встав уночі Авімелех та ввесь народ, що з ним, та й чатували над Сихемом чотири відділи.</verse>
        <verse osisID='Judg.9.35'>І вийшов Ґаал, син Еведів, і став при вході міської брами. І встав Авімелех та народ, що з ним, із засідки.</verse>
        <verse osisID='Judg.9.36'>А Ґаал побачив той народ, та й сказав до Зевула: Ось народ сходить із верхів гір. І сказав до нього Зевул: Ти бачиш гірську тінь, немов людей!</verse>
        <verse osisID='Judg.9.37'>А Ґаал далі говорив та казав: Ось народ сходить з верхів'я, а один відділ приходить із дороги Елон-Меоненіму.</verse>
        <verse osisID='Judg.9.38'>І сказав до нього Зевул: Де тоді уста твої, що говорили: Хто Авімелех, що ми будем служити йому? А оце той народ, що ти погорджував ним. Виходь же тепер, та й воюй з ним!</verse>
        <verse osisID='Judg.9.39'>І вийшов Ґаал перед сихемськими господарями, та й воював з Авімелехом.</verse>
        <verse osisID='Judg.9.40'>І Авімелех погнав його, і він побіг перед ним. І нападало багато трупів аж до входу до брами.</verse>
        <verse osisID='Judg.9.41'>І осівся Авімелех в Арумі, а Зевул вигнав Ґаала та братів його, щоб не сиділи в Сихемі.</verse>
        <verse osisID='Judg.9.42'>І сталося другого дня, і вийшов народ на поле, а Авімелеху донесли про це.</verse>
        <verse osisID='Judg.9.43'>І взяв він людей, і поділив їх на три відділи, та й чатував на полі. І побачив він, аж ось народ виходить із міста, і встав він на них, та й побив їх.</verse>
        <verse osisID='Judg.9.44'>А Авімелех та відділи, що з ним, напали й стали при вході міської брами, а два відділи напали на все, що в полі, та й повбивали їх.</verse>
        <verse osisID='Judg.9.45'>І Авімелех воював із містом цілий той день, та й здобув місто, а народ, що був у ньому, позабивав. І зруйнував він те місто, та й обсіяв його сіллю.</verse>
        <verse osisID='Judg.9.46'>І почули про це всі, хто був у сихемській башті, і ввійшли до твердині, до дому бога Беріта.</verse>
        <verse osisID='Judg.9.47'>І було донесено Авімелехові, що зібралися всі господарі сихемської башти.</verse>
        <verse osisID='Judg.9.48'>І вийшов Авімелех на гору Цалмон, він та ввесь народ, що з ним. І взяв Авімелех сокири в свою руку, та й настинав галуззя з дерева, і позносив його, і поклав на своє плече. І сказав він до народу, що з ним: Що ви бачили, що зробив я, поспішно зробіть, як я.</verse>
        <verse osisID='Judg.9.49'>І настинав також увесь народ кожен галуззя собі, і пішли за Авімелехом, і поскладали над печерою, та й підпалили над ними ту печеру огнем. І повмирали всі люди сихемської вежі, близько тисячі чоловіків та жінок.</verse>
        <verse osisID='Judg.9.50'>І пішов Авімелех до Тевецу, і таборував при Тевеці, та й здобув його.</verse>
        <verse osisID='Judg.9.51'>А в середині міста була міцна башта, і повтікали туди всі чоловіки й жінки та всі господарі міста, і замкнули за собою, та й вийшли на дах тієї башти.</verse>
        <verse osisID='Judg.9.52'>І прийшов Авімелех аж до башти, та й воював із нею. І підійшов він аж до входу башти, щоб спалити її огнем.</verse>
        <verse osisID='Judg.9.53'>Тоді одна жінка кинула горішнього каменя від жорен на Авімелехову голову, та й розторощила йому черепа.</verse>
        <verse osisID='Judg.9.54'>І він зараз кликнув до юнака, свого зброєноші, та й сказав йому: Витягни свого меча, та й забий мене, щоб не сказали про мене: Його жінка забила! І його юнак проколов його, і він помер.</verse>
        <verse osisID='Judg.9.55'>І побачили ізраїльтяни, що Авімелех помер, та й порозходилися кожен на своє місце.</verse>
        <verse osisID='Judg.9.56'>І Бог віддав Авімелехові зло, яке він зробив був своєму батькові, що повбивав сімдесят братів своїх.</verse>
        <verse osisID='Judg.9.57'>А все зло сихемських людей Бог повернув на їхню голову, і прийшло на них прокляття Йотама, Єруббаалового сина.</verse>
      </chapter>
      <chapter osisID='Judg.10'>
        <verse osisID='Judg.10.1'>І став по Авімелехові на спасіння Ізраїля Тола, син Пуї, сина Додового, муж Іссахарів. І він сидів у Шамірі в Єфремових горах.</verse>
        <verse osisID='Judg.10.2'>І судив він Ізраїля двадцять і три роки, та й помер, і був похований в Шамірі.</verse>
        <verse osisID='Judg.10.3'>І став по ньому Яір ґілеадеянин, і судив Ізраїля двадцять і два роки.</verse>
        <verse osisID='Judg.10.4'>І було в нього тридцять синів, що їздили на тридцяти молодих ослах, а в них тридцять міст, їх кличуть аж до цього дня: Яірові села, що в ґілеадському краї.</verse>
        <verse osisID='Judg.10.5'>І помер Яір, і був похований в Камоні.</verse>
        <verse osisID='Judg.10.6'>А Ізраїлеві сини й далі чинили зло в Господніх очах, і служили Ваалам та Астартам, і богам арамським, і богам сидонським, і богам моавським, і богам аммонських синів, і богам филистимським. І покинули вони Господа, і не служили Йому.</verse>
        <verse osisID='Judg.10.7'>І запалився Господній гнів на Ізраїля, і Він передав їх в руку филистимлян та в руку синів Аммонових.</verse>
        <verse osisID='Judg.10.8'>І вони били й мучили Ізраїлевих синів від того року, і гнобили вісімнадцять років усіх Ізраїлевих синів, що по той бік Йордану в аморейському краї, що в Ґілеаді.</verse>
        <verse osisID='Judg.10.9'>І перейшли Аммонові сини Йордан, щоб воювати також з Юдою й з Веніямином та з Єфремовим домом. І Ізраїлеві було дуже тісно!</verse>
        <verse osisID='Judg.10.10'>І кликали Ізраїлеві сини до Господа, говорячи: Згрішили ми Тобі, бо ми покинули свого Бога, і служили Ваалам.</verse>
        <verse osisID='Judg.10.11'>І сказав Господь до Ізраїлевих синів: Чи ж не спас Я вас від Єгипту, і від амореянина, і від Аммонових синів, і від филистимлян?</verse>
        <verse osisID='Judg.10.12'>А сидоняни, і Амалик, і Маон гнобили вас, і ви кликали до Мене, і Я спас вас від їхньої руки.</verse>
        <verse osisID='Judg.10.13'>А ви полишили Мене, і служили іншим богам, тому більше не спасатиму вас.</verse>
        <verse osisID='Judg.10.14'>Ідіть, і кличте до тих богів, що ви вибрали їх, вони спасуть вас у часі вашого утиску.</verse>
        <verse osisID='Judg.10.15'>І сказали Ізраїлеві сини до Господа: Згрішили ми! Зроби Ти нам усе, як добре в очах Твоїх. Тільки спаси нас цього дня!</verse>
        <verse osisID='Judg.10.16'>І повикидали вони з-поміж себе чужих богів, та й служили Господеві. І знетерпеливилась душа Його через Ізраїлеве страждання.</verse>
        <verse osisID='Judg.10.17'>А Аммонові сини були скликані, та й таборували в Ґілеаді. І були зібрані Ізраїлеві сини, та й таборували в Міцпі.</verse>
        <verse osisID='Judg.10.18'>І сказали той народ та ґілеадські князі, один до одного: Хто той чоловік, що зачне воювати з Аммоновими синами? Він стане головою для всіх ґілеадських мешканців.</verse>
      </chapter>
      <chapter osisID='Judg.11'>
        <verse osisID='Judg.11.1'>А ґілеадянин Їфтах був хоробрий вояк. А він був син блудливої жінки, і з нею Ґілеад породив Їфтаха.</verse>
        <verse osisID='Judg.11.2'>І породила Ґілеадова жінка йому синів. І повиростали сини тієї жінки, та й вигнали Їфтаха, і сказали йому: Не будеш володіти в домі нашого батька, бо ти син іншої жінки!</verse>
        <verse osisID='Judg.11.3'>І втік Їфтах перед своїми братами, і осівся в краї Тов. І зібралися до Їфтаха гулящі люди, та й виходили з ним.</verse>
        <verse osisID='Judg.11.4'>І сталося по часі, і воювали Аммонові сини з Ізраїлем.</verse>
        <verse osisID='Judg.11.5'>І сталося, як воювали Аммонові сини з Ізраїлем, то пішли ґілеадські старші, щоб забрати Їфтаха з краю Тов.</verse>
        <verse osisID='Judg.11.6'>І сказали вони до Їфтаха: Іди ж, і будеш нам провідником, і будемо воювати з Аммоновими синами.</verse>
        <verse osisID='Judg.11.7'>І сказав Їфтах до ґілеадських старших: Чи ж не ви зненавидили мене, і вигнали мене з дому мого батька? І чого ви прийшли до мене тепер, коли ви в біді?</verse>
        <verse osisID='Judg.11.8'>І сказали ґілеадські старші до Їфтаха: Зате ми тепер вернулися до тебе! І ти піди з нами, і будемо воювати з Аммоновими синами, і станеш нам головою для всіх мешканців ґілеадських.</verse>
        <verse osisID='Judg.11.9'>І сказав Їфтах до ґілеадських старших: Якщо ви мене вернете воювати з Аммоновими синами, і Господь дасть їх, щоб були побиті передо мною, то чи я стану вам головою?</verse>
        <verse osisID='Judg.11.10'>І сказали ґілеадські старші до Їфтаха: Нехай Господь буде свідком поміж нами, що так, як слово твоє, так зробимо.</verse>
        <verse osisID='Judg.11.11'>І пішов Їфтах з ґілеадськими старшими, і народ настановив його собі за голову та провідника, а Їфтах промовляв усі свої слова перед Господнім лицем у Міцпі.</verse>
        <verse osisID='Judg.11.12'>І послав Їфтах послів до царів Аммонових синів, говорячи: Що тобі до мене, що ти прийшов до мене воювати з моїм краєм?</verse>
        <verse osisID='Judg.11.13'>І сказав цар Аммонових синів до Їфтахових послів: Бо Ізраїль забрав мій край, коли він виходив з Єгипту, від Арнону й аж до Яббоку та аж до Йордану. А тепер верни ж їх у мирі.</verse>
        <verse osisID='Judg.11.14'>А Їфтах ще послав послів до царя Аммонових синів,</verse>
        <verse osisID='Judg.11.15'>і сказав йому: Так сказав Їфтах: Не взяв Ізраїль краю Моавого та краю Аммонових синів,</verse>
        <verse osisID='Judg.11.16'>бо коли йшли вони з Єгипту, то Ізраїль ішов по пустині аж до Червоного моря, і прийшов до Кадешу.</verse>
        <verse osisID='Judg.11.17'>І послав Ізраїль послів до едомського царя, говорячи: Нехай я перейду твоїм краєм, та не послухав едомський цар. І послав він також до царя моавського, та й той не хотів. І осівся Ізраїль у Кадешу.</verse>
        <verse osisID='Judg.11.18'>І пішов він пустинею, і обійшов край едомський та край моавський, і прийшов зо сходу сонця до моавського краю, та й таборували по тім боці Арнону, а в моавські границі не входили, бо Арнон границя Моава.</verse>
        <verse osisID='Judg.11.19'>І послав Ізраїль послів до Сихона, царя аморейського, царя хешбонського, і сказав йому Ізраїль: Нехай ми перейдемо твоїм краєм аж до місця свого.</verse>
        <verse osisID='Judg.11.20'>І не вірив Сихон Ізраїлеві, щоб він мирно перейшов його границями. І зібрав Сихон увесь народ свій, та й таборували в Йохці, і воювали з Ізраїлем.</verse>
        <verse osisID='Judg.11.21'>І дав Господь, Бог Ізраїля, Сихона та ввесь народ його в Ізраїлеву руку, вони побили їх. І посів Ізраїль увесь край амореянина, мешканця того краю.</verse>
        <verse osisID='Judg.11.22'>І вони посіли всю аморейську країну від Арнону й аж до Яббоку, і від пустині та аж до Йордану.</verse>
        <verse osisID='Judg.11.23'>А тепер Господь, Бог Ізраїлів, вигнав Амореянина перед народом Своїм, Ізраїлем, а ти посядеш його?</verse>
        <verse osisID='Judg.11.24'>Отож, що дасть тобі на насліддя Кемош, бог твій, те ти посядеш, а все, де вигнав Господь, Бог наш, перед нами, те ми посядемо.</verse>
        <verse osisID='Judg.11.25'>А тепер чи справді ти ліпший від Балака, Ціппорового сина, царя моавського? Чи сваритися сварився він з Ізраїлем? Чи воювати воював із ними?</verse>
        <verse osisID='Judg.11.26'>Коли Ізраїль сидів у Хешбоні та в підлеглих містах його, і в Ар'орі та в підлеглих містах його, і по всіх містах, що над Арноном, три сотні літ, то чому не відібрали ви їх за той час?</verse>
        <verse osisID='Judg.11.27'>А тобі я не згрішив, а ти робиш зо мною зло, щоб воювати зо мною. Нехай розсудить Господь, що судить сьогодні між Ізраїлевими синами та між синами Аммоновими.</verse>
        <verse osisID='Judg.11.28'>Та цар Аммонових синів не послухався слів Їфтаха, що до нього посилав.</verse>
        <verse osisID='Judg.11.29'>І Дух Господній перебував на Їфтахові, і він перейшов Ґілеад та Манасію, і перейшов ґілеадську Міцпе, а з ґілеадської Міцпе перейшов до Аммонових синів.</verse>
        <verse osisID='Judg.11.30'>І обіцяв Їфтах обітницю Господеві й сказав: Якщо справді даси Ти Аммонових синів у мою руку,</verse>
        <verse osisID='Judg.11.31'>то станеться, виходячий, що вийде з дверей мого дому навпроти мене, коли я вертатимусь з миром від Аммонових синів, то буде він для Господа, і я принесу його в цілопалення.</verse>
        <verse osisID='Judg.11.32'>І прийшов Їфтах до Аммонових синів воювати з ними, а Господь дав їх у його руку.</verse>
        <verse osisID='Judg.11.33'>І він побив їх дуже великою поразкою від Ароеру й аж туди, де йти до Мінніту, двадцять міст, і аж до Авел-Кераміму. І впокорилися Аммонові сини перед синами Ізраїлевими.</verse>
        <verse osisID='Judg.11.34'>І прийшов Їфтах до Міцпи до свого дому, аж ось виходить навпроти нього дочка його з бубнами та з танцями! А вона була в нього тільки одна, не було в нього, окрім неї, ані сина, ані дочки.</verse>
        <verse osisID='Judg.11.35'>І сталося, як він побачив її, то роздер одежу свою та й сказав: Ах, дочко моя! Ти справді повалила мене, і ти стала однією з тих, що нещасливлять мене. Бо я дав Господеві обіта, і не можу відмовитися від нього.</verse>
        <verse osisID='Judg.11.36'>А вона відказала йому: Батьку мій, ти дав обітницю Господеві, зроби мені, як вийшло з твоїх уст, коли Господь зробив тобі пімсту на твоїх ворогів, на Аммонових синів.</verse>
        <verse osisID='Judg.11.37'>І сказала вона до свого батька: Нехай буде мені зроблена оця річ: відпусти мене на два місяці, і нехай я піду й зійду на гору, і нехай оплачу дівування своє я та приятельки мої.</verse>
        <verse osisID='Judg.11.38'>А він сказав: Іди! І послав її на два місяці. І пішла вона та її приятельки, і оплакувала дівування своє.</verse>
        <verse osisID='Judg.11.39'>І сталося в кінці двох місяців, і вернулася вона до батька свого, а він учинив над нею свою обітницю, яку обіцяв був, і вона не пізнала мужа. І сталося це звичаєм в Ізраїлі:</verse>
        <verse osisID='Judg.11.40'>рік-річно ходять Ізраїлеві дочки плакати за дочкою ґілеадянина Їфтаха, чотири дні в році.</verse>
      </chapter>
      <chapter osisID='Judg.12'>
        <verse osisID='Judg.12.1'>І були скликані Єфремові люди, і перейшли на північ та й сказали до Їфтаха: Чому перейшов ти Йордан, щоб воювати з Аммоновими синами, а нас не покликав піти з собою? Ми спалимо огнем твій дім із тобою.</verse>
        <verse osisID='Judg.12.2'>І сказав їм Їфтах: Велику боротьбу мав я та народ мій з Аммоновими синами. І кликав я вас, та ви не спасли мене з його руки.</verse>
        <verse osisID='Judg.12.3'>І коли я побачив, що ви не спасете, то поклав я душу свою на небезпеку, і перейшов Йордан до Аммонових синів, а Господь дав їх у мою руку. І чого прийшли ви до мене цього дня, щоб воювати зо мною?</verse>
        <verse osisID='Judg.12.4'>І зібрав Їфтах усіх ґілеадських людей, та й воював з Єфремом. І побили ґілеадські люди Єфрема, бо ті сказали: Ви Єфремові втікачі, Ґілеад поміж Єфремом та поміж Манасією.</verse>
        <verse osisID='Judg.12.5'>І зайняв Ґілеад йорданські переходи до Єфрема. І сталося, коли говорили Єфремові втікачі: Нехай я перейду, то ґілеадські люди йому говорили: Чи ти єфремівець? Той казав: Ні.</verse>
        <verse osisID='Judg.12.6'>І казали йому: Скажи но шібболет. А той казав: Сібболет, бо не міг вимовити так. І хапали його, і різали при йорданськім переході. І впало того часу в Єфрема сорок і дві тисячі.</verse>
        <verse osisID='Judg.12.7'>І судив Їфтах Ізраїля шість років. І помер ґілеадянин Їфтах, і був похований у місті Ґілеаді.</verse>
        <verse osisID='Judg.12.8'>А по ньому Ізраїля судив Івцан з Віфлеєму.</verse>
        <verse osisID='Judg.12.9'>І було в нього тридцять синів, а тридцять дочок він відпустив заміж назовні, і тридцять дочок впровадив для синів своїх з-назовні. І судив він Ізраїля сім літ.</verse>
        <verse osisID='Judg.12.10'>І помер Івцан і був похований в Віфлеємі.</verse>
        <verse osisID='Judg.12.11'>А по ньому Ізраїля судив завулонівець Елон, і судив Ізраїля десять літ.</verse>
        <verse osisID='Judg.12.12'>І помер завулонівець Елон, і був похований в Айялоні, у Завулоновім краї.</verse>
        <verse osisID='Judg.12.13'>А по ньому Ізраїля судив Авдон, син Гіллела, пір'атонянин.</verse>
        <verse osisID='Judg.12.14'>І було в нього сорок синів та тридцять онуків, що їздили на семидесяти молодих ослах. І судив він Ізраїля вісім літ.</verse>
        <verse osisID='Judg.12.15'>І помер Авдон, син Гіллела, пір'атонянин, і був похований в Єфремовім краї, на горі амаликеянина.</verse>
      </chapter>
      <chapter osisID='Judg.13'>
        <verse osisID='Judg.13.1'>А Ізраїлеві сини й далі робили зло в Господніх очах. І Господь віддав їх у руку филистимлян на сорок літ.</verse>
        <verse osisID='Judg.13.2'>І був один чоловік з Цар'ї, данівець з роду, а ім'я йому Маноах. А жінка його була неплідна, і не родила.</verse>
        <verse osisID='Judg.13.3'>І явився Ангол Господній до тієї жінки, та й промовив до неї: Ось ти неплідна, і не роджала, але ти зачнеш і породиш сина.</verse>
        <verse osisID='Judg.13.4'>А тепер стережись, і не пий вина та п'янкого напою, і не їж нічого нечистого,</verse>
        <verse osisID='Judg.13.5'>бо ось ти зачнеш, і сина породиш, і бритва не торкнеться його голови, бо дитя те буде Божим назореєм від утроби, і він зачне спасати Ізраїля з руки филистимлян.</verse>
        <verse osisID='Judg.13.6'>І прийшла та жінка, та й сказала до чоловіка свого, говорячи: Божий чоловік приходив до мене, а вигляд його як вигляд Божого Ангола, дуже грізний. І я не питала його, звідки він, а ймення свого він мені не сказав.</verse>
        <verse osisID='Judg.13.7'>І сказав він мені: Ось ти зачнеш, і породиш сина, а тепер не пий вина та п'янкого напою, і не їж жодної нечистости, бо дитя те буде Божим назореєм від утроби аж до дня смерти своєї.</verse>
        <verse osisID='Judg.13.8'>І благав Маноах Господа, та й сказав: О Господи, Божий чоловік, що його посилав Ти, нехай прийде ще до нас, і нехай нас навчить, що ми зробимо для дитини, що народиться.</verse>
        <verse osisID='Judg.13.9'>І вислухав Бог цей Маноахів голос, і прийшов Божий Ангол ще до тієї жінки. А вона сиділа на полі, і Маноаха, чоловіка її, не було з нею.</verse>
        <verse osisID='Judg.13.10'>І поспішила та жінка, і побігла та й оповіла чоловікові своєму, і сказала до нього: Ось з'явився мені той чоловік, що приходив був того дня до мене.</verse>
        <verse osisID='Judg.13.11'>І встав, і пішов Маноах за своєю жінкою, і прийшов до того чоловіка, та й сказав йому: Чи ти той чоловік, що говорив до цієї жінки? А той сказав: Я.</verse>
        <verse osisID='Judg.13.12'>І сказав Маноах: Тепер нехай сповниться слово твоє. Та як нам виховувати ту дитину, і що чинити з нею?</verse>
        <verse osisID='Judg.13.13'>І сказав Ангол Господній до Маноаха: Усього, що сказав я жінці, нехай вона стережеться.</verse>
        <verse osisID='Judg.13.14'>Усього, що виходить із виноградного куща, не буде вона їсти, а вина та напою п'янкого нехай не п'є, і нічого нечистого нехай не їсть. Нехай додержує всього, що я наказав.</verse>
        <verse osisID='Judg.13.15'>І сказав Маноах до Ангола Господнього: Нехай ми задержимо тебе, і приготовимо для тебе козля.</verse>
        <verse osisID='Judg.13.16'>І сказав Ангол Господній до Маноаха: Якщо ти задержиш мене, я не буду їсти твого хліба. А якщо приготуєш цілопалення для Господа принесеш його. Бо Маноах не знав, що це Ангол Господній.</verse>
        <verse osisID='Judg.13.17'>І сказав Маноах до Господнього Ангола: Яке ім'я твоє? Коли сповниться твоє слово, то ми вшануємо тебе.</verse>
        <verse osisID='Judg.13.18'>І сказав йому Ангол Господній: Чому ти питаєшся про моє ім'я? Воно дивне.</verse>
        <verse osisID='Judg.13.19'>І взяв Маноах козля та жертву хлібну, і на скелі приніс Господеві. І Він учинив чудо, а Маноах та його жінка бачили те.</verse>
        <verse osisID='Judg.13.20'>І сталося, коли полум'я підіймалося з-над жертівника до неба, то Ангол Господній вознісся в полум'ї жертівника. А Маноах та жінка його бачили це, та й попадали обличчям своїм на землю.</verse>
        <verse osisID='Judg.13.21'>І Ангол Господній більш уже не появлявся до Маноаха та до жінки його. Тоді Маноах пізнав, що це Ангол Господній.</verse>
        <verse osisID='Judg.13.22'>І сказав Маноах до своєї жінки: Ми справді помремо, бо ми бачили Бога.</verse>
        <verse osisID='Judg.13.23'>І сказала йому жінка його: Коли б Господь хотів був повбивати нас, не взяв би з нашої руки цілопалення та хлібної жертви, і не дав би нам побачити всього цього, і не об'явив би нам цього часу речі, як це.</verse>
        <verse osisID='Judg.13.24'>І породила та жінка сина, і назвала ім'я йому: Самсон. І виростав той хлопець, і Господь благословляв його.</verse>
        <verse osisID='Judg.13.25'>А Дух Господній почав діяти в ньому в Дановім таборі між Цор'а та між Ештаолом.</verse>
      </chapter>
      <chapter osisID='Judg.14'>
        <verse osisID='Judg.14.1'>І зійшов Самсон до Тімни, і побачив у Тімні жінку з филистимських дочок.</verse>
        <verse osisID='Judg.14.2'>І пішов він, і розповів своєму батькові та своїй матері, та й сказав: Я нагледів у Тімні жінку з филистимських дочок, а тепер візьміть її мені за жінку.</verse>
        <verse osisID='Judg.14.3'>І сказав йому батько його та мати його: Чи ж нема жінки серед дочок братів твоїх та серед усього мого народу, що ти йдеш узяти жінку з необрізаних филистимлян? І сказав Самсон до свого батька: Візьми її мені, бо вона люба очам моїм.</verse>
        <verse osisID='Judg.14.4'>А батько його та мати його не знали, що це від Господа, бо він шукав зачіпки з филистимлянами. А того часу филистимляни панували над Ізраїлем.</verse>
        <verse osisID='Judg.14.5'>І зійшов Самсон і батько його та мати його до Тімни, і прийшли аж до тімненських виноградників, аж ось навпроти нього ричить левчук.</verse>
        <verse osisID='Judg.14.6'>І зійшов на нього Дух Господній, і він розірвав того левчука, як розривають ягня, а в руці його не було нічого. І він не сказав своєму батькові та своїй матері, що зробив.</verse>
        <verse osisID='Judg.14.7'>І він зійшов, і говорив до тієї жінки, і вона стала улюблена в Самсонових очах.</verse>
        <verse osisID='Judg.14.8'>А по часі він вертався забрати її, і звернув із дороги побачити падло лева, аж ось рій бджіл у тілі того лева та мед.</verse>
        <verse osisID='Judg.14.9'>І він вишкріб його на свою долоню, і пішов, і їв та й їв. І він пішов до батька свого й до матері своєї, та й дав їм, і вони їли. І він не сказав їм, що той мед він зішкріб із тіла лева.</verse>
        <verse osisID='Judg.14.10'>І зійшов його батько до тієї жінки, а Самсон справив там прийняття, бо так роблять юнаки.</verse>
        <verse osisID='Judg.14.11'>І сталося, коли вони побачили його, то взяли тридцятеро дружків, і були з ним.</verse>
        <verse osisID='Judg.14.12'>І сказав їм Самсон: Нехай но я загадаю вам загадку. Якщо справді розгадаєте її мені за сім день прийняття, і відгадаєте, то я дам тридцять лляних сорочок та тридцять змін одежі.</verse>
        <verse osisID='Judg.14.13'>А якщо не зможете розгадати мені, то ви мені дасте тридцять лляних сорочок та тридцять змін одежі. І вони сказали йому: Загадуй загадку свою, а ми послухаємо її.</verse>
        <verse osisID='Judg.14.14'>І він сказав їм: З їдячого вийшло їстивне, а з сильного вийшло солодке. І не могли вони розгадати за три дні.</verse>
        <verse osisID='Judg.14.15'>І сталося сьомого дня, і сказали вони до Самсонової жінки: Намов свого чоловіка, і нехай він розгадає нам ту загадку, щоб ми не спалили огнем тебе та дім твого батька. Чи ви нас покликали, щоб посісти маєток наш, чи ні?</verse>
        <verse osisID='Judg.14.16'>І плакала Самсонова жінка при ньому сім день і казала: Ти певне ненавидиш мене й не любиш мене. Ти загадав загадку синам мого народу, а мені не розгадав. А він їй сказав: Таж батькові своєму та матері своїй не розгадав я, а розгадаю тобі?</verse>
        <verse osisID='Judg.14.17'>А вона плакала при ньому сім день, коли в них було прийняття. І сталося сьомого дня, і він розгадав їй, бо вона докучала йому. А вона розгадала ту загадку синам свого народу.</verse>
        <verse osisID='Judg.14.18'>І сказали йому люди того міста сьомого дня, поки зайшло сонце: Що солодше від меду, і що сильніше від лева? А він їм відказав: Якби ви не орали моєю телицею, то ви загадки не відгадали б моєї.</verse>
        <verse osisID='Judg.14.19'>І зійшов на нього Дух Господній, і він пішов до Ашкелону, та й побив з них тридцятеро чоловіка, і пороздягав їх, і віддав ті зміни одежі тим, що розгадали загадку. І запалився гнів його, і він пішов до дому батька свого.</verse>
        <verse osisID='Judg.14.20'>А Самсонова жінка досталася дружкові його, що приятелював із ним.</verse>
      </chapter>
      <chapter osisID='Judg.15'>
        <verse osisID='Judg.15.1'>А по часі сталося в днях жнив пшениці, і відвідав Самсон з козлям свою жінку та й сказав: Нехай увійду я до моєї жінки, до кімнати. Та батько її не дав йому ввійти.</verse>
        <verse osisID='Judg.15.2'>І сказав її батько: Я дійсно подумав був, що ти справді зненавидів її, а тому я дав її твоєму дружкові. Чи молодша сестра її не ліпша від неї? Нехай же вона буде тобі замість неї.</verse>
        <verse osisID='Judg.15.3'>І сказав їм Самсон: Цього разу я не буду винний перед филистимлянами, коли я зроблю їм зло.</verse>
        <verse osisID='Judg.15.4'>І пішов Самсон, та й зловив три сотні лисиць. І взяв він смолоскипи, і обернув хвоста до хвоста, і прив'язав одного смолоскипа всередині поміж два хвости.</verse>
        <verse osisID='Judg.15.5'>І запалив він огонь у тих смолоскипах, і пустив лисиць в филистимські жита. І попалив він стирти та жита, і оливкові сади.</verse>
        <verse osisID='Judg.15.6'>І сказали филистимляни: Хто це зробив? А їм відказали: Самсон, зять тімнеянина, бо він забрав його жінку й віддав її дружкові його. І пішли филистимляни, та й спалили огнем її та батька її.</verse>
        <verse osisID='Judg.15.7'>І сказав їм Самсон: Хоч ви й зробили так, як це, та проте я конче пімщуся на вас, і аж тоді перестану.</verse>
        <verse osisID='Judg.15.8'>І він сильно побив їх дошкульною поразкою. І пішов він, і осівся в щілині скелі Етам.</verse>
        <verse osisID='Judg.15.9'>І посходили филистимляни, і таборували в Юди, і розтяглися до Лехі.</verse>
        <verse osisID='Judg.15.10'>І сказали Юдині люди: Чого ви посходили проти нас? А ті відказали: Ми прийшли зв'язати Самсона, щоб зробити йому, як нам він зробив.</verse>
        <verse osisID='Judg.15.11'>І пішли три тисячі люда від Юди до щілини скелі Етам. І сказали вони Самсонові: Чи ти не знав, що над нами панують филистимляни? І що це ти нам учинив? А він їм сказав: Як вони зробили мені, так я зробив їм.</verse>
        <verse osisID='Judg.15.12'>І сказали йому: Ми зійшли зв'язати тебе, щоб віддати тебе в руку филистимлян. І сказав їм Самсон: Присягніть мені, що ви не заб'єте мене.</verse>
        <verse osisID='Judg.15.13'>А вони сказали йому, говорячи: Ні, а тільки зв'яжемо тебе та дамо тебе в їхню руку, а забити не заб'ємо тебе. І зв'язали його двома новими шнурами, і звели його зо скелі.</verse>
        <verse osisID='Judg.15.14'>Він прийшов аж до Лехі, а филистимляни зняли крик проти нього. І зійшов на нього Дух Господній, і стали ті сукані шнури, що на раменах його, як лляні, що перегоріли в огні, і поспадали з його рук пута його.</verse>
        <verse osisID='Judg.15.15'>І знайшов він свіжу ослячу щелепу, і простяг свою руку й узяв його, та й побив ним тисячу чоловіка.</verse>
        <verse osisID='Judg.15.16'>І сказав Самсон: Ослячою цією щелепою дійсно поклав їх на купу, ослячою цією щелепою тисячу люда побив я.</verse>
        <verse osisID='Judg.15.17'>І сталося, як скінчив він це говорити, то кинув ту щелепу зо своєї руки, і назвав ім'я тому місцю: Рамат-Лехі.</verse>
        <verse osisID='Judg.15.18'>І сильно він спрагнув, і кликнув до Господа та й сказав: Ти дав у руку Свого раба це велике спасіння, а тепер я помру від прагнення, і впаду в руку необрізаних.</verse>
        <verse osisID='Judg.15.19'>І пробив Бог джерело, що в Лехі, і вийшла з нього вода, і він напився, і вернувся його дух, і він ожив. Тому назвав він ім'я йому: Ен-Гаккоре, що в Лехі, і так воно зветься аж до цього дня.</verse>
        <verse osisID='Judg.15.20'>І судив він Ізраїля за днів филистимлян двадцять літ.</verse>
      </chapter>
      <chapter osisID='Judg.16'>
        <verse osisID='Judg.16.1'>І пішов Самсон до Гази, і побачив там жінку блудницю, і ввійшов до неї.</verse>
        <verse osisID='Judg.16.2'>А аззеянам донесли, говорячи: Самсон прийшов сюди! І оточили вони, і чатували на нього всю ніч у міській брамі. І вони тихо поводилися всю ніч, говорячи: Будемо чатувати аж до ранішнього світу, і заб'ємо його.</verse>
        <verse osisID='Judg.16.3'>І лежав Самсон аж до півночі. А опівночі встав, і схопив за двері міської брами та за обидва бічні одвірки, та й вирвав їх разом із засувом, і поклав на свої плечі, і виніс їх на верхів'я гори, що навпроти Хеврону.</verse>
        <verse osisID='Judg.16.4'>І сталося потому, і покохав він жінку в долині Сорек, а ім'я їй Деліла.</verse>
        <verse osisID='Judg.16.5'>І прийшли до неї филистимські володарі, та й сказали їй: Намов його та й побач, у чому його велика сила, і чим переможемо його та зв'яжемо його, щоб упокорити його? А ми кожен дамо тобі тисячу й сто шеклів срібла.</verse>
        <verse osisID='Judg.16.6'>І сказала Деліла до Самсона: Розкажи мені, у чому твоя велика сила, і чим можна зв'язати, щоб упокорити тебе?</verse>
        <verse osisID='Judg.16.7'>І сказав їй Самсон: Якщо зв'яжуть мене сімома мокрими шнурами, що ще не висушені, то ослабну та й стану, як кожен із людей.</verse>
        <verse osisID='Judg.16.8'>І принесли їй филистимські володарі сім мокрих шнурів, що ще не були висушені, а вона зв'язала його ними.</verse>
        <verse osisID='Judg.16.9'>А засідка сиділа в неї в іншій кімнаті. І вона сказала до нього: Филистимляни на тебе, Самсоне! І він розірвав ті шнури, як розривається нитка з клоччя, коли понюхає огню. І не пізнана була його сила.</verse>
        <verse osisID='Judg.16.10'>І сказала Деліла до Самсона: Оце ти обманив мене, і говорив мені лжу. Розкажи ж мені тепер, чим можна зв'язати тебе?</verse>
        <verse osisID='Judg.16.11'>А він їй сказав: Якщо справді зв'яжуть мене новими суканими шнурами, якими не робилася робота, то ослабну й стану, як кожен із людей.</verse>
        <verse osisID='Judg.16.12'>І взяла Деліла нові шнури, та й зв'язала його ними, і сказала до нього: Филистимляни на тебе, Самсоне! А засідка сиділа в іншій кімнаті. І він зірвав їх зо своїх плечей, немов нитку.</verse>
        <verse osisID='Judg.16.13'>І сказала Деліла Самсонові: Досі ти обманював мене, і говорив мені лжу. Розкажи ж мені, чим можна зв'язати тебе? А він їй сказав: Якщо утчеш сім кучерів моєї голови з основою.</verse>
        <verse osisID='Judg.16.14'>І вона прибила їх ткацьким клинком, та й сказала до нього: Филистимляни на тебе, Самсоне! А він обудився зо сну свого, та й вирвав ткацького клинка тканини та основу.</verse>
        <verse osisID='Judg.16.15'>І сказала вона до нього: Як ти говориш: кохаю тебе, а серце твоє не зо мною? Оце тричі обманив ти мене, і не розповів мені, у чому твоя велика сила.</verse>
        <verse osisID='Judg.16.16'>І сталося, коли вона докучала йому своїми словами по всі дні, та напирала на нього, то знетерпеливилася душа його на смерть.</verse>
        <verse osisID='Judg.16.17'>І виложив він їй усе серце своє, та й сказав їй: Бритва не торкалась моєї голови, бо я Божий назорей від утроби своєї матері. Якщо я буду оголений, то відступить від мене сила моя, і я ослабну, та й стану, як кожна людина.</verse>
        <verse osisID='Judg.16.18'>І побачила Деліла, що він розповів їй усе своє серце, і послала й покликала филистимських володарів, говорячи: Прийдіть і цим разом, бо він розповів мені все своє серце. І прийшли до неї филистимські володарі, і знесли срібло в своїй руці.</verse>
        <verse osisID='Judg.16.19'>А вона приспала його на колінах своїх, і покликала чоловіка та й наказала оголити сім кучерів його голови. І став він слабнути, і відступила від нього сила його.</verse>
        <verse osisID='Judg.16.20'>І сказала вона: Филистимляни на тебе, Самсоне! І збудився він зо сну свого та й сказав: Вийду я, як раз-у-раз, і стрясуся. А він не знав, що Господь відступився від нього.</verse>
        <verse osisID='Judg.16.21'>І взяли його филистимляни, та й вибрали очі йому. І вони звели його до Гази, і зв'язали його мідяними ланцюгами, і він молов у домі ув'язнених.</verse>
        <verse osisID='Judg.16.22'>А волос голови його зачав рости по тому, як був він оголений.</verse>
        <verse osisID='Judg.16.23'>А филистимські володарі зібралися, щоб принести велику жертву Даґонові, своєму богові, та повеселитися. І сказали вони: Наш бог передав у нашу руку Самсона, ворога нашого.</verse>
        <verse osisID='Judg.16.24'>І бачив його народ, і хвалили своїх богів, і говорили: Наш бог передав у нашу руку нашого ворога та спустошителя нашого краю, який наші трупи намножив.</verse>
        <verse osisID='Judg.16.25'>І сталося, коли їхнє серце звеселилося, то сказали вони: Покличте Самсона, і нехай він посмішить нас. І покликали Самсона з дому ув'язнених, і він витівав жарти перед ними, а вони поставили його поміж стовпами.</verse>
        <verse osisID='Judg.16.26'>І сказав Самсон юнакові, що держав його за руку: Пусти мене, і дай доторкнутися мені до тих стовпів, що на них цей дім стоїть міцно, і нехай я обіпруся на них.</verse>
        <verse osisID='Judg.16.27'>А той дім був повен чоловіків та жінок, і туди зібралися всі филистимські володарі, а на даху було близько трьох тисяч чоловіків та жінок, що приглядалися до жартів Самсона.</verse>
        <verse osisID='Judg.16.28'>І кликнув Самсон до Господа, та й сказав: Владико Господи, згадай же про мене, та зміцни мене тільки цього разу, Боже, і нехай я пімщу филистимлянам одну пімсту за двоє очей своїх!</verse>
        <verse osisID='Judg.16.29'>І обняв Самсон обидва серединні стовпи, що на них міцно стояв той дім, і обперся на них, на одного правицею своєю, а на одного лівицею своєю.</verse>
        <verse osisID='Judg.16.30'>І сказав Самсон: Нехай помру я разом із филистимлянами! І він з великою силою сперся на стовпи, і впав той дім на володарів та на ввесь той народ, що в ньому... І були ті померлі, що він повбивав їх при своїй смерті, численніші за тих, що повбивав їх за свого життя.</verse>
        <verse osisID='Judg.16.31'>І зійшли його брати та ввесь дім його батька, і понесли його, і винесли та й поховали його між Цор'а та між Ештаолом у гробі Маноаха, батька його. А він судив Ізраїля двадцять літ.</verse>
      </chapter>
      <chapter osisID='Judg.17'>
        <verse osisID='Judg.17.1'>І був чоловік з Єфремових гір, а ім'я йому Миха.</verse>
        <verse osisID='Judg.17.2'>І сказав він до своєї матері: Тисяча й сто шеклів срібла, що в тебе взяті, а ти прокляла за них, і також сказала це, щоб і я чув, ось те срібло зо мною, це я його взяв. І сказала мати його: Благословенний син мій у Господа!</verse>
        <verse osisID='Judg.17.3'>І він вернув ту тисячу й сто шеклів срібла своїй матері. І сказала його мати: Я справді посвятила те срібло Господеві з своєї руки за сина свого, щоб зробити боввана різьбленого та боввана литого. А тепер звертаю його тобі.</verse>
        <verse osisID='Judg.17.4'>Та він вернув те срібло своїй матері. І взяла його мати дві сотні шеклів срібла та й дала його золотареві, а він зробив із нього боввана різьбленого та боввана литого; і було це в домі Михи.</verse>
        <verse osisID='Judg.17.5'>А цей чоловік Миха мав удома божницю. І зробив він ефода та терафи, і висвятив одного з синів своїх, і він був йому за священика.</verse>
        <verse osisID='Judg.17.6'>Того часу не було царя в Ізраїлі, кожен робив, що правдиве було в його очах.</verse>
        <verse osisID='Judg.17.7'>І був юнак із Віфлеєму Юдиного, з Юдиного роду, а він Левит, і він був там приходько.</verse>
        <verse osisID='Judg.17.8'>І пішов той чоловік з того міста, із Віфлеєму Юдиного, щоб часово пожити, де знайде. І прийшов він до Єфремових гір до дому Михи, щоб далі йти своєю дорогою.</verse>
        <verse osisID='Judg.17.9'>І сказав йому Миха: Звідкіля ти приходиш? А той йому відказав: Я Левит із Віфлеєму Юдейського, а я йду, щоб часово пожити, де знайду.</verse>
        <verse osisID='Judg.17.10'>І сказав йому Миха: Зоставайся ж зо мною, і будь мені за отця та за священика, а я дам тобі десять шеклів срібла на рік і потрібну одежу та поживу твою. І пішов той Левит до нього,</verse>
        <verse osisID='Judg.17.11'>і погодився Левит сидіти з тим чоловіком. І був той юнак йому, як один із синів його.</verse>
        <verse osisID='Judg.17.12'>І Миха висвятив того Левита, і був йому той юнак за священика, і був у Михиному домі.</verse>
        <verse osisID='Judg.17.13'>І сказав Миха: Тепер я знаю, що Господь зробить добро мені, бо цей Левит став мені за священика.</verse>
      </chapter>
      <chapter osisID='Judg.18'>
        <verse osisID='Judg.18.1'>Того часу не було царя в Ізраїлі, і того часу Данове плем'я шукало собі наділу на оселю, бо до того дня не випало йому жеребка на наділ серед Ізраїлевих племен.</verse>
        <verse osisID='Judg.18.2'>І Данові сини послали зо свого роду п'ятеро люда з загалу людей військових, щоб вони вивідали Край та дослідили його. І сказали до них: Ідіть, дослідіть цей Край. І вони зійшли на Єфремові гори аж до Михиного дому, і переночували там.</verse>
        <verse osisID='Judg.18.3'>Коли вони були біля Михиного дому, то вони пізнали голос того юнака Левита, та й знайшли туди й сказали йому: Хто тебе привів сюди, і що ти тут робиш? І що ти тут маєш?</verse>
        <verse osisID='Judg.18.4'>І сказав він до них: Так і так зробив мені Миха, і він найняв мене, і я став йому за священика.</verse>
        <verse osisID='Judg.18.5'>А вони сказали йому: Запитай же Бога, і нехай ми пізнаємо, чи пощаститься наша дорога, якою ми йдемо.</verse>
        <verse osisID='Judg.18.6'>І сказав їм священик: Ідіть із миром, перед Господом ваша дорога, якою ви підете.</verse>
        <verse osisID='Judg.18.7'>І пішли ті п'ятеро людей, і прийшли в Лаїш та й побачили той народ, що в ньому, він сидить безпечно, за звичаєм сидонян, спокійний та безпечний. І не було нікого, хто робив би їм щось зле в Краю, посів би владу над ними, і вони далеко від сидонян, і нема їм діла ні до кого.</verse>
        <verse osisID='Judg.18.8'>І прийшли вони до братів своїх у Цор'у та в Ештаол. І сказали їм брати їх: Що ви принесли?</verse>
        <verse osisID='Judg.18.9'>А вони відказали: Устаньте, і підемо на них, бо ми бачили той Край, і ось дуже він добрий. А ви мовчите? Не лініться, щоб піти, щоб прийти та посісти той Край.</verse>
        <verse osisID='Judg.18.10'>Як ви підете, то ввійдете до народу безпечного, а Край той широкий, бо Бог дав його в вашу руку, це місце, що там нема недостачі жодної речі, що на землі.</verse>
        <verse osisID='Judg.18.11'>І рушили звідти з Данового роду з Цор'и та з Ештаолу шістсот чоловіка, оперезаних зброєю.</verse>
        <verse osisID='Judg.18.12'>І пішли вони й таборували в Кір'ят-Єарімі в Юді. Тому вони назвали ім'я тому місцю: Махане-Дан, і так воно зветься аж до цього дня, оце за Кір'ят-Єарімом.</verse>
        <verse osisID='Judg.18.13'>І перейшли вони звідти на Єфремові гори, і прийшли аж до Михиного дому.</verse>
        <verse osisID='Judg.18.14'>І відповіли п'ятеро тих мужів, що ходили вивідати той Край до Лаїшу, і сказали своїм браттям: Чи ви знаєте, що в цих домах є ефод та терафи, і бовван різьблений та бовван литий? А тепер знайте, що зробите.</verse>
        <verse osisID='Judg.18.15'>І вони зайшли туди до дому того юнака Левита, до Михиного дому, і запитали його про мир.</verse>
        <verse osisID='Judg.18.16'>А шість сотень мужа, що з Данових синів, оперезаних своєю зброєю, стояли при вході до брами.</verse>
        <verse osisID='Judg.18.17'>І пішли п'ятеро тих мужів, що ходили вивідати той Край, увійшли туди, узяли різьбленого боввана, і ефода та терафи, і боввана литого. А при вході до брами стояв священик та шістсот мужа, оперезаних зброєю.</verse>
        <verse osisID='Judg.18.18'>І ті ввійшли до Михиного дому, і взяли різьбленого боввана, ефода й терафи та боввана литого. І сказав до них той священик: Що ви робите?</verse>
        <verse osisID='Judg.18.19'>А вони відказали йому: Мовчи! Поклади свою руку на уста свої та й іди з нами, і стань нам за отця та за священика. Чи тобі ліпше бути священиком дому одного чоловіка, чи бути тобі священиком для племени та для роду Ізраїлевого?</verse>
        <verse osisID='Judg.18.20'>І стало добре на серці того священика, і він узяв ефода та терафи й різьбленого боввана, і ввійшов поміж народ.</verse>
        <verse osisID='Judg.18.21'>І повернулися вони та й пішли, а дітей, і худобу, і тягар пустили перед себе.</verse>
        <verse osisID='Judg.18.22'>Коли вони віддалилися від Михиного дому, то люди, що в домах, які разом із домом Михиним, були скликані, та й догнали Данових синів.</verse>
        <verse osisID='Judg.18.23'>І кричали вони до Данових синів, а ті обернули обличчя свої та й сказали до Михи: Що тобі, що ти кричиш?</verse>
        <verse osisID='Judg.18.24'>І він сказав: Ви забрали бога мого, що я зробив, та священика, та й пішли. І що мені ще? І що то ви говорите мені: що тобі?</verse>
        <verse osisID='Judg.18.25'>І сказали до нього Данові сини: Мовчи, щоб не чути нам твого голосу, а то наші люди із злости нападуть на вас, і ти долучиш душу свою до своєї рідні.</verse>
        <verse osisID='Judg.18.26'>І Данові сини пішли на свою дорогу. І побачив Миха, що вони сильніші від нього, і обернувся, та й пішов до свого дому.</verse>
        <verse osisID='Judg.18.27'>А вони взяли, що зробив був Миха, та священика, що був у нього, та й пішли на Лаїш, на народ спокійний та безпечний. І вони побили їх вістрям меча, а місто спалили огнем.</verse>
        <verse osisID='Judg.18.28'>А рятівника не було, бо далеке воно від Сидону, і не було в них діла ні з ким, і воно було в долині, що при Бет-Рехові. А вони збудували місто, та й осілися в ньому.</verse>
        <verse osisID='Judg.18.29'>І вони назвали ім'я тому містові: Дан, іменем Дана, їхнього батька, що був уроджений Ізраїлеві, але напочатку ім'я того міста було Лаїш.</verse>
        <verse osisID='Judg.18.30'>І поставили Данові сини того різьбленого боввана в себе, а Йонатан, син Ґершома, Манасіїного сина, він та сини його були священиками для Данового племени аж до дня виходу на вигнання того краю.</verse>
        <verse osisID='Judg.18.31'>І поклали вони в себе Михиного різьбленого боввана, що зробив він, і він був у них по всі дні буття Божого дому в Шіло.</verse>
      </chapter>
      <chapter osisID='Judg.19'>
        <verse osisID='Judg.19.1'>І сталося тими днями, а царя в Ізраїлі не було і був один Левит приходько на узбіччях Єфремових гір. І взяв він собі жінку наложницю з Юдиного Віфлеєму.</verse>
        <verse osisID='Judg.19.2'>А наложниця його чинила перелюб при ньому, та й пішла від нього до дому свого батька, до Віфлеєму Юдиного, і була там чотири місяці часу.</verse>
        <verse osisID='Judg.19.3'>І встав її муж та й пішов за нею, щоб поговорити до серця її, щоб вернути її, а з ним був слуга його та пара ослів. І вона ввела його до дому батька свого. І побачив його батько тієї молодої жінки, та й радісно вийшов назустріч йому.</verse>
        <verse osisID='Judg.19.4'>І тримав його тесть його, батько тієї молодої жінки, і сидів із ним три дні, і їли й пили вони та ночували там.</verse>
        <verse osisID='Judg.19.5'>І сталося четвертого дня, і повставали вони рано вранці, та й встали, щоб іти. І сказав батько тієї молодої жінки до зятя свого: Підкріпи своє серце кавалком хліба, а потім підете.</verse>
        <verse osisID='Judg.19.6'>І сіли вони, і обоє разом їли та пили. А батько тієї молодої жінки сказав до того чоловіка: Зволь же й переночуй, і нехай буде добре тобі на серці!</verse>
        <verse osisID='Judg.19.7'>Але встав той чоловік, щоб іти, а тесть його сильно просив його. І вернувся він, і переночував там.</verse>
        <verse osisID='Judg.19.8'>І встав він рано вранці п'ятого дня, щоб іти, а батько тієї молодої жінки сказав: Підкріпи ж своє серце! І зволікали вони аж до схилку дня, і їли обоє вони.</verse>
        <verse osisID='Judg.19.9'>І встав той чоловік, щоб іти, він та наложниця його та слуга його. І сказав йому тесть його, батько тієї молодої жінки: Ось день схилився на вечір, переночуй же! Ось день кладеться, ночуй тут, і нехай буде добре тобі на серці! І встанете взавтра рано, у дорогу свою, та й підеш до намету свого.</verse>
        <verse osisID='Judg.19.10'>Та той чоловік не хотів ночувати. І встав він та й пішов, і прийшов навпроти Євусу, це Єрусалим. А з ним пара нав'ючених ослів, і його наложниця з ним.</verse>
        <verse osisID='Judg.19.11'>Вони були при Євусі, а день дуже схилився. І сказав слуга до пана свого: Ходім, і зайдімо до цього євусейського міста, та й переночуємо в ньому.</verse>
        <verse osisID='Judg.19.12'>І сказав до нього пан його: Не заходьмо до міста чужинців, бо вони не з Ізраїлевих синів, а перейдімо до Ґів'и.</verse>
        <verse osisID='Judg.19.13'>І сказав він до слуги свого: Ходім, і прийдемо до одного з тих міст, і переночуємо в Ґів'ї або в Рамі.</verse>
        <verse osisID='Judg.19.14'>І перейшли вони та й пішли. А сонце зайшло їм при Ґів'ї, що була Веніяминова.</verse>
        <verse osisID='Judg.19.15'>І зійшли вони туди, щоб увійти переночувати в Ґів'ї. І він увійшов та й сів на майдані того міста, та ніхто не брав їх до дому переночувати.</verse>
        <verse osisID='Judg.19.16'>Аж ось старий чоловік іде ввечорі з поля з своєї роботи. А цей чоловік був з Єфремових гір, і він був приходько в Ґів'ї. А люди того місця сини Веніяминові.</verse>
        <verse osisID='Judg.19.17'>І звів він очі свої та й побачив того чоловіка мандрівника на міському майдані. І сказав той старий чоловік: Куди ти йдеш та звідки приходиш?</verse>
        <verse osisID='Judg.19.18'>А той до нього сказав: Ми переходимо з Юдиного Віфлеєму аж до узбіччя єфремових гір, звідти я. І ходив я аж до Юдиного Віфлеєму, і йду до Господнього дому, та нема нікого, хто взяв би мене до дому.</verse>
        <verse osisID='Judg.19.19'>Є й солома, і паша для наших ослів, є хліб та вино мені й невільниці твоїй та слузі з твоїми рабами, не бракує жодної речі.</verse>
        <verse osisID='Judg.19.20'>І сказав той старий чоловік: Мир тобі, нехай уся недостача твоя на мені, тільки на майдані не ночуй!</verse>
        <verse osisID='Judg.19.21'>І він увів його до свого дому, і дав ослам корму, а самі вони пообмивали ноги свої та й їли й пили.</verse>
        <verse osisID='Judg.19.22'>Коли вони звеселили серце своє, аж ось люди того міста, люди розпусні, оточили той дім та стукали в двері. І казали вони тому старому чоловікові, власникові того дому, говорячи: Виведи чоловіка, що ввійшов до дому твого, і ми пізнаєм його!</verse>
        <verse osisID='Judg.19.23'>І вийшов до них той чоловік, власник того дому, та й сказав їм: Ні, мої браття, не робіть же ви зла! По тому, як увійшов цей чоловік до мого дому, не зробіть такої гидоти!</verse>
        <verse osisID='Judg.19.24'>Ось дочка моя дівчина, та його наложниця, я їх виведу, а ви візьміть їх, і зробіть їм, що вам до вподоби, а тому чоловікові ви не зробите цієї огидної речі!</verse>
        <verse osisID='Judg.19.25'>Та ті люди не хотіли слухати його. І схопив той чоловік свою наложницю, і вивів до них назовні. І вони познали її, і безчестили її цілу ніч аж до ранку, і відпустили її, як зійшла рання зоря.</verse>
        <verse osisID='Judg.19.26'>І прийшла та жінка, як ранок вертався, та й упала, і лежала при вході дому того чоловіка, що пан її був там, аж до світу.</verse>
        <verse osisID='Judg.19.27'>А пан її встав рано, і відчинив двері дому та й вийшов, щоб іти своєю дорогою, аж ось та жінка, його наложниця, лежить при вході до дому, а руки її на порозі.</verse>
        <verse osisID='Judg.19.28'>І сказав він до неї: Уставай і підемо! Та вона не відповіла, бо вмерла. І взяв він її на осла. І встав той чоловік, і пішов до свого місця.</verse>
        <verse osisID='Judg.19.29'>І ввійшов він до дому свого, і взяв ножа, і схопив свою наложницю та й порізав її за костями її на дванадцять кусків, і порозсилав по всій Ізраїлевій країні.</verse>
        <verse osisID='Judg.19.30'>І сталося, кожен, хто це бачив, то говорив: Не бувало й не бачено такого, як це, від дня виходу Ізраїлевих синів з єгипетського краю аж до цього дня! Зверніть увагу на це, радьте та говоріть!</verse>
      </chapter>
      <chapter osisID='Judg.20'>
        <verse osisID='Judg.20.1'>І повиходили всі Ізраїлеві сини, і була зібрана громада, як один чоловік, від Дану аж до Беер-Шеви, а ґілеадський край до Господа в Міцпу.</verse>
        <verse osisID='Judg.20.2'>І стали проводирі всього того народу, усі Ізраїлеві племена, на зборах Божого народу, чотириста тисяч пішого люду, хто витягує меча.</verse>
        <verse osisID='Judg.20.3'>І почули Веніяминові сини, що Ізраїлеві сини ввійшли до Міцпи. І сказали Ізраїлеві сини: Скажіть, як сталося таке зло?</verse>
        <verse osisID='Judg.20.4'>І відповів той чоловік Левит, чоловік тієї замордованої жінки, та й сказав: До Ґів'и, що Веніяминова, увійшов я та наложниця моя, щоб ночувати.</verse>
        <verse osisID='Judg.20.5'>І встали на мене господарі Ґів'и, і вночі оточили через мене той дім. Мене замишляли забити, а наложницю мою збезчестили, і померла вона.</verse>
        <verse osisID='Judg.20.6'>І схопив я наложницю, і порізав її, та й послав її по всьому полі Ізраїлевого володіння, бо вони вчинили розпусту та гидоту серед Ізраїля.</verse>
        <verse osisID='Judg.20.7'>Ось ви всі Ізраїлеві сини, дайте собі тут слово та раду!</verse>
        <verse osisID='Judg.20.8'>І встав увесь народ, як один муж, говорячи: Не підемо ніхто до намету свого, і не знайдемо ніхто до дому свого!</verse>
        <verse osisID='Judg.20.9'>А тепер оце та річ, що зробимо Ґів'ї: підемо на неї за жеребком!</verse>
        <verse osisID='Judg.20.10'>І візьмемо десятеро людей на сотню, щодо всіх Ізраїлевих племен, і сотню на тисячу, і тисячу на десять тисяч, щоб узяли поживи для народу, щоб вони прийшли зробити Ґів'ї Веніямина, згідно з усією гидотою, що він зробив Ізраїлеві.</verse>
        <verse osisID='Judg.20.11'>І був зібраний кожен ізраїльтянин до того міста разом, як один чоловік.</verse>
        <verse osisID='Judg.20.12'>І послали Ізраїлеві племена людей по всіх Веніяминових родах, говорячи: Що це за зло, що сталось між вами?</verse>
        <verse osisID='Judg.20.13'>А тепер давайте тих людей, розпусних синів, що в Ґів'ї, і ми повбиваємо їх, та й вигубимо зло з Ізраїля. Та не хотіли Веніяминові сини слухати голосу своїх братів, Ізраїлевих синів.</verse>
        <verse osisID='Judg.20.14'>І Веніяминові сини були зібрані з міст до Ґів'ї, щоб піти на війну з Ізраїлевими синами.</verse>
        <verse osisID='Judg.20.15'>І Веніяминові сини з міст були перелічені того дня, двадцять і шість тисяч чоловіка, що витягують меча, окрім мешканців Ґів'и, із них були перелічені сім сотень вибраного чоловіка.</verse>
        <verse osisID='Judg.20.16'>З усього того народу було сім сотень вибраного чоловіка, із нечинною рукою правиці своєї, лівші, кожен той кидав каменем із пращі на волос, і не схибував.</verse>
        <verse osisID='Judg.20.17'>І були перелічені ізраїльтяни, окрім Веніямина, чотириста тисяч чоловіка, що витягують меча, кожен військовий.</verse>
        <verse osisID='Judg.20.18'>І встали вони, і ввійшли до Бет-Елу, і питалися Бога, та й сказали Ізраїлеві сини: Хто піде нам спереду на бій з Веніяминовими синами? І сказав Господь: Юда спереду.</verse>
        <verse osisID='Judg.20.19'>І встали Ізраїлеві сини рано вранці, і таборували при Ґів'ї.</verse>
        <verse osisID='Judg.20.20'>І вийшов Ізраїльтянин на війну з Веніямином, і сточили ізраїльтяни з ними бій при Ґів'ї.</verse>
        <verse osisID='Judg.20.21'>І вийшли Веніяминові сини з Ґів'и, та й повалили між Ізраїлем того дня двадцять і дві тисячі чоловіка на землю.</verse>
        <verse osisID='Judg.20.22'>І зміцнився народ, Ізраїлеві мужі, і точили бій далі в тому місці, де точили бій першого дня.</verse>
        <verse osisID='Judg.20.23'>І ввійшли Ізраїлеві сини до Бет-Елу, та й плакали перед Господнім лицем аж до вечора. І питалися вони Господа, говорячи: Чи далі піду я на бій з синами Веніямина, мого брата? І сказав Господь: Ідіть на нього!</verse>
        <verse osisID='Judg.20.24'>І прийшли Ізраїлеві сини до Веніяминових синів дня другого.</verse>
        <verse osisID='Judg.20.25'>А Веніямин вийшов із Ґів'ї другого дня навпроти них, та й повалив між Ізраїлевими синами на землю ще вісімнадцять тисяч чоловіка, усі ті, що витягають меча.</verse>
        <verse osisID='Judg.20.26'>І прийшли всі Ізраїлеві сини та ввесь народ, і ввійшли до Бет-Елу, та й плакали, і сиділи там перед Господнім лицем, і постили того дня аж до вечора. І принесли вони цілопалення та мирні жертви перед Господнім лицем.</verse>
        <verse osisID='Judg.20.27'>І питалися Ізраїлеві сини Господа (а за тих днів ковчег Божого заповіту був там.</verse>
        <verse osisID='Judg.20.28'>А Пінхас, син Елеазара, Ааронового сина, стояв тими днями перед Його лицем), говорячи: Чи далі піду ще на бій з синами Веніямина, мого брата, чи спинюся? А Господь сказав: Ідіть, бо взавтра Я дам його в твою руку.</verse>
        <verse osisID='Judg.20.29'>І поставив Ізраїль засідку навколо Ґів'ї.</verse>
        <verse osisID='Judg.20.30'>І пішли Ізраїлеві сини на синив Веніяминових третього дня, і сточили бій проти Ґів'ї, як і раніш.</verse>
        <verse osisID='Judg.20.31'>І вийшли Веніяминові сини навпроти народу, одірвалися від міста, і зачали класти трупи з народу, як раз-у-раз, на битих дорогах, що одна йде до Бет-Елу, а одна до Ґів'ї, у полі, коло тридцяти чоловіка між Ізраїлем.</verse>
        <verse osisID='Judg.20.32'>І сказали Веніяминові сини: Биті вони перед нами, як перше! А Ізраїлеві сини сказали: Утікаймо, і відірвемо їх від міста на дороги.</verse>
        <verse osisID='Judg.20.33'>І кожен муж Ізраїля повстав із свого місця, і сточили бій у Баал-Тамарі, а Ізраїлева засідка рушила з свого місця, з Мааре-Ґева.</verse>
        <verse osisID='Judg.20.34'>І прийшли перед Ґів'у десять тисяч чоловіка, вибраного з усього Ізраїля, і бій став тяжкий. А вони не знали, що суне на них те зло.</verse>
        <verse osisID='Judg.20.35'>І вдарив Господь Веніямина перед Ізраїлем, і Ізраїлеві сини повалили того дня між Веніямином двадцять і п'ять тисяч і сто чоловіка, усі ті, що витягають меча.</verse>
        <verse osisID='Judg.20.36'>І побачили Веніяминові сини, що побиті вони, а ізраїльтяни уступили місце Веніяминові, бо вірили засідці, яку поставили на Ґів'у.</verse>
        <verse osisID='Judg.20.37'>А засідка поспішилася, і напала на Ґів'у. І засідка вступилася, і побила все місто вістрям меча.</verse>
        <verse osisID='Judg.20.38'>А Ізраїльтянин мав із засідкою умовленого знака, щоб із міста підняла великий дим.</verse>
        <verse osisID='Judg.20.39'>І відступили ізраїльтяни в бою, а Веніямин зачав класти трупи в Ізраїлі, близько тридцятеро люда, бо казали вони: Дійсно, справді побитий він перед нами, як за першого бою!</verse>
        <verse osisID='Judg.20.40'>А з міста став підійматися стовп диму. І обернувся Веніямин позад себе, аж ось усе місто піднялося димом до неба!</verse>
        <verse osisID='Judg.20.41'>І обернувся Ізраїльтянин, а Веніяминівець перестрашився, бо побачив, що досягло його те зло.</verse>
        <verse osisID='Judg.20.42'>І обернулися вони перед Ізраїльтянином до дороги на пустиню, та бій досягав його, а ті, що з міст, валили його в середині його.</verse>
        <verse osisID='Judg.20.43'>Вони оточили Веніямина, гнали його до Менухи, топтали його аж до Ґів'ї зо сходу сонця.</verse>
        <verse osisID='Judg.20.44'>Полягло тоді з Веніямина вісімнадцять тисяч чоловіка, усе це люди хоробрі.</verse>
        <verse osisID='Judg.20.45'>І повернулися вони, і втікли в пустиню до Села-Ріммону. А ті побили поодиноких утікачів по дорогах, як дозбирюється останній виноград, п'ять тисяч люда. І гналися за ними аж до Ґід'ому, і побили з нього дві тисячі люда.</verse>
        <verse osisID='Judg.20.46'>І було всіх, що впали того дня з Веніямина, двадцять і п'ять тисяч чоловіка, що витягають меча, усе це люди хоробрі.</verse>
        <verse osisID='Judg.20.47'>І обернулися вони, і повтікали в пустиню до Села-Ріммону, шістсот чоловіка. І сиділи вони в Села-Ріммоні чотири місяці.</verse>
        <verse osisID='Judg.20.48'>А ізраїльтяни вернулися до Веніяминових синів, та й повбивали їх вістрям меча, мужчин із міста, і худобу, і все знайдене. А всі міста, що знаходились по дорозі, пустили з огнем.</verse>
      </chapter>
      <chapter osisID='Judg.21'>
        <verse osisID='Judg.21.1'>І присягнув Ізраїльтянин в Міцпі, говорячи: Жоден із нас не дасть своєї дочки Веніяминові за жінку!</verse>
        <verse osisID='Judg.21.2'>І посходився народ до Бет-Елу, та й сидів там аж до вечора перед Божим лицем. І піднесли вони голос свій, та й плакали плачем великим.</verse>
        <verse osisID='Judg.21.3'>І сказали вони: Чому, Господи, Боже Ізраїлів, сталося це між Ізраїлем, щоб сьогодні бракувало з Ізраїля одне плем'я?</verse>
        <verse osisID='Judg.21.4'>І сталося назавтра, і встав рано народ, та й збудували жертівника, і принесли цілопалення та мирні жертви.</verse>
        <verse osisID='Judg.21.5'>І сказали Ізраїлеві сини: Хто зо всіх Ізраїлевих племен не ввійшов до зборів до Господа? Бо та присяга була велика на того, хто не прийшов до Господа, до Міцпи, говорячи: Такий буде конче забитий.</verse>
        <verse osisID='Judg.21.6'>І жалували Ізраїлеві сини за Веніямином, своїм братом, та й сказали: Сьогодні відрубане з Ізраїля одне плем'я!</verse>
        <verse osisID='Judg.21.7'>Що ми зробимо їм, позосталим, щодо жінок? А ми присягнули Господом, що не дамо їм із дочок наших за жінок.</verse>
        <verse osisID='Judg.21.8'>І сказали вони: Яке одне з Ізраїлевих племен не прийшло до Господа до Міцпи? Аж ось виявилось, що з Явешу ґілеадського ніхто не приходив до табору на збори.</verse>
        <verse osisID='Judg.21.9'>І був переглянений народ, а оце не було там нікого з мешканців Явешу ґілеадського!</verse>
        <verse osisID='Judg.21.10'>І послала громада туди дванадцять тисяч чоловіка хоробрих людей, і наказали їм, говорячи: Ідіть, і повбиваєте мешканців ґілеадського Явешу вістрям меча, і жінок і дітей.</verse>
        <verse osisID='Judg.21.11'>А це та річ, що ви зробите: Кожного чоловіка та кожну жінку, що пізнала чоловіка, зробите закляттям.</verse>
        <verse osisID='Judg.21.12'>І знайшли вони з мешканців ґілеадського Явешу чотири сотні дівчат паннів, що не пізнали чоловіка, і спровадили їх до табору в Шіло, що в ханаанському Краї.</verse>
        <verse osisID='Judg.21.13'>І послала вся та громада, а ті говорили до Веніяминових синів, що в Села-Ріммоні, та й кликнули їм: Мир!</verse>
        <verse osisID='Judg.21.14'>І вернувся Веніямин того часу, і дали їм тих жінок, яких позоставили при житті, із жінок ґілеадського Явешу. Та не знайшли їм досить.</verse>
        <verse osisID='Judg.21.15'>А народ той жалував за Веніямином, бо Господь зробив пролома в Ізраїлевих племенах.</verse>
        <verse osisID='Judg.21.16'>І сказали старші громади: Що ми зробимо позосталим щодо жінок? Бо вигублена жінка з Веніямина.</verse>
        <verse osisID='Judg.21.17'>І сказали вони: Останки насліддя для Веніямина, і не буде витерте плем'я з Ізраїля.</verse>
        <verse osisID='Judg.21.18'>А ми не можемо дати їм жінок із наших дочок, бо Ізраїлеві сини присягли, говорячи: Проклятий, хто дає жінку Веніяминові!</verse>
        <verse osisID='Judg.21.19'>І сказали вони: Ось буває рік-у-рік свято Господнє в Шіло, що на північ від Бет-Елу, на схід сонця від дороги, що провадить з Бет-Елу до Сихему, і з півдня від Левони.</verse>
        <verse osisID='Judg.21.20'>І наказали вони Веніяминовим синам, говорячи: Ідіть, і будете чатувати в виноградниках.</verse>
        <verse osisID='Judg.21.21'>І побачите, аж ось дочки Шіла вийдуть танцювати танці, то ви вийдете з виноградників, та й схопите собі кожен свою жінку з дочок Шіла, і підете в Веніяминів край.</verse>
        <verse osisID='Judg.21.22'>І буде, коли їхні батьки або їхні брати прийдуть до нас сваритися, то ми скажемо їм: Змилуйтеся над ними, бо не взяли ми для кожного з них жінку на війні, і ви не дали їж, тому цього часу ви винні.</verse>
        <verse osisID='Judg.21.23'>І зробили так Веніяминові сини, і взяли жінок за числом своїм із тих, що танцювали, що їх вони викрали. І пішли вони, і вернулися до наділу свого, і побудували міста, та й осілися в них.</verse>
        <verse osisID='Judg.21.24'>І порозходилися звідти Ізраїлеві сини того часу кожен до племени свого та до роду свого, і пішли звідти кожен до спадку свого.</verse>
        <verse osisID='Judg.21.25'>Того часу не було царя в Ізраїлі, кожен робив, що здавалося правдивим в його очах!</verse>
      </chapter>
    </div></osisText>
</osis>