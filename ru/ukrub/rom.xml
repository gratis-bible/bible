<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance'>
  <osisText xml:lang='ru' osisIDWork='ukrub' osisRefWork='Bible'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='ukrub'>
        <title>Ukrainian Version</title>
        <contributor>The Unbound Bible Biola University: Administrative Computing 13800 Biola Ave. La Mirada, CA 90639 United States of America 562-903-4722</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-23</date>
        <description/>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>ukrub</identifier>
        <source>ftp://unboundftp.biola.edu/pub/ukrainian_utf8.zip</source>
        <language type='IETF'>ru</language>
        <relation/>
        <coverage>provide the bible to then world</coverage>
        <rights>I think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Rom'>
      <chapter osisID='Rom.1'>
        <verse osisID='Rom.1.1'>Павло, раб Ісуса Христа, покликаний апостол, вибраний для звіщання Євангелії Божої,</verse>
        <verse osisID='Rom.1.2'>яке Він перед тим приобіцяв через Своїх пророків у святих Писаннях,</verse>
        <verse osisID='Rom.1.3'>про Сина Свого, що тілом був із насіння Давидового,</verse>
        <verse osisID='Rom.1.4'>і об'явився Сином Божим у силі, за духом святости, через воскресення з мертвих, про Ісуса Христа, Господа нашого,</verse>
        <verse osisID='Rom.1.5'>що через Нього прийняли ми благодать і апостольство на послух віри через Ім'я Його між усіма народами,</verse>
        <verse osisID='Rom.1.6'>між якими й ви, покликані Ісуса Христа,</verse>
        <verse osisID='Rom.1.7'>усім, хто знаходиться в Римі, улюбленим Божим, вибраним святим, благодать вам та мир від Бога, Отця нашого, і Господа Ісуса Христа!</verse>
        <verse osisID='Rom.1.8'>Отже, насамперед дякую Богові моєму через Ісуса Христа за всіх вас, що віра ваша звіщається по всьому світові.</verse>
        <verse osisID='Rom.1.9'>Бо свідок мені Бог, Якому служу духом своїм у звіщанні Євангелії Його Сина, що я безперестанно згадую про вас,</verse>
        <verse osisID='Rom.1.10'>і в молитвах своїх завжди молюся, щоб воля Божа щасливо попровадила мене коли прийти до вас.</verse>
        <verse osisID='Rom.1.11'>Бо прагну вас бачити, щоб подати вам якого дара духовного для зміцнення вас,</verse>
        <verse osisID='Rom.1.12'>цебто потішитись разом між вами спільною вірою і вашою, і моєю.</verse>
        <verse osisID='Rom.1.13'>Не хочу ж, щоб ви не знали, браття, що багато разів мав я замір прийти до вас, але мені перешкоджувано аж досі, щоб мати який плід і в вас, як і в інших народів.</verse>
        <verse osisID='Rom.1.14'>А гелленам і чужоземцям, розумним і немудрим я боржник.</verse>
        <verse osisID='Rom.1.15'>Отже, щодо мене, я готовий і вам, хто знаходиться в Римі, звіщати Євангелію.</verse>
        <verse osisID='Rom.1.16'>Бо я не соромлюсь Євангелії, бож вона сила Божа на спасіння кожному, хто вірує, перше ж юдеєві, а потім гелленові.</verse>
        <verse osisID='Rom.1.17'>Правда бо Божа з'являється в ній з віри в віру, як написано: А праведний житиме вірою.</verse>
        <verse osisID='Rom.1.18'>Бо гнів Божий з'являється з неба на всяку безбожність і неправду людей, що правду гамують неправдою,</verse>
        <verse osisID='Rom.1.19'>тому, що те, що можна знати про Бога, явне для них, бо їм Бог об'явив.</verse>
        <verse osisID='Rom.1.20'>Бо Його невидиме від створення світу, власне Його вічна сила й Божество, думанням про твори стає видиме. Так що нема їм виправдання,</verse>
        <verse osisID='Rom.1.21'>бо, пізнавши Бога, не прославляли Його, як Бога, і не дякували, але знікчемніли своїми думками, і запаморочилось нерозумне їхнє серце.</verse>
        <verse osisID='Rom.1.22'>Називаючи себе мудрими, вони потуманіли,</verse>
        <verse osisID='Rom.1.23'>і славу нетлінного Бога змінили на подобу образа тлінної людини, і птахів, і чотириногих, і гадів.</verse>
        <verse osisID='Rom.1.24'>Тому то й видав їх Бог у пожадливостях їхніх сердець на нечистість, щоб вони самі знеславляли тіла свої.</verse>
        <verse osisID='Rom.1.25'>Вони Божу правду замінили на неправду, і честь віддавали, і служили створінню більш, як Творцеві, що благословенний навіки, амінь.</verse>
        <verse osisID='Rom.1.26'>Через це Бог їх видав на пожадливість ганебну, бо їхні жінки замінили природне єднання на протиприродне.</verse>
        <verse osisID='Rom.1.27'>Так само й чоловіки, позоставивши природне єднання з жіночою статтю, розпалилися своєю пожадливістю один до одного, і чоловіки з чоловіками сором чинили. І вони прийняли в собі відплату, відповідну їхньому блудові.</verse>
        <verse osisID='Rom.1.28'>А що вони не вважали за потрібне мати Бога в пізнанні, видав їх Бог на розум перевернений, щоб чинили непристойне.</verse>
        <verse osisID='Rom.1.29'>Вони повні всякої неправди, лукавства, зажерливости, злоби, повні заздрости, убивства, суперечки, омани, лихих звичаїв,</verse>
        <verse osisID='Rom.1.30'>обмовники, наклепники, богоненавидники, напасники, чваньки, пишні, винахідники зла, неслухняні батькам,</verse>
        <verse osisID='Rom.1.31'>нерозумні, зрадники, нелюбовні, немилостиві.</verse>
        <verse osisID='Rom.1.32'>Вони знають присуд Божий, що ті, хто чинить таке, варті смерти, а проте не тільки самі чинять, але й хвалять тих, хто робить таке.</verse>
      </chapter>
      <chapter osisID='Rom.2'>
        <verse osisID='Rom.2.1'>Ось тому без виправдання ти, кожний чоловіче, що судиш, бо в чому осуджуєш іншого, сам себе осуджуєш, бо чиниш те саме й ти, що судиш.</verse>
        <verse osisID='Rom.2.2'>А ми знаємо, що суд Божий поправді на тих, хто чинить таке.</verse>
        <verse osisID='Rom.2.3'>Чи ти думаєш, чоловіче, судячи тих, хто чинить таке, а сам робиш таке саме, що ти втечеш від суду Божого?</verse>
        <verse osisID='Rom.2.4'>Або погорджуєш багатством Його добрости, лагідности та довготерпіння, не знаючи, що Божа добрість провадить тебе до покаяння?</verse>
        <verse osisID='Rom.2.5'>Та через жорстокість свою й нерозкаяність серця збираєш собі гнів на день гніву та об'явлення справедливого суду Бога,</verse>
        <verse osisID='Rom.2.6'>що кожному віддасть за його вчинками:</verse>
        <verse osisID='Rom.2.7'>тим, хто витривалістю в добрім ділі шукає слави, і чести, і нетління, життя вічне,</verse>
        <verse osisID='Rom.2.8'>а сварливим та тим, хто противиться правді, але кориться неправді, лютість та гнів.</verse>
        <verse osisID='Rom.2.9'>Недоля та утиск на всяку душу людини, хто чинить зле, юдея ж перше та геллена,</verse>
        <verse osisID='Rom.2.10'>а слава, і честь, і мир усякому, хто чинить добре, юдеєві ж перше та гелленові.</verse>
        <verse osisID='Rom.2.11'>Бо не дивиться Бог на обличчя!</verse>
        <verse osisID='Rom.2.12'>Котрі бо згрішили без Закону, без Закону й загинуть, а котрі згрішили в Законі, приймуть суд за Законом.</verse>
        <verse osisID='Rom.2.13'>Бо не слухачі Закону справедливі перед Богом, але виконавці Закону виправдані будуть.</verse>
        <verse osisID='Rom.2.14'>Бо коли погани, що не мають Закону, з природи чинять законне, вони, не мавши Закону, самі собі Закон,</verse>
        <verse osisID='Rom.2.15'>що виявляють діло Закону, написане в серцях своїх, як свідчить їм сумління та їхні думки, що то осуджують, то виправдують одна одну,</verse>
        <verse osisID='Rom.2.16'>дня, коли Бог, згідно з моїм благовістям, буде судити таємні речі людей через Ісуса Христа.</verse>
        <verse osisID='Rom.2.17'>Ось ти звешся юдеєм, і спираєшся на Закона, і хвалишся Богом,</verse>
        <verse osisID='Rom.2.18'>і знаєш волю Його, і розумієш, що краще, навчившись із Закону,</verse>
        <verse osisID='Rom.2.19'>і маєш певність, що ти провідник для сліпих, світло для тих, хто знаходиться в темряві,</verse>
        <verse osisID='Rom.2.20'>виховник нерозумним, учитель дітям, що ти маєш зразок знання й правди в Законі.</verse>
        <verse osisID='Rom.2.21'>Отож, ти, що іншого навчаєш, себе самого не вчиш! Проповідуєш не красти, а сам крадеш!</verse>
        <verse osisID='Rom.2.22'>Наказуючи не чинити перелюбу, чиниш перелюб! Гидуючи ідолами, чиниш святокрадство!</verse>
        <verse osisID='Rom.2.23'>Ти, що хвалишся Законом, зневажаєш Бога переступом Закону!</verse>
        <verse osisID='Rom.2.24'>Бо через вас зневажається Боже Ймення в поган, як написано.</verse>
        <verse osisID='Rom.2.25'>Обрізання корисне, коли виконуєш Закона; а коли ти переступник Закону, то обрізання твоє стало необрізанням.</verse>
        <verse osisID='Rom.2.26'>Отож, коли необрізаний зберігає постанови Закону, то чи не порахується його необрізання за обрізання?</verse>
        <verse osisID='Rom.2.27'>І необрізаний з природи, виконуючи Закона, чи не осудить тебе, переступника Закону з Писанням і обрізанням?</verse>
        <verse osisID='Rom.2.28'>Бо не той юдей, що є ним назовні, і не то обрізання, що назовні на тілі,</verse>
        <verse osisID='Rom.2.29'>але той, що є юдей потаємно, духово, і обрізання серця духом, а не за буквою; і йому похвала не від людей, а від Бога.</verse>
      </chapter>
      <chapter osisID='Rom.3'>
        <verse osisID='Rom.3.1'>Отож, що має більшого юдей, або яка користь від обрізання?</verse>
        <verse osisID='Rom.3.2'>Багато, на всякий спосіб, а насамперед, що їм довірені були Слова Божі.</verse>
        <verse osisID='Rom.3.3'>Бо що ж, що не вірували деякі? Чи ж їхнє недовірство знищить вірність Божу?</verse>
        <verse osisID='Rom.3.4'>Зовсім ні! Бож Бог правдивий, а кожна людина неправдива, як написано: Щоб був Ти виправданий у словах Своїх, і переміг, коли будеш судитися.</verse>
        <verse osisID='Rom.3.5'>А коли наша неправда виставляє правду Божу, то що скажемо? Чи ж Бог несправедливий, коли гнів виявляє? Говорю по-людському.</verse>
        <verse osisID='Rom.3.6'>Зовсім ні! Бож як Бог судитиме світ?</verse>
        <verse osisID='Rom.3.7'>Бо коли Божа правда через мою неправду збільшилась на славу Йому, пощо судити ще й мене, як грішника?</verse>
        <verse osisID='Rom.3.8'>І чи не так, як нас лають, і як деякі говорять, ніби ми кажемо: Робімо зле, щоб вийшло добре? Справедливий осуд на таких!</verse>
        <verse osisID='Rom.3.9'>То що ж? Маємо перевагу? Анітрохи! Бож ми перед тим довели, що юдеї й геллени усі під гріхом,</verse>
        <verse osisID='Rom.3.10'>як написано: Нема праведного ані одного;</verse>
        <verse osisID='Rom.3.11'>нема, хто розумів би; немає, хто Бога шукав би,</verse>
        <verse osisID='Rom.3.12'>усі повідступали, разом стали непотрібні, нема доброчинця, нема ні одного!</verse>
        <verse osisID='Rom.3.13'>Гріб відкритий їхнє горло, язиком своїм кажуть неправду, отрута зміїна на їхніх губах,</verse>
        <verse osisID='Rom.3.14'>уста їхні повні прокляття й гіркоти!</verse>
        <verse osisID='Rom.3.15'>Швидкі їхні ноги, щоб кров проливати,</verse>
        <verse osisID='Rom.3.16'>руїна та злидні на їхніх дорогах,</verse>
        <verse osisID='Rom.3.17'>а дороги миру вони не пізнали!</verse>
        <verse osisID='Rom.3.18'>Нема страху Божого перед очима їхніми...</verse>
        <verse osisID='Rom.3.19'>А ми знаємо, що скільки говорить Закон, він говорить до тих, хто під Законом, щоб замкнути всякі уста, і щоб став увесь світ винний Богові.</verse>
        <verse osisID='Rom.3.20'>Бо жадне тіло ділами Закону не виправдається перед Ним, Законом бо гріх пізнається.</verse>
        <verse osisID='Rom.3.21'>А тепер, без Закону, правда Божа з'явилась, про яку свідчать Закон і Пророки.</verse>
        <verse osisID='Rom.3.22'>А Божа правда через віру в Ісуса Христа в усіх і на всіх, хто вірує, бо різниці немає,</verse>
        <verse osisID='Rom.3.23'>бо всі згрішили, і позбавлені Божої слави,</verse>
        <verse osisID='Rom.3.24'>але дарма виправдуються Його благодаттю, через відкуплення, що в Ісусі Христі,</verse>
        <verse osisID='Rom.3.25'>що Його Бог дав у жертву примирення в крові Його через віру, щоб виявити Свою правду через відпущення давніше вчинених гріхів,</verse>
        <verse osisID='Rom.3.26'>за довготерпіння Божого, щоб виявити Свою правду за теперішнього часу, щоб бути Йому праведним, і виправдувати того, хто вірує в Ісуса.</verse>
        <verse osisID='Rom.3.27'>Тож де похвальба? Виключена. Яким законом? Законом діл? Ні, але законом віри.</verse>
        <verse osisID='Rom.3.28'>Отож, ми визнаємо, що людина виправдується вірою, без діл Закону.</verse>
        <verse osisID='Rom.3.29'>Хіба ж Бог тільки для юдеїв, а не й для поган? Так, і для поган,</verse>
        <verse osisID='Rom.3.30'>бо є один тільки Бог, що виправдає обрізання з віри й необрізання через віру.</verse>
        <verse osisID='Rom.3.31'>Тож чи не нищимо ми Закона вірою? Зовсім ні, але зміцнюємо Закона.</verse>
      </chapter>
      <chapter osisID='Rom.4'>
        <verse osisID='Rom.4.1'>Що ж, скажемо, знайшов Авраам, наш отець за тілом?</verse>
        <verse osisID='Rom.4.2'>Бо коли Авраам виправдався ділами, то він має похвалу, та не в Бога.</verse>
        <verse osisID='Rom.4.3'>Що бо Писання говорить? Увірував Авраам Богові, і це йому залічено в праведність.</verse>
        <verse osisID='Rom.4.4'>А заплата виконавцеві не рахується з милости, але з обов'язку.</verse>
        <verse osisID='Rom.4.5'>А тому, хто не виконує, але вірує в Того, Хто виправдує нечестивого, віра його порахується в праведність.</verse>
        <verse osisID='Rom.4.6'>Як і Давид називає блаженною людину, якій рахує Бог праведність без діл:</verse>
        <verse osisID='Rom.4.7'>Блаженні, кому прощені беззаконня, і кому прикриті гріхи.</verse>
        <verse osisID='Rom.4.8'>Блаженна людина, якій Господь не порахує гріха!</verse>
        <verse osisID='Rom.4.9'>Чи ж це блаженство з обрізання чи з необрізання? Бо говоримо, що віра залічена Авраамові в праведність.</verse>
        <verse osisID='Rom.4.10'>Як же залічена? Як був в обрізанні, чи в необрізанні? Не в обрізанні, але в необрізанні!</verse>
        <verse osisID='Rom.4.11'>І прийняв він ознаку обрізання, печать праведности через віру, що її в необрізанні мав, щоб йому бути отцем усіх віруючих, хоч були необрізані, щоб і їм залічено праведність,</verse>
        <verse osisID='Rom.4.12'>і отцем обрізаних, не тільки тих, хто з обрізання, але й тих, хто ходить по слідах віри, що її в необрізанні мав наш отець Авраам.</verse>
        <verse osisID='Rom.4.13'>Бо обітницю Авраамові чи його насінню, що бути йому спадкоємцем світу, дано не Законом, але праведністю віри.</verse>
        <verse osisID='Rom.4.14'>Бо коли спадкоємці ті, хто з Закону, то спорожніла віра й знівечилась обітниця.</verse>
        <verse osisID='Rom.4.15'>Бо Закон чинить гнів; де ж немає Закону, немає й переступу.</verse>
        <verse osisID='Rom.4.16'>Через це з віри, щоб було з милости, щоб обітниця певна була всім нащадкам, не тільки тому, хто з Закону, але й тому, хто з віри Авраама, що отець усім нам,</verse>
        <verse osisID='Rom.4.17'>як написано: Отцем багатьох народів Я поставив тебе, перед Богом, Якому він вірив, Який оживляє мертвих і кличе неіснуюче, як існуюче.</verse>
        <verse osisID='Rom.4.18'>Він проти надії увірував у надії, що стане батьком багатьох народів, за сказаним: Таке численне буде насіння твоє!</verse>
        <verse osisID='Rom.4.19'>І не знеміг він у вірі, і не вважав свого тіла за вже омертвіле, бувши майже сторічним, ні утроби Сариної за змертвілу,</verse>
        <verse osisID='Rom.4.20'>і не мав сумніву в обітницю Божу через недовірство, але зміцнився в вірі, і віддав славу Богові,</verse>
        <verse osisID='Rom.4.21'>і був зовсім певний, що Він має силу й виконати те, що обіцяв.</verse>
        <verse osisID='Rom.4.22'>Тому й залічено це йому в праведність.</verse>
        <verse osisID='Rom.4.23'>Та не написано за нього одного, що залічено йому,</verse>
        <verse osisID='Rom.4.24'>а за нас, залічиться й нам, що віруємо в Того, Хто воскресив із мертвих Ісуса, Господа нашого,</verse>
        <verse osisID='Rom.4.25'>що був виданий за наші гріхи, і воскрес для виправдання нашого.</verse>
      </chapter>
      <chapter osisID='Rom.5'>
        <verse osisID='Rom.5.1'>Отож, виправдавшись вірою, майте мир із Богом через Господа нашого Ісуса Христа,</verse>
        <verse osisID='Rom.5.2'>через Якого ми вірою одержали доступ до тієї благодаті, що в ній стоїмо, і хвалимось надією слави Божої.</verse>
        <verse osisID='Rom.5.3'>І не тільки нею, але й хвалимося в утисках, знаючи, що утиски приносять терпеливість,</verse>
        <verse osisID='Rom.5.4'>а терпеливість досвід, а досвід надію,</verse>
        <verse osisID='Rom.5.5'>а надія не засоромить, бо любов Божа вилилася в наші серця Святим Духом, даним нам.</verse>
        <verse osisID='Rom.5.6'>Бо Христос, коли ми були ще недужі, своєї пори помер за нечестивих.</verse>
        <verse osisID='Rom.5.7'>Бо навряд чи помре хто за праведника, ще бо за доброго може хто й відважиться вмерти.</verse>
        <verse osisID='Rom.5.8'>А Бог доводить Свою любов до нас тим, що Христос умер за нас, коли ми були ще грішниками.</verse>
        <verse osisID='Rom.5.9'>Тож тим більше спасемося Ним від гніву тепер, коли кров'ю Його ми виправдані.</verse>
        <verse osisID='Rom.5.10'>Бо коли ми, бувши ворогами, примирилися з Богом через смерть Сина Його, то тим більше, примирившися, спасемося життям Його.</verse>
        <verse osisID='Rom.5.11'>І не тільки це, але й хвалимося в Бозі через Господа нашого Ісуса Христа, що через Нього одержали ми тепер примирення.</verse>
        <verse osisID='Rom.5.12'>Тому то, як через одного чоловіка ввійшов до світу гріх, а гріхом смерть, так прийшла й смерть у всіх людей через те, що всі згрішили.</verse>
        <verse osisID='Rom.5.13'>Гріх бо був у світі й до Закону, але гріх не ставиться в провину, коли немає Закону.</verse>
        <verse osisID='Rom.5.14'>Та смерть панувала від Адама аж до Мойсея і над тими, хто не згрішив, подібно переступу Адама, який є образ майбутнього.</verse>
        <verse osisID='Rom.5.15'>Але не такий дар благодаті, як переступ. Бо коли за переступ одного померло багато, то тим більш благодать Божа й дар через благодать однієї Людини, Ісуса Христа, щедро спливли на багатьох.</verse>
        <verse osisID='Rom.5.16'>І дар не такий, як те, що сталось від одного, що згрішив; бо суд за один прогріх на осуд, а дар благодаті на виправдання від багатьох прогріхів.</verse>
        <verse osisID='Rom.5.17'>Бо коли за переступ одного смерть панувала через одного, то тим більше ті, хто приймає рясноту благодаті й дар праведности, запанують у житті через одного Ісуса Христа.</verse>
        <verse osisID='Rom.5.18'>Ось тому, як через переступ одного на всіх людей прийшов осуд, так і через праведність Одного прийшло виправдання для життя на всіх людей.</verse>
        <verse osisID='Rom.5.19'>Бо як через непослух одного чоловіка багато-хто стали грішними, так і через послух Одного багато-хто стануть праведними.</verse>
        <verse osisID='Rom.5.20'>Закон же прийшов, щоб збільшився переступ. А де збільшився гріх, там зарясніла благодать,</verse>
        <verse osisID='Rom.5.21'>щоб, як гріх панував через смерть, так само й благодать запанувала через праведність для життя вічного Ісусом Христом, Господом нашим.</verse>
      </chapter>
      <chapter osisID='Rom.6'>
        <verse osisID='Rom.6.1'>Що ж скажемо? Позостанемся в гріху, щоб благодать примножилась? Зовсім ні!</verse>
        <verse osisID='Rom.6.2'>Ми, що вмерли для гріха, як ще будемо жити в нім?</verse>
        <verse osisID='Rom.6.3'>Чи ви не знаєте, що ми всі, хто христився у Христа Ісуса, у смерть Його христилися?</verse>
        <verse osisID='Rom.6.4'>Отож, ми поховані з Ним хрищенням у смерть, щоб, як воскрес Христос із мертвих славою Отця, так щоб і ми стали ходити в обновленні життя.</verse>
        <verse osisID='Rom.6.5'>Бо коли ми з'єдналися подобою смерти Його, то з'єднаємось і подобою воскресення,</verse>
        <verse osisID='Rom.6.6'>знаючи те, що наш давній чоловік розп'ятий із Ним, щоб знищилось тіло гріховне, щоб не бути нам більше рабами гріха,</verse>
        <verse osisID='Rom.6.7'>бо хто вмер, той звільнивсь від гріха!</verse>
        <verse osisID='Rom.6.8'>А коли ми померли з Христом, то віруємо, що й жити з Ним будемо,</verse>
        <verse osisID='Rom.6.9'>знаючи, що Христос, воскреснувши з мертвих, уже більш не вмирає, смерть над Ним не панує вже більше!</verse>
        <verse osisID='Rom.6.10'>Бо що вмер Він, то один раз умер для гріха, а що живе, то для Бога живе.</verse>
        <verse osisID='Rom.6.11'>Так само ж і ви вважайте себе за мертвих для гріха й за живих для Бога в Христі Ісусі, Господі нашім.</verse>
        <verse osisID='Rom.6.12'>Тож нехай не панує гріх у смертельному вашому тілі, щоб вам слухатись його пожадливостей,</verse>
        <verse osisID='Rom.6.13'>і не віддавайте членів своїх гріхові за знаряддя неправедности, але віддавайте себе Богові, як ожилих із мертвих, а члени ваші Богові за знаряддя праведности.</verse>
        <verse osisID='Rom.6.14'>Бо хай гріх не панує над вами, ви бо не під Законом, а під благодаттю.</verse>
        <verse osisID='Rom.6.15'>Що ж? Чи будемо грішити, бо ми не під Законом, а під благодаттю? Зовсім ні!</verse>
        <verse osisID='Rom.6.16'>Хіба ви не знаєте, що кому віддаєте себе за рабів на послух, то ви й раби того, кого слухаєтесь, або гріха на смерть, або послуху на праведність?</verse>
        <verse osisID='Rom.6.17'>Тож дяка Богові, що ви, бувши рабами гріха, від серця послухались того роду науки, якому ви себе віддали.</verse>
        <verse osisID='Rom.6.18'>А звільнившися від гріха, стали рабами праведности.</verse>
        <verse osisID='Rom.6.19'>Говорю я по-людському, через неміч вашого тіла. Бо як ви віддавали були члени ваші за рабів нечистості й беззаконню на беззаконня, так тепер віддайте члени ваші за рабів праведности на освячення.</verse>
        <verse osisID='Rom.6.20'>Бо коли були ви рабами гріха, то були вільні від праведности.</verse>
        <verse osisID='Rom.6.21'>Який же плід ви мали тоді? Такі речі, що ними соромитесь тепер, бо кінець їх то смерть.</verse>
        <verse osisID='Rom.6.22'>А тепер, звільнившися від гріха й ставши рабами Богові, маєте плід ваш на освячення, а кінець життя вічне.</verse>
        <verse osisID='Rom.6.23'>Бо заплата за гріх смерть, а дар Божий вічне життя в Христі Ісусі, Господі нашім!</verse>
      </chapter>
      <chapter osisID='Rom.7'>
        <verse osisID='Rom.7.1'>Чи ви не знаєте, браття, бо говорю тим, хто знає Закона, що Закон панує над людиною, поки вона живе?</verse>
        <verse osisID='Rom.7.2'>Бо заміжня жінка, поки живе чоловік, прив'язана до нього Законом; а коли помре чоловік, вона звільняється від закону чоловіка.</verse>
        <verse osisID='Rom.7.3'>Тому то, поки живе чоловік, вона буде вважатися перелюбницею, якщо стане дружиною іншому чоловікові; коли ж чоловік помре, вона вільна від Закону, і не буде перелюбницею, якщо стане за дружину іншому чоловікові.</verse>
        <verse osisID='Rom.7.4'>Так, мої браття, і ви вмерли для Закону через тіло Христове, щоб належати вам іншому, Воскреслому з мертвих, щоб приносити плід Богові.</verse>
        <verse osisID='Rom.7.5'>Бо коли ми жили за тілом, то пристрасті гріховні, що походять від Закону, діяли в наших членах, щоб приносити плід смерти.</verse>
        <verse osisID='Rom.7.6'>А тепер ми звільнились від Закону, умерши для того, чим були зв'язані, щоб служити нам обновленням духа, а не старістю букви.</verse>
        <verse osisID='Rom.7.7'>Що ж скажемо? Чи Закон то гріх? Зовсім ні! Але я не пізнав гріха, як тільки через Закон, бо я не знав би пожадливости, коли б Закон не наказував: Не пожадай.</verse>
        <verse osisID='Rom.7.8'>Але гріх, узявши привід від заповіді, зробив у мені всяку пожадливість, бо без Закону гріх мертвий.</verse>
        <verse osisID='Rom.7.9'>А я колись жив без Закону, але, коли прийшла заповідь, то гріх ожив,</verse>
        <verse osisID='Rom.7.10'>а я вмер; і сталася мені та заповідь, що для життя, на смерть,</verse>
        <verse osisID='Rom.7.11'>бо гріх, узявши причину від заповіді, звів мене, і нею вмертвив.</verse>
        <verse osisID='Rom.7.12'>Тому то Закон святий, і заповідь свята, і праведна, і добра.</verse>
        <verse osisID='Rom.7.13'>Тож чи добре стало мені смертю? Зовсім ні! Але гріх, щоб стати гріхом, приніс мені смерть добром, щоб гріх став міцно грішний через заповідь.</verse>
        <verse osisID='Rom.7.14'>Бо ми знаємо, що Закон духовний, а я тілесний, проданий під гріх.</verse>
        <verse osisID='Rom.7.15'>Бо що я виконую, не розумію; я бо чиню не те, що хочу, але що ненавиджу, те я роблю.</verse>
        <verse osisID='Rom.7.16'>А коли роблю те, чого я не хочу, то згоджуюсь із Законом, що він добрий,</verse>
        <verse osisID='Rom.7.17'>а тому вже не я це виконую, але гріх, що живе в мені.</verse>
        <verse osisID='Rom.7.18'>Знаю бо, що не живе в мені, цебто в тілі моїм, добре; бо бажання лежить у мені, але щоб виконати добре, того не знаходжу.</verse>
        <verse osisID='Rom.7.19'>Бо не роблю я доброго, що хочу, але зле, чого не хочу, це чиню.</verse>
        <verse osisID='Rom.7.20'>Коли ж я роблю те, чого не хочу, то вже не я це виконую, але гріх, що живе в мені.</verse>
        <verse osisID='Rom.7.21'>Тож знаходжу закона, коли хочу робити добро, що зло лежить у мені.</verse>
        <verse osisID='Rom.7.22'>Бо маю задоволення в Законі Божому за внутрішнім чоловіком,</verse>
        <verse osisID='Rom.7.23'>та бачу інший закон у членах своїх, що воює проти закону мого розуму, і полонить мене законом гріховним, що знаходиться в членах моїх.</verse>
        <verse osisID='Rom.7.24'>Нещасна я людина! Хто мене визволить від тіла цієї смерти?</verse>
        <verse osisID='Rom.7.25'>Дякую Богові через Ісуса Христа, Господа нашого. Тому то я сам служу розумом Законові Божому, але тілом закону гріховному...</verse>
      </chapter>
      <chapter osisID='Rom.8'>
        <verse osisID='Rom.8.1'>Тож немає тепер жадного осуду тим, хто ходить у Христі Ісусі не за тілом, а за духом,</verse>
        <verse osisID='Rom.8.2'>бо закон духа життя в Христі Ісусі визволив мене від закону гріха й смерти.</verse>
        <verse osisID='Rom.8.3'>Бо що було неможливе для Закону, у чому був він безсилий тілом, Бог послав Сина Свого в подобі гріховного тіла, і за гріх осудив гріх у тілі,</verse>
        <verse osisID='Rom.8.4'>щоб виконалось виправдання Закону на нас, що ходимо не за тілом, а за духом.</verse>
        <verse osisID='Rom.8.5'>Бо ті, хто ходить за тілом, думають про тілесне, а хто за духом про духовне.</verse>
        <verse osisID='Rom.8.6'>Бо думка тілесна то смерть, а думка духовна життя та мир,</verse>
        <verse osisID='Rom.8.7'>думка бо тілесна ворожнеча на Бога, бо не кориться Законові Божому, та й не може.</verse>
        <verse osisID='Rom.8.8'>І ті, хто ходить за тілом, не можуть догодити Богові.</verse>
        <verse osisID='Rom.8.9'>А ви не в тілі, але в дусі, бо Дух Божий живе в вас. А коли хто не має Христового Духа, той не Його.</verse>
        <verse osisID='Rom.8.10'>А коли Христос у вас, то хоч тіло мертве через гріх, але дух живий через праведність.</verse>
        <verse osisID='Rom.8.11'>А коли живе в вас Дух Того, Хто воскресив Ісуса з мертвих, то Той, хто підняв Христа з мертвих, оживить і смертельні тіла ваші через Свого Духа, що живе в вас.</verse>
        <verse osisID='Rom.8.12'>Тому то, браття, ми не боржники тіла, щоб жити за тілом;</verse>
        <verse osisID='Rom.8.13'>бо коли живете за тілом, то маєте вмерти, а коли духом умертвляєте тілесні вчинки, то будете жити.</verse>
        <verse osisID='Rom.8.14'>Бо всі, хто водиться Духом Божим, вони сини Божі;</verse>
        <verse osisID='Rom.8.15'>бо не взяли ви духа неволі знов на страх, але взяли ви Духа синівства, що через Нього кличемо: Авва, Отче!</verse>
        <verse osisID='Rom.8.16'>Сам Цей Дух свідчить разом із духом нашим, що ми діти Божі.</verse>
        <verse osisID='Rom.8.17'>А коли діти, то й спадкоємці, спадкоємці ж Божі, а співспадкоємці Христові, коли тільки разом із Ним ми терпимо, щоб разом із Ним і прославитись.</verse>
        <verse osisID='Rom.8.18'>Бо я думаю, що страждання теперішнього часу нічого не варті супроти тієї слави, що має з'явитися в нас.</verse>
        <verse osisID='Rom.8.19'>Бо чекання створіння очікує з'явлення синів Божих,</verse>
        <verse osisID='Rom.8.20'>бо створіння покорилось марноті не добровільно, але через того, хто скорив його, в надії,</verse>
        <verse osisID='Rom.8.21'>що й саме створіння визволиться від неволі тління на волю слави синів Божих.</verse>
        <verse osisID='Rom.8.22'>Бо знаємо, що все створіння разом зідхає й разом мучиться аж досі.</verse>
        <verse osisID='Rom.8.23'>Але не тільки воно, але й ми самі, маючи зачаток Духа, і ми самі в собі зідхаємо, очікуючи синівства, відкуплення нашого тіла.</verse>
        <verse osisID='Rom.8.24'>Надією бо ми спаслися. Надія ж, коли бачить, не є надія, бо хто що бачить, чому б того й надіявся?</verse>
        <verse osisID='Rom.8.25'>А коли сподіваємось, чого не бачимо, то очікуємо того з терпеливістю.</verse>
        <verse osisID='Rom.8.26'>Так само ж і Дух допомагає нам у наших немочах; бо ми не знаємо, про що маємо молитись, як належить, але Сам Дух заступається за нас невимовними зідханнями.</verse>
        <verse osisID='Rom.8.27'>А Той, Хто досліджує серця, знає, яка думка Духа, бо з волі Божої заступається за святих.</verse>
        <verse osisID='Rom.8.28'>І знаємо, що тим, хто любить Бога, хто покликаний Його постановою, усе допомагає на добре.</verse>
        <verse osisID='Rom.8.29'>Бо кого Він передбачив, тих і призначив, щоб були подібні до образу Сина Його, щоб Він був перворідним поміж багатьма братами.</verse>
        <verse osisID='Rom.8.30'>А кого Він призначив, тих і покликав, а кого покликав, тих і виправдав, а кого виправдав, тих і прославив.</verse>
        <verse osisID='Rom.8.31'>Що ж скажем на це? Коли за нас Бог, то хто проти нас?</verse>
        <verse osisID='Rom.8.32'>Той же, Хто Сина Свого не пожалів, але видав Його за всіх нас, як же не дав би Він нам із Ним і всього?</verse>
        <verse osisID='Rom.8.33'>Хто оскаржувати буде Божих вибранців? Бог Той, що виправдує.</verse>
        <verse osisID='Rom.8.34'>Хто ж той, що засуджує? Христос Ісус є Той, що вмер, надто й воскрес, Він праворуч Бога, і Він і заступається за нас.</verse>
        <verse osisID='Rom.8.35'>Хто нас розлучить від любови Христової? Чи недоля, чи утиск, чи переслідування, чи голод, чи нагота, чи небезпека, чи меч?</verse>
        <verse osisID='Rom.8.36'>Як написано: За Тебе нас цілий день умертвляють, нас уважають за овець, приречених на заколення.</verse>
        <verse osisID='Rom.8.37'>Але в цьому всьому ми перемагаємо Тим, Хто нас полюбив.</verse>
        <verse osisID='Rom.8.38'>Бо я пересвідчився, що ні смерть, ні життя, ні Анголи, ні влади, ні теперішнє, ні майбутнє, ні сили,</verse>
        <verse osisID='Rom.8.39'>ні вишина, ні глибина, ані інше яке створіння не зможе відлучити нас від любови Божої, яка в Христі Ісусі, Господі нашім!</verse>
      </chapter>
      <chapter osisID='Rom.9'>
        <verse osisID='Rom.9.1'>Кажу правду в Христі, не обманюю, як свідчить мені моє сумління через Духа Святого,</verse>
        <verse osisID='Rom.9.2'>що маю велику скорботу й невпинну муку для серця свого!</verse>
        <verse osisID='Rom.9.3'>Бо я бажав би сам бути відлучений від Христа замість братів моїх, рідних мені тілом;</verse>
        <verse osisID='Rom.9.4'>вони ізраїльтяни, що їм належить синівство, і слава, і заповіти, і законодавство, і Богослужба, і обітниці,</verse>
        <verse osisID='Rom.9.5'>що їхні й отці, і від них же тілом Христос, що Він над усіма Бог, благословенний, навіки, амінь.</verse>
        <verse osisID='Rom.9.6'>Не так, щоб Слово Боже не збулося. Бо не всі ті ізраїльтяни, хто від Ізраїля,</verse>
        <verse osisID='Rom.9.7'>і не всі діти Авраамові, хто від насіння його, але: в Ісаку буде насіння тобі.</verse>
        <verse osisID='Rom.9.8'>Цебто, не тілесні діти то діти Божі, але діти обітниці признаються за насіння.</verse>
        <verse osisID='Rom.9.9'>А слово обітниці таке: На той час прийду, і буде син у Сари.</verse>
        <verse osisID='Rom.9.10'>І не тільки це, але й Ревекка зачала дітей від одного ложа отця нашого Ісака,</verse>
        <verse osisID='Rom.9.11'>бо коли вони ще не народились, і нічого доброго чи злого не вчинили, щоб позосталась постанова Божа у вибранні</verse>
        <verse osisID='Rom.9.12'>не від учинків, але від Того, Хто кличе, сказано їй: Більший служитиме меншому,</verse>
        <verse osisID='Rom.9.13'>як і написано: Полюбив Я Якова, а Ісава зненавидів.</verse>
        <verse osisID='Rom.9.14'>Що ж скажемо? Може в Бога неправда? Зовсім ні!</verse>
        <verse osisID='Rom.9.15'>Бо Він каже Мойсеєві: Помилую, кого хочу помилувати, і змилосерджуся, над ким хочу змилосердитись.</verse>
        <verse osisID='Rom.9.16'>Отож, не залежить це ні від того, хто хоче, ні від того, хто біжить, але від Бога, що милує.</verse>
        <verse osisID='Rom.9.17'>Бо Писання говорить фараонові: Власне на те Я поставив тебе, щоб на тобі показати Свою силу, і щоб звістилось по цілій землі Моє Ймення.</verse>
        <verse osisID='Rom.9.18'>Отож, кого хоче Він милує, і кого хоче ожорсточує.</verse>
        <verse osisID='Rom.9.19'>А ти скажеш мені: Чого ж іще Він докоряє, бо хто може противитись волі Його?</verse>
        <verse osisID='Rom.9.20'>Отже, хто ти, чоловіче, що ти сперечаєшся з Богом? Чи скаже твориво творцеві: Пощо ти зробив мене так?</verse>
        <verse osisID='Rom.9.21'>Чи ганчар не має влади над глиною, щоб із того самого місива зробити одну посудину на честь, а одну на нечесть?</verse>
        <verse osisID='Rom.9.22'>Тож Бог, бажаючи показати гнів і виявити могутність Свою, щадив із великим терпінням посудини гніву, що готові були на погибіль,</verse>
        <verse osisID='Rom.9.23'>і щоб виявити багатство слави Своєї на посудинах милосердя, що їх приготував на славу,</verse>
        <verse osisID='Rom.9.24'>на нас, що їх і покликав не тільки від юдеїв, але й від поган.</verse>
        <verse osisID='Rom.9.25'>Як і в Осії Він говорить: Назву Своїм народом не людей Моїх, і не улюблену улюбленою,</verse>
        <verse osisID='Rom.9.26'>і на місці, де сказано їм: Ви не Мій народ, там названі будуть синами Бога Живого!</verse>
        <verse osisID='Rom.9.27'>А Ісая взиває про Ізраїля: Коли б число синів Ізраїлевих було, як морський пісок, то тільки останок спасеться,</verse>
        <verse osisID='Rom.9.28'>бо вирок закінчений та скорочений учинить Господь на землі!</verse>
        <verse osisID='Rom.9.29'>І як Ісая віщував: Коли б Господь Саваот не лишив нам насіння, то ми стали б, як Содом, і подібні були б до Гоморри!</verse>
        <verse osisID='Rom.9.30'>Що ж скажемо? Що погани, які не шукали праведности, досягли праведности, тієї праведности, що від віри,</verse>
        <verse osisID='Rom.9.31'>а Ізраїль, що шукав Закона праведности, не досяг Закону праведности.</verse>
        <verse osisID='Rom.9.32'>Чому? Бо шукали не з віри, але якби з учинків Закону; вони бо спіткнулись об камінь спотикання,</verse>
        <verse osisID='Rom.9.33'>як написано: Ось Я кладу на Сіоні камінь спотикання та скелю спокуси, і кожен, хто вірує в Нього, не посоромиться!</verse>
      </chapter>
      <chapter osisID='Rom.10'>
        <verse osisID='Rom.10.1'>Браття, бажання мого серця й молитва до Бога за Ізраїля на спасіння.</verse>
        <verse osisID='Rom.10.2'>Бо я свідчу їм, що вони мають ревність про Бога, але не за розумом.</verse>
        <verse osisID='Rom.10.3'>Вони бо, не розуміючи праведности Божої, і силкуючись поставити власну праведність, не покорились праведності Божій.</verse>
        <verse osisID='Rom.10.4'>Бо кінець Закону Христос на праведність кожному, хто вірує.</verse>
        <verse osisID='Rom.10.5'>Мойсей бо пише про праведність, що від Закону, що людина, яка його виконує, буде ним жити.</verse>
        <verse osisID='Rom.10.6'>А про праведність, що від віри, говорить так: Не кажи в своїм серці: Хто вийде на небо? цебто звести додолу Христа,</verse>
        <verse osisID='Rom.10.7'>або: Хто зійде в безодню? цебто вивести з мертвих Христа.</verse>
        <verse osisID='Rom.10.8'>Але що каже ще? Близько тебе слово, в устах твоїх і в серці твоїм, цебто слово віри, що його проповідуємо.</verse>
        <verse osisID='Rom.10.9'>Бо коли ти устами своїми визнаватимеш Ісуса за Господа, і будеш вірувати в своїм серці, що Бог воскресив Його з мертвих, то спасешся,</verse>
        <verse osisID='Rom.10.10'>бо серцем віруємо для праведности, а устами ісповідуємо для спасіння.</verse>
        <verse osisID='Rom.10.11'>Каже бо Писання: Кожен, хто вірує в Нього, не буде засоромлений.</verse>
        <verse osisID='Rom.10.12'>Бо нема різниці поміж юдеєм та гелленом, бо той же Господь є Господом усіх, багатий для всіх, хто кличе Його.</verse>
        <verse osisID='Rom.10.13'>Бо кожен, хто покличе Господнє Ім'я, буде спасений.</verse>
        <verse osisID='Rom.10.14'>Але як покличуть Того, в Кого не ввірували? А як увірують у Того, що про Нього не чули? А як почують без проповідника?</verse>
        <verse osisID='Rom.10.15'>І як будуть проповідувати, коли не будуть послані? Як написано: Які гарні ноги благовісників миру, благовісників добра.</verse>
        <verse osisID='Rom.10.16'>Але не всі послухались Євангелії. Бо Ісая каже: Господи, хто повірив тому, що почув був від нас?</verse>
        <verse osisID='Rom.10.17'>Тож віра від слухання, а слухання через Слово Христове.</verse>
        <verse osisID='Rom.10.18'>Та кажу: Чи не чули вони? Отож: По всій землі їхній голос пішов, і їхні слова в кінці світу!</verse>
        <verse osisID='Rom.10.19'>Але кажу: Чи Ізраїль не знав? Перший Мойсей говорить: Я викличу заздрість у вас ненародом, роздражню вас нерозумним народом.</verse>
        <verse osisID='Rom.10.20'>А Ісая сміливо говорить: Знайшли Мене ті, хто Мене не шукав, відкрився Я тим, хто не питався про Мене!</verse>
        <verse osisID='Rom.10.21'>А про Ізраїля каже: Я руки Свої цілий день простягав до людей неслухняних і суперечних!</verse>
      </chapter>
      <chapter osisID='Rom.11'>
        <verse osisID='Rom.11.1'>Отож я питаю: Чи ж Бог відкинув народа Свого? Зовсім ні! Бо й я ізраїльтянин, із насіння Авраамового, Веніяминового племени.</verse>
        <verse osisID='Rom.11.2'>Не відкинув Бог народа Свого, що його перше знав. Чи ви не знаєте, що говорить Писання, де про Іллю, як він скаржиться Богові на Ізраїля, кажучи:</verse>
        <verse osisID='Rom.11.3'>Господи, вони повбивали пророків Твоїх, і Твої жертівники поруйнували, і лишився я сам, і шукають моєї душі.</verse>
        <verse osisID='Rom.11.4'>Та що каже йому Божа відповідь: Я для Себе зоставив сім тисяч мужа, що перед Ваалом колін не схилили.</verse>
        <verse osisID='Rom.11.5'>Також і теперішнього часу залишився останок за вибором благодаті.</verse>
        <verse osisID='Rom.11.6'>А коли за благодаттю, то не з учинків, інакше благодать не була б благодаттю. А коли з учинків, то це більше не благодать, інакше вчинок не є вже вчинок.</verse>
        <verse osisID='Rom.11.7'>Що ж? Чого Ізраїль шукає, того не одержав, та одержали вибрані, а останні затверділи,</verse>
        <verse osisID='Rom.11.8'>як написано: Бог дав їм духа засипання, очі, щоб не бачили, і вуха, щоб не чули, аж до сьогоднішнього дня.</verse>
        <verse osisID='Rom.11.9'>А Давид каже: Нехай станеться стіл їхній за сітку й за пастку, і на спокусу, та їм на заплату;</verse>
        <verse osisID='Rom.11.10'>нехай потемніють їхні очі, щоб не бачили, хай назавжди зігнеться хребет їхній!</verse>
        <verse osisID='Rom.11.11'>Тож питаю: Чи ж спіткнулись вони, щоб упасти? Зовсім ні! Але з їхнього занепаду спасіння поганам, щоб викликати заздрість у них.</verse>
        <verse osisID='Rom.11.12'>А коли їхній занепад багатство для світу, а їхнє упокорення багатство поганам, скільки ж більш повнота їхня?</verse>
        <verse osisID='Rom.11.13'>Кажу бо я вам, поганам: через те, що я апостол поганів, я хвалю свою службу,</verse>
        <verse osisID='Rom.11.14'>може як викличу заздрість у своїх за тілом, і спасу декого з них.</verse>
        <verse osisID='Rom.11.15'>Коли ж відкинення їх то примирення світу, то що їхнє прийняття, як не життя з мертвих?</verse>
        <verse osisID='Rom.11.16'>А коли святий первісток, то й тісто святе; а коли святий корінь, то й віття святе.</verse>
        <verse osisID='Rom.11.17'>Коли ж деякі з галузок відломилися, а ти, бувши дике оливне дерево, прищепився між них і став спільником товщу оливного кореня,</verse>
        <verse osisID='Rom.11.18'>то не вихваляйся перед галузками; а коли вихваляєшся, то знай, що не ти носиш кореня, але корінь тебе.</verse>
        <verse osisID='Rom.11.19'>Отже скажеш: Галузки відломилися, щоб я прищепився.</verse>
        <verse osisID='Rom.11.20'>Добре. Вони відломились невірством, а ти тримаєшся вірою; не величайся, але бійся.</verse>
        <verse osisID='Rom.11.21'>Бо коли Бог природних галузок не пожалував, то Він і тебе не пожалує!</verse>
        <verse osisID='Rom.11.22'>Отже, бач добрість і суворість Божу, на відпалих суворість, а на тебе добрість Божа, коли перебудеш у добрості, коли ж ні, то й ти будеш відтятий.</verse>
        <verse osisID='Rom.11.23'>Та й вони, коли не зостануться в невірстві, прищепляться, бо має Бог силу їх знов прищепити.</verse>
        <verse osisID='Rom.11.24'>Бо коли ти відтятий з оливки, дикої з природи, і проти природи защеплений до доброї оливки, то скільки ж більше ті, що природні, прищепляться до своєї власної оливки?</verse>
        <verse osisID='Rom.11.25'>Бо не хочу я, браття, щоб ви не знали цієї таємниці, щоб не були ви високої думки про себе, що жорстокість сталась Ізраїлеві почасти, аж поки не ввійде повне число поган,</verse>
        <verse osisID='Rom.11.26'>і так увесь Ізраїль спасеться, як написано: Прийде з Сіону Спаситель, і відверне безбожність від Якова,</verse>
        <verse osisID='Rom.11.27'>і це заповіт їм від Мене, коли відійму гріхи їхні!</verse>
        <verse osisID='Rom.11.28'>Тож вони за Євангелією вороги ради вас, а за вибором улюблені ради отців.</verse>
        <verse osisID='Rom.11.29'>Бо дари й покликання Божі невідмінні.</verse>
        <verse osisID='Rom.11.30'>Бо як і ви були колись неслухняні Богові, а тепер помилувані через їхній непослух,</verse>
        <verse osisID='Rom.11.31'>так і вони тепер спротивились для помилування вас, щоб і самі були помилувані.</verse>
        <verse osisID='Rom.11.32'>Бо замкнув Бог усіх у непослух, щоб помилувати всіх.</verse>
        <verse osisID='Rom.11.33'>О глибино багатства, і премудрости, і знання Божого! Які недовідомі присуди Його, і недосліджені дороги Його!</verse>
        <verse osisID='Rom.11.34'>Бо хто розум Господній пізнав? Або хто був дорадник Йому?</verse>
        <verse osisID='Rom.11.35'>Або хто давніш Йому дав, і йому буде віддано?</verse>
        <verse osisID='Rom.11.36'>Бо все з Нього, через Нього і для Нього! Йому слава навіки. Амінь.</verse>
      </chapter>
      <chapter osisID='Rom.12'>
        <verse osisID='Rom.12.1'>Тож благаю вас, браття, через Боже милосердя, повіддавайте ваші тіла на жертву живу, святу, приємну Богові, як розумну службу вашу,</verse>
        <verse osisID='Rom.12.2'>і не стосуйтесь до віку цього, але перемініться відновою вашого розуму, щоб пізнати вам, що то є воля Божа, добро, приємність та досконалість.</verse>
        <verse osisID='Rom.12.3'>Через дану мені благодать кажу кожному з вас не думати про себе більш, ніж належить думати, але думати скромно, у міру віри, як кожному Бог наділив.</verse>
        <verse osisID='Rom.12.4'>Бо як в однім тілі маємо багато членів, а всі члени мають не однакове діяння,</verse>
        <verse osisID='Rom.12.5'>так багато нас є одне тіло в Христі, а зосібна ми один одному члени.</verse>
        <verse osisID='Rom.12.6'>І ми маємо різні дари, згідно з благодаттю, даною нам: коли пророцтво то виконуй його в міру віри,</verse>
        <verse osisID='Rom.12.7'>а коли служіння будь на служіння, коли вчитель на навчання,</verse>
        <verse osisID='Rom.12.8'>коли втішитель на потішання, хто подає у простоті, хто головує то з пильністю, хто милосердствує то з привітністю!</verse>
        <verse osisID='Rom.12.9'>Любов нехай буде нелицемірна; ненавидьте зло та туліться до доброго!</verse>
        <verse osisID='Rom.12.10'>Любіть один одного братньою любов'ю; випереджайте один одного пошаною!</verse>
        <verse osisID='Rom.12.11'>У ревності не лінуйтеся, духом палайте, служіть Господеві,</verse>
        <verse osisID='Rom.12.12'>тіштесь надією, утиски терпіть, перебувайте в молитві,</verse>
        <verse osisID='Rom.12.13'>беріть уділ у потребах святих, будьте гостинні до чужинців!</verse>
        <verse osisID='Rom.12.14'>Благословляйте тих, хто вас переслідує; благословляйте, а не проклинайте!</verse>
        <verse osisID='Rom.12.15'>Тіштеся з тими, хто тішиться, і плачте з отими, хто плаче!</verse>
        <verse osisID='Rom.12.16'>Думайте між собою однаково; не величайтеся, але наслідуйте слухняних; не вважайте за мудрих себе!</verse>
        <verse osisID='Rom.12.17'>Не платіть нікому злом за зло, дбайте про добре перед усіма людьми!</verse>
        <verse osisID='Rom.12.18'>Коли можливо, якщо це залежить від вас, живіть у мирі зо всіма людьми!</verse>
        <verse osisID='Rom.12.19'>Не мстіться самі, улюблені, але дайте місце гніву Божому, бо написано: Мені помста належить, Я відплачу, говорить Господь.</verse>
        <verse osisID='Rom.12.20'>Отож, як твій ворог голодний, нагодуй його; як він прагне, напій його, бо, роблячи це, ти згортаєш розпалене вугілля йому на голову.</verse>
        <verse osisID='Rom.12.21'>Не будь переможений злом, але перемагай зло добром!</verse>
      </chapter>
      <chapter osisID='Rom.13'>
        <verse osisID='Rom.13.1'>Нехай кожна людина кориться вищій владі, бо немає влади, як не від Бога, і влади існуючі встановлені від Бога.</verse>
        <verse osisID='Rom.13.2'>Тому той, хто противиться владі, противиться Божій постанові; а ті, хто противиться, самі візьмуть осуд на себе.</verse>
        <verse osisID='Rom.13.3'>Бо володарі пострах не на добрі діла, а на злі. Хочеш не боятися влади? Роби добро, і матимеш похвалу від неї,</verse>
        <verse osisID='Rom.13.4'>бо володар Божий слуга, тобі на добро. А як чиниш ти зле, то бійся, бо недармо він носить меча, він бо Божий слуга, месник у гніві злочинцеві!</verse>
        <verse osisID='Rom.13.5'>Тому треба коритися не тільки ради страху кари, але й ради сумління.</verse>
        <verse osisID='Rom.13.6'>Через це ви й податки даєте, бо вони служителі Божі, саме тим завжди зайняті.</verse>
        <verse osisID='Rom.13.7'>Тож віддайте належне усім: кому податок податок, кому мито мито, кому страх страх, кому честь честь.</verse>
        <verse osisID='Rom.13.8'>Не будьте винні нікому нічого, крім того, щоб любити один одного. Бо хто іншого любить, той виконав Закона.</verse>
        <verse osisID='Rom.13.9'>Бо заповіді: Не чини перелюбу, Не вбивай, Не кради, Не свідкуй неправдиво, Не пожадай й які інші, вони містяться всі в цьому слові: Люби свого ближнього, як самого себе!</verse>
        <verse osisID='Rom.13.10'>Любов не чинить зла ближньому, тож любов виконання Закону.</verse>
        <verse osisID='Rom.13.11'>І це тому, що знаєте час, що пора нам уже пробудитись від сну. Бо тепер спасіння ближче до нас, аніж тоді, коли ми ввірували.</verse>
        <verse osisID='Rom.13.12'>Ніч минула, а день наблизився, тож відкиньмо вчинки темряви й зодягнімось у зброю світла.</verse>
        <verse osisID='Rom.13.13'>Як удень, поступаймо доброчесно, не в гульні та п'янстві, не в перелюбі та розпусті, не в сварні та заздрощах,</verse>
        <verse osisID='Rom.13.14'>але зодягніться Господом Ісусом Христом, а догодження тілу не обертайте на пожадливість!</verse>
      </chapter>
      <chapter osisID='Rom.14'>
        <verse osisID='Rom.14.1'>Слабого в вірі приймайте, але не для суперечок про погляди.</verse>
        <verse osisID='Rom.14.2'>Один бо вірує, що можна їсти все, а немічний споживає ярину.</verse>
        <verse osisID='Rom.14.3'>Хто їсть, нехай не погорджує тим, хто не їсть. А хто не їсть, нехай не осуджує того, хто їсть, Бог бо прийняв його.</verse>
        <verse osisID='Rom.14.4'>Ти хто такий, що судиш чужого раба? Він для пана свого стоїть або падає; але він устоїть, бо має Бог силу поставити його.</verse>
        <verse osisID='Rom.14.5'>Один вирізнює день від дня, інший же про кожен день судить однаково. Нехай кожен за власною думкою тримається свого переконання.</verse>
        <verse osisID='Rom.14.6'>Хто вважає на день, для Господа вважає, а хто не вважає на день, для Господа не вважає. Хто їсть, для Господа їсть, бо дякує Богові. А хто не їсть, для Господа не їсть, і дякує Богові.</verse>
        <verse osisID='Rom.14.7'>Бо ніхто з нас не живе сам для себе, і не вмирає ніхто сам для себе.</verse>
        <verse osisID='Rom.14.8'>Бо коли живемо для Господа живемо, і коли вмираємо для Господа вмираємо. І чи живемо, чи вмираємо ми Господні!</verse>
        <verse osisID='Rom.14.9'>Бо Христос на те й умер, і ожив, щоб панувати і над мертвими, і над живими.</verse>
        <verse osisID='Rom.14.10'>А ти нащо осуджуєш брата свого? Чи чого ти погорджуєш братом своїм? Бо всі станемо перед судним престолом Божим.</verse>
        <verse osisID='Rom.14.11'>Бо написано: Я живу, каже Господь, і схилиться кожне коліно передо Мною, і визнає Бога кожен язик!</verse>
        <verse osisID='Rom.14.12'>Тому кожен із нас сам за себе дасть відповідь Богові.</verse>
        <verse osisID='Rom.14.13'>Отож, не будемо більше осуджувати один одного, але краще судіть про те, щоб не давати братові спотикання та спокуси.</verse>
        <verse osisID='Rom.14.14'>Я знаю, і пересвідчений у Господі Ісусі, що нема нічого нечистого в самому собі; тільки коли хто вважає що за нечисте, тому воно нечисте.</verse>
        <verse osisID='Rom.14.15'>Коли ж через поживу сумує твій брат, то вже не за любов'ю поводишся ти, не губи своєю поживою того, за кого Христос був умер.</verse>
        <verse osisID='Rom.14.16'>Нехай ваше добре не зневажається.</verse>
        <verse osisID='Rom.14.17'>Бо Царство Боже не пожива й питво, але праведність, і мир, і радість у Дусі Святім.</verse>
        <verse osisID='Rom.14.18'>Хто цим служить Христові, той Богові милий і шанований поміж людьми.</verse>
        <verse osisID='Rom.14.19'>Отож, пильнуймо про мир, та про те, що на збудування один одного!</verse>
        <verse osisID='Rom.14.20'>Не руйнуй діла Божого ради поживи, усе бо чисте, але зле людині, що їсть на спотикання.</verse>
        <verse osisID='Rom.14.21'>Добре не їсти м'яса, ані пити вина, ані робити такого, від чого брат твій гіршиться, або спокушується, або слабне.</verse>
        <verse osisID='Rom.14.22'>Ти маєш віру? Май її сам про себе перед Богом. Блаженний той, хто не осуджує самого себе за те, про що випробовується!</verse>
        <verse osisID='Rom.14.23'>А хто має сумнів, коли їсть, буде осуджений, бо не робить із віри, а що не від віри, те гріх.</verse>
      </chapter>
      <chapter osisID='Rom.15'>
        <verse osisID='Rom.15.1'>Ми, сильні, повинні нести слабості безсилих, а не собі догоджати.</verse>
        <verse osisID='Rom.15.2'>Кожен із нас нехай догоджає ближньому на добро для збудування.</verse>
        <verse osisID='Rom.15.3'>Бо й Христос не Собі догоджав, але як написано: Зневаги тих, хто Тебе зневажає, упали на Мене.</verse>
        <verse osisID='Rom.15.4'>А все, що давніше написане, написане нам на науку, щоб терпінням і потіхою з Писання ми мали надію.</verse>
        <verse osisID='Rom.15.5'>А Бог терпеливости й потіхи нехай дасть вам бути однодумними між собою за Христом Ісусом,</verse>
        <verse osisID='Rom.15.6'>щоб ви однодушно, одними устами славили Бога й Отця Господа нашого Ісуса Христа.</verse>
        <verse osisID='Rom.15.7'>Приймайте тому один одного, як і Христос прийняв нас до Божої слави.</verse>
        <verse osisID='Rom.15.8'>Кажу ж, що Христос для обрізаних став за служку ради Божої правди, щоб отцям потвердити обітниці,</verse>
        <verse osisID='Rom.15.9'>а для поган щоб славили Бога за милосердя, як написано: Тому я хвалитиму Тебе, Господи, серед поган, і Ім'я Твоє буду виспівувати!</verse>
        <verse osisID='Rom.15.10'>І ще каже: Тіштесь, погани, з народом Його!</verse>
        <verse osisID='Rom.15.11'>І ще: Хваліть, усі погани, Господа, виславляйте Його, усі люди!</verse>
        <verse osisID='Rom.15.12'>І ще каже Ісая: Буде корінь Єссеїв, що постане, щоб панувати над поганами, погани на Нього надіятись будуть!</verse>
        <verse osisID='Rom.15.13'>Бог же надії нехай вас наповнить усякою радістю й миром у вірі, щоб ви збагатились надією, силою Духа Святого!</verse>
        <verse osisID='Rom.15.14'>І я про вас сам пересвідчений, браття мої, що й самі ви повні добрости, наповнені всяким знанням, і можете й один одного навчати.</verse>
        <verse osisID='Rom.15.15'>А писав я вам почасти трохи сміліше, якби вам нагадуючи благодаттю, що дана мені від Бога,</verse>
        <verse osisID='Rom.15.16'>щоб був я слугою Христа Ісуса між поганами, і виконував святу службу Євангелії Божої, щоб приношення поган стало приємне й освячене Духом Святим.</verse>
        <verse osisID='Rom.15.17'>Тож маю я чим похвалитись у Христі Ісусі, щодо Божих речей,</verse>
        <verse osisID='Rom.15.18'>бо не смію казати того, чого не зробив через мене Христос на послух поган, словом і чином,</verse>
        <verse osisID='Rom.15.19'>силою ознак і чудес, силою Духа Божого, так що я поширив Євангелію Христову від Єрусалиму й околиць аж до Ілліріка.</verse>
        <verse osisID='Rom.15.20'>При тому пильнував я звіщати Євангелію не там, де Христове Ім'я було знане, щоб не будувати на основі чужій,</verse>
        <verse osisID='Rom.15.21'>але як написано: Кому не звіщалось про Нього, побачать, і ті, хто не чув, зрозуміють!</verse>
        <verse osisID='Rom.15.22'>Тому часто я мав перешкоди, щоб прибути до вас.</verse>
        <verse osisID='Rom.15.23'>А тепер, не маючи більше місця в країнах оцих, але з давніх літ мавши бажання прибути до вас,</verse>
        <verse osisID='Rom.15.24'>коли тільки піду до Еспанії, прибуду до вас. Бо маю надію, як буду проходити, побачити вас, і що ви проведете мене туди, коли перше почасти матиму я задоволення з вами побути.</verse>
        <verse osisID='Rom.15.25'>А тепер я йду до Єрусалиму послужити святим,</verse>
        <verse osisID='Rom.15.26'>бо Македонія й Ахая визнали за добре подати деяку поміч незаможним святим, що в Єрусалимі живуть.</verse>
        <verse osisID='Rom.15.27'>Бо визнали за добре, та й боржники вони їхні. Бо коли погани стали спільниками в їх духовнім, то повинні й у тілеснім послужити їм.</verse>
        <verse osisID='Rom.15.28'>Як це докінчу та достачу їм плід цей, тоді через ваше місто я піду до Еспанії.</verse>
        <verse osisID='Rom.15.29'>І знаю, що коли прийду до вас, то прийду в повноті Христового благословення.</verse>
        <verse osisID='Rom.15.30'>Благаю ж вас, браття, Господом нашим Ісусом Христом і любов'ю Духа, помагайте мені в молитвах за мене до Бога,</verse>
        <verse osisID='Rom.15.31'>щоб мені визволитися від неслухняних в Юдеї, і щоб служба моя в Єрусалимі була приємна святим,</verse>
        <verse osisID='Rom.15.32'>щоб із волі Божої з радістю прийти до вас і відпочити з вами!</verse>
        <verse osisID='Rom.15.33'>А Бог миру нехай буде зо всіма вами. Амінь.</verse>
      </chapter>
      <chapter osisID='Rom.16'>
        <verse osisID='Rom.16.1'>Поручаю ж вам сестру нашу Фіву, служебницю Церкви в Кенхреях,</verse>
        <verse osisID='Rom.16.2'>щоб ви прийняли її в Господі, як личить святим, і допомагайте їй, у якій речі буде вона чого потребувати від вас, бо й вона опікунка була багатьом і самому мені.</verse>
        <verse osisID='Rom.16.3'>Вітайте Прискиллу й Акилу, співробітників моїх у Христі Ісусі,</verse>
        <verse osisID='Rom.16.4'>що голови свої за душу мою клали, яким не я сам дякую, але й усі Церкви з поган, і їхню домашню Церкву.</verse>
        <verse osisID='Rom.16.5'>Вітайте улюбленого мого Епенета, він первісток Ахаї для Христа.</verse>
        <verse osisID='Rom.16.6'>Вітайте Марію, що напрацювалася багато для вас.</verse>
        <verse osisID='Rom.16.7'>Вітайте Андроніка й Юнія, родичів моїх і співв'язнів моїх, що славні вони між апостолами, що й у Христі були перше мене.</verse>
        <verse osisID='Rom.16.8'>Вітайте Амплія, мого улюбленого в Господі.</verse>
        <verse osisID='Rom.16.9'>Вітайте Урбана, співробітника нашого в Христі, і улюбленого мого Стахія.</verse>
        <verse osisID='Rom.16.10'>Вітайте Апеллеса, випробуваного в Христі. Вітайте Аристовулових.</verse>
        <verse osisID='Rom.16.11'>Вітайте мого родича Іродіона. Вітайте Наркисових, що в Господі.</verse>
        <verse osisID='Rom.16.12'>Вітайте Трифену й Трифосу, що працюють у Господі. Вітайте улюблену Персиду, що багато попрацювала в Господі.</verse>
        <verse osisID='Rom.16.13'>Вітайте вибраного в Господі Руфа, і матір його та мою.</verse>
        <verse osisID='Rom.16.14'>Вітайте Асинкрита, Флегонта, Єрма, Патрова, Єрмія і братів, що з ними.</verse>
        <verse osisID='Rom.16.15'>Вітайте Філолога та Юлію, Нірея й сестру його, і Олімпіяна, і всіх святих, що з ними.</verse>
        <verse osisID='Rom.16.16'>Вітайте один одного святим поцілунком. Вітають вас усі Церкви Христові!</verse>
        <verse osisID='Rom.16.17'>Благаю ж вас, браття, щоб ви остерігалися тих, хто чинить розділення й згіршення проти науки, якої ви навчилися, і уникайте їх,</verse>
        <verse osisID='Rom.16.18'>бо такі не служать Господеві нашому Ісусу Христу, але власному череву; вони добрими та гарними словами зводять серця простодушних.</verse>
        <verse osisID='Rom.16.19'>Ваша ж слухняність дійшла до всіх. І я тішусь за вас, але хочу, щоб були ви мудрі в доброму, а прості в злому.</verse>
        <verse osisID='Rom.16.20'>А Бог миру потопче незабаром сатану під ваші ноги. Благодать Господа нашого Ісуса Христа нехай буде з вами! Амінь.</verse>
        <verse osisID='Rom.16.21'>Вітає вас мій співробітник Тимофій, і Лукій, і Ясон, і Сосипатр, мої родичі.</verse>
        <verse osisID='Rom.16.22'>Вітаю вас у Господі й я, Тертій, що цього листа написав.</verse>
        <verse osisID='Rom.16.23'>Вітає вас Гай, гостинний для мене й цілої Церкви. Вітає вас міський доморядник Ераст і брат Кварт.</verse>
        <verse osisID='Rom.16.24'>Благодать Господа нашого Ісуса Христа нехай буде зо всіма вами! Амінь.</verse>
        <verse osisID='Rom.16.25'>А Тому, хто може поставити вас міцно згідно з моєю Євангелією й проповіддю Ісуса Христа, за об'явленням таємниці, що від вічних часів була замовчана,</verse>
        <verse osisID='Rom.16.26'>а тепер виявлена, і через пророцькі писання, з наказу вічного Бога, на послух вірі по всіх народах провіщена,</verse>
        <verse osisID='Rom.16.27'>єдиному мудрому Богові, через Ісуса Христа, слава навіки! Амінь.</verse>
      </chapter>
    </div></osisText>
</osis>