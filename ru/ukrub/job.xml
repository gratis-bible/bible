<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance'>
  <osisText xml:lang='ru' osisIDWork='ukrub' osisRefWork='Bible'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='ukrub'>
        <title>Ukrainian Version</title>
        <contributor>The Unbound Bible Biola University: Administrative Computing 13800 Biola Ave. La Mirada, CA 90639 United States of America 562-903-4722</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-23</date>
        <description/>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>ukrub</identifier>
        <source>ftp://unboundftp.biola.edu/pub/ukrainian_utf8.zip</source>
        <language type='IETF'>ru</language>
        <relation/>
        <coverage>provide the bible to then world</coverage>
        <rights>I think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Job'>
      <chapter osisID='Job.1'>
        <verse osisID='Job.1.1'>Був чоловік у країні Уц, на ім'я йому Йов. І був чоловік цей невинний та праведний, і він Бога боявся, а від злого втікав.</verse>
        <verse osisID='Job.1.2'>І народилися йому семеро синів та три дочки.</verse>
        <verse osisID='Job.1.3'>А маєток його був: сім тисяч худоби дрібної, і три тисячі верблюдів, і п'ять сотень пар худоби великої, і п'ять сотень ослиць та дуже багато рабів. І був цей чоловік більший від усіх синів сходу.</verse>
        <verse osisID='Job.1.4'>А сини його ходили один до одного, і справляли гостину в домі того, чий був день. І посилали вони, і кликали трьох своїх сестер, щоб їсти та пити із ними.</verse>
        <verse osisID='Job.1.5'>І бувало, як миналося коло бенкетних днів, то Йов посилав за дітьми й освячував їх, і вставав він рано вранці, і приносив цілопалення за числом їх усіх, бо Йов казав: Може згрішили сини мої, і зневажили Бога в серці своєму. Так робив Йов по всі дні.</verse>
        <verse osisID='Job.1.6'>І сталося одного дня, і поприходили Божі сини, щоб стати при Господі. І прийшов поміж ними й сатана.</verse>
        <verse osisID='Job.1.7'>І сказав Господь до сатани: Звідки ти йдеш? А сатана відповів Господеві й сказав: Я мандрував по землі та й перейшов її.</verse>
        <verse osisID='Job.1.8'>І сказав Господь до сатани: Чи звернув ти увагу на раба Мого Йова? Бо немає такого, як він, на землі: муж він невинний та праведний, що Бога боїться, а від злого втікає.</verse>
        <verse osisID='Job.1.9'>І відповів сатана Господеві й сказав: Чи ж Йов дармо боїться Бога?</verse>
        <verse osisID='Job.1.10'>Чи ж Ти не забезпечив його, і дім його, і все, що його? Чин його рук Ти поблагословив, а маєток його поширився по краю.</verse>
        <verse osisID='Job.1.11'>Але простягни тільки руку Свою, і доторкнися до всього, що його, чи він не зневажить Тебе перед лицем Твоїм?</verse>
        <verse osisID='Job.1.12'>І сказав Господь до сатани: Ось усе, що його, у твоїй руці, тільки на нього самого не простягай своєї руки! І пішов сатана від лиця Господнього.</verse>
        <verse osisID='Job.1.13'>І сталося одного дня, коли сини його та дочки його їли та вино пили в домі свого первородженого брата,</verse>
        <verse osisID='Job.1.14'>то прибіг до Йова посланець та й сказав: Худоба велика орала, а ослиці паслися при них.</verse>
        <verse osisID='Job.1.15'>Аж тут напали сабеї й позабирали їх, а слуг повбивали вістрям меча. І втік тільки я сам, щоб донести тобі...</verse>
        <verse osisID='Job.1.16'>Він ще говорив, аж прибігає інший та й каже: З неба спав Божий огонь, і спалив отару та слуг, та й пожер їх... А втік тільки я сам, щоб донести тобі...</verse>
        <verse osisID='Job.1.17'>Він ще говорив, аж біжить ще інший та й каже: Халдеї поділилися на три відділи, і напали на верблюдів, та й позабирали їх, а слуг повбивали вістрям меча... І втік тільки я сам, щоб донести тобі...</verse>
        <verse osisID='Job.1.18'>Поки він говорив, аж надбігає ще інший та й каже: Сини твої та дочки твої їли та вино пили в домі свого первородженого брата.</verse>
        <verse osisID='Job.1.19'>Аж раптово надійшов великий вітер з боку пустині, та й ударив на чотири роги дому, і він упав на юнаків, і вони повмирали... І втік тільки я сам, щоб донести тобі...</verse>
        <verse osisID='Job.1.20'>І встав Йов, і роздер плаща свого, й обстриг свою голову, та й упав на землю, і поклонився,</verse>
        <verse osisID='Job.1.21'>та й сказав: Я вийшов нагий із утроби матері своєї, і нагий повернусь туди, в землю! Господь дав, і Господь узяв... Нехай буде благословенне Господнє Ім'я!</verse>
        <verse osisID='Job.1.22'>При всьому цьому Йов не згрішив, і не сказав на Бога нічого безумного!</verse>
      </chapter>
      <chapter osisID='Job.2'>
        <verse osisID='Job.2.1'>І сталося одного дня, і поприходили Божі сини, щоб стати перед Господом: і прийшов також сатана поміж ними, щоб стати перед Господом.</verse>
        <verse osisID='Job.2.2'>І сказав Господь до сатани: Звідки ти йдеш? А сатана відповів Господеві й сказав:</verse>
        <verse osisID='Job.2.3'>І сказав Господь до сатани: Чи звернув ти увагу на раба Мого Йова? Бо немає такого, як він, на землі: муж він невинний та праведний, який Бога боїться, а від злого втікає. І він ще тримається міцно в своїй невинності, а ти намовляв був Мене на нього, щоб без приводу його зруйнувати...</verse>
        <verse osisID='Job.2.4'>І відповів сатана Господеві й сказав: Шкіра за шкіру, і все, що хто має, віддасть він за душу свою.</verse>
        <verse osisID='Job.2.5'>Але простягни но Ти руку Свою, і доторкнись до костей його та до тіла його, чи він не зневажить Тебе перед лицем Твоїм?</verse>
        <verse osisID='Job.2.6'>І сказав Господь до сатани: Ось він у руці твоїй, тільки душу його бережи!</verse>
        <verse osisID='Job.2.7'>І вийшов сатана від лиця Господнього, та й ударив Йова злим гнояком від стопи ноги його аж до його черепа...</verse>
        <verse osisID='Job.2.8'>А той узяв собі черепка, щоб шкребти себе. І він сидів серед попелу...</verse>
        <verse osisID='Job.2.9'>І сказала йому його жінка: Ти ще міцно тримаєшся в невинності своїй? Прокляни Бога і помреш!...</verse>
        <verse osisID='Job.2.10'>А він до неї відказав: Ти говориш отак, як говорить яка з божевільних!... Чи ж ми будем приймати від Бога добре, а злого не приймем? При всьому тому Йов не згрішив своїми устами...</verse>
        <verse osisID='Job.2.11'>І почули троє приятелів Йовових про все те нещастя, що прийшло на нього, і поприходили кожен з місця свого: теманянин Еліфаз, шух'янин Біддад та нааматянин Цофар. І вмовилися вони прийти разом, щоб похитати головою над ним та потішити його.</verse>
        <verse osisID='Job.2.12'>І звели вони здалека очі свої, і не пізнали його... І піднесли вони голос свій, та й заголосили, і роздерли кожен одежу свою, і кидали порох над своїми головами аж до неба...</verse>
        <verse osisID='Job.2.13'>І сиділи вони з ним на землі сім день та сім ночей, і ніхто не промовив до нього ні слова, бо вони бачили, що біль його вельми великий...</verse>
      </chapter>
      <chapter osisID='Job.3'>
        <verse osisID='Job.3.1'>По цьому відкрив Йов уста свої та й прокляв був свій день народження.</verse>
        <verse osisID='Job.3.2'>І Йов заговорив та й сказав:</verse>
        <verse osisID='Job.3.3'>Хай загине той день, що я в ньому родився, і та ніч, що сказала: Зачавсь чоловік!</verse>
        <verse osisID='Job.3.4'>Нехай стане цей день темнотою, нехай Бог з висоти не згадає його, і нехай не являється світло над ним!...</verse>
        <verse osisID='Job.3.5'>Бодай темрява й морок його заступили, бодай хмара над ним пробувала, бодай темнощі денні лякали його!...</verse>
        <verse osisID='Job.3.6'>Оця ніч бодай темність її обгорнула, нехай у днях року не буде названа вона, хай не ввійде вона в число місяців!...</verse>
        <verse osisID='Job.3.7'>Тож ця ніч нехай буде самітна, хай не прийде до неї співання!</verse>
        <verse osisID='Job.3.8'>Бодай її ті проклинали, що день проклинають, що левіятана готові збудити!</verse>
        <verse osisID='Job.3.9'>Хай потемніють зорі поранку її, нехай має надію на світло й не буде його, і хай вона не побачить тремтячих повік зорі ранньої,</verse>
        <verse osisID='Job.3.10'>бо вона не замкнула дверей нутра матернього, і не сховала страждання з очей моїх!...</verse>
        <verse osisID='Job.3.11'>Чому я не згинув в утробі? Як вийшов, із нутра то чому я не вмер?</verse>
        <verse osisID='Job.3.12'>Чого прийняли ті коліна мене? І нащо ті перса, які я був ссав?</verse>
        <verse osisID='Job.3.13'>Бо тепер я лежав би спокійно, я спав би, та був би мені відпочинок</verse>
        <verse osisID='Job.3.14'>з царями та з земними радниками, що гробниці будують собі,</verse>
        <verse osisID='Job.3.15'>або із князями, що золото мали, що доми свої сріблом наповнювали!...</verse>
        <verse osisID='Job.3.16'>Або чом я не ставсь недоноском прихованим, немов ті немовлята, що світла не бачили?</verse>
        <verse osisID='Job.3.17'>Там же безбожники перестають докучати, і спочивають там змученосилі,</verse>
        <verse osisID='Job.3.18'>разом з тим мають спокій ув'язнені, вони не почують вже крику гнобителя!...</verse>
        <verse osisID='Job.3.19'>Малий та великий там рівні, а раб вільний від пана свого...</verse>
        <verse osisID='Job.3.20'>І нащо Він струдженому дає світло, і життя гіркодухим,</verse>
        <verse osisID='Job.3.21'>що вичікують смерти й немає її, що її відкопали б, як скарби заховані,</verse>
        <verse osisID='Job.3.22'>тим, що радісно тішилися б, веселились, коли б знайшли гроба,</verse>
        <verse osisID='Job.3.23'>мужчині, якому дорога закрита, що Бог тінню закрив перед ним?...</verse>
        <verse osisID='Job.3.24'>Бо зідхання моє випереджує хліб мій, а зойки мої полились, як вода,</verse>
        <verse osisID='Job.3.25'>бо страх, що його я жахався, до мене прибув, і чого я боявся прийшло те мені...</verse>
        <verse osisID='Job.3.26'>Не знав я спокою й не був втихомирений, і я не відпочив, та нещастя прийшло!...</verse>
      </chapter>
      <chapter osisID='Job.4'>
        <verse osisID='Job.4.1'>І відповів теманянин Еліфаз та й сказав:</verse>
        <verse osisID='Job.4.2'>Коли спробувать слово до тебе, чи мука не буде ще більша? Та хто стримати зможе слова?</verse>
        <verse osisID='Job.4.3'>Таж ти багатьох був навчав, а руки ослаблі зміцняв,</verse>
        <verse osisID='Job.4.4'>того, хто спотикавсь, підіймали слова твої, а коліна тремткі ти зміцняв!</verse>
        <verse osisID='Job.4.5'>А тепер, як нещастя на тебе найшло, то ти змучився, тебе досягло воно і ти налякався...</verse>
        <verse osisID='Job.4.6'>Хіба не була богобійність твоя за надію твою, за твоє сподівання невинність доріг твоїх?</verse>
        <verse osisID='Job.4.7'>Пригадай но, чи гинув невинний, і де праведні вигублені?</verse>
        <verse osisID='Job.4.8'>Як я бачив таких, що орали були беззаконня, та сіяли кривду, то й жали її:</verse>
        <verse osisID='Job.4.9'>вони гинуть від подиху Божого, і від духу гнівного Його погибають!</verse>
        <verse osisID='Job.4.10'>Левине ричання й рик лютого лева минає, і левчукам вилущаються зуби.</verse>
        <verse osisID='Job.4.11'>Гине лев, як немає здобичі, і левенята левиці втікають.</verse>
        <verse osisID='Job.4.12'>І закрадається слово до мене, і моє ухо почуло ось дещо від нього.</verse>
        <verse osisID='Job.4.13'>у роздумуваннях над нічними видіннями, коли міцний сон обіймає людей,</verse>
        <verse osisID='Job.4.14'>спіткав мене жах та тремтіння, і багато костей моїх він струсонув,</verse>
        <verse osisID='Job.4.15'>і дух перейшов по обличчі моїм, стало дуба волосся на тілі моїм...</verse>
        <verse osisID='Job.4.16'>Він стояв, але я не пізнав його вигляду, образ навпроти очей моїх був, і тихий голос почув я:</verse>
        <verse osisID='Job.4.17'>Хіба праведніша людина за Бога, хіба чоловік за свойого Творця є чистіший?</verse>
        <verse osisID='Job.4.18'>Таж рабам Своїм Він не йме віри, і накладає вину й на Своїх Анголів!</verse>
        <verse osisID='Job.4.19'>Що ж тоді мешканці глиняних хат, що в поросі їхня основа? Як міль, вони будуть розчавлені!</verse>
        <verse osisID='Job.4.20'>Вони товчені зранку до вечора, і без помочі гинуть назавжди...</verse>
        <verse osisID='Job.4.21'>Слава їхня минається з ними, вони помирають не в мудрості!...</verse>
      </chapter>
      <chapter osisID='Job.5'>
        <verse osisID='Job.5.1'>Ану клич, чи є хто, щоб тобі відповів? І до кого з святих ти вдасися?</verse>
        <verse osisID='Job.5.2'>Бо гнів побиває безглуздого, а заздрощі смерть завдають нерозумному!</verse>
        <verse osisID='Job.5.3'>Я бачив безумного, як він розсівся, та зараз оселя його спорохнявіла...</verse>
        <verse osisID='Job.5.4'>Від спасіння далекі сини його, вони без рятунку почавлені будуть у брамі!</verse>
        <verse osisID='Job.5.5'>Його жниво голодний поїсть, і з-між терну його забере, і спрагнені ось поковтають маєток його!</verse>
        <verse osisID='Job.5.6'>Бо нещастя виходить не з пороху, а горе росте не з землі,</verse>
        <verse osisID='Job.5.7'>бо людина народжується на страждання, як іскри, щоб угору летіти...</verse>
        <verse osisID='Job.5.8'>А я б удавався до Бога, і на Бога б поклав свою справу,</verse>
        <verse osisID='Job.5.9'>Він чинить велике та недослідиме, предивне, якому немає числа,</verse>
        <verse osisID='Job.5.10'>бо Він дає дощ на поверхню землі, і на поля посилає Він воду,</verse>
        <verse osisID='Job.5.11'>щоб поставить низьких на високе, і зміцнити спасіння засмучених.</verse>
        <verse osisID='Job.5.12'>Він розвіює задуми хитрих, і не виконують плану їх руки,</verse>
        <verse osisID='Job.5.13'>Він мудрих лукавством їх ловить, і рада крутійська марною стає,</verse>
        <verse osisID='Job.5.14'>вдень знаходять вони темноту, а в полудень мацають, мов уночі!...</verse>
        <verse osisID='Job.5.15'>І Він від меча урятовує бідного, а з міцної руки бідаря,</verse>
        <verse osisID='Job.5.16'>і стається надія нужденному, і замкнула уста свої кривда!</verse>
        <verse osisID='Job.5.17'>Тож блаженна людина, яку Бог картає, і ти не цурайсь Всемогутнього кари:</verse>
        <verse osisID='Job.5.18'>Бо Він рану завдасть і перев'яже, Він ламає й вигоюють руки Його!</verse>
        <verse osisID='Job.5.19'>В шістьох лихах спасає тебе, а в сімох не діткне тебе зло:</verse>
        <verse osisID='Job.5.20'>Викупляє тебе Він від смерти за голоду, а в бою з рук меча.</verse>
        <verse osisID='Job.5.21'>Як бич язика запанує, сховаєшся ти, і не будеш боятись руїни, як прийде вона.</verse>
        <verse osisID='Job.5.22'>З насилля та з голоду будеш сміятись, а земної звірини не бійся.</verse>
        <verse osisID='Job.5.23'>Бо з камінням на полі є в тебе умова, і звір польовий примирився з тобою.</verse>
        <verse osisID='Job.5.24'>І довідаєшся, що намет твій спокійний, і переглянеш домівку свою, і не знайдеш у ній недостатку.</verse>
        <verse osisID='Job.5.25'>І довідаєшся, що численне насіння твоє, а нащадки твої як трава на землі!</verse>
        <verse osisID='Job.5.26'>І в дозрілому віці до гробу ти зійдеш, як збіжжя доспіле ввіходить до клуні за часу свого!</verse>
        <verse osisID='Job.5.27'>Отож, дослідили ми це й воно так, послухай цього, й зрозумій собі все!</verse>
      </chapter>
      <chapter osisID='Job.6'>
        <verse osisID='Job.6.1'>А Йов відповів та й сказав:</verse>
        <verse osisID='Job.6.2'>Коли б смуток мій вірно був зважений, а з ним разом нещастя моє підняли на вазі,</verse>
        <verse osisID='Job.6.3'>то тепер воно тяжче було б від морського піску, тому нерозважне слова мої кажуть!...</verse>
        <verse osisID='Job.6.4'>Бо в мені Всемогутнього стріли, і їхня отрута п'є духа мого, страхи Божі шикуються в бій проти мене...</verse>
        <verse osisID='Job.6.5'>Чи дикий осел над травою реве? Хіба реве віл, коли ясла повні?</verse>
        <verse osisID='Job.6.6'>Чи без соли їдять несмачне, чи є смак у білкові яйця?</verse>
        <verse osisID='Job.6.7'>Чого не хотіла торкнутись душа моя, все те стало мені за поживу в хворобі...</verse>
        <verse osisID='Job.6.8'>О, коли б же збулося прохання моє, а моє сподівання дав Бог!</verse>
        <verse osisID='Job.6.9'>О, коли б зволив Бог розчавити мене, простягнув Свою руку й мене поламав,</verse>
        <verse osisID='Job.6.10'>то була б ще потіха мені, і скакав би я в немилосердному болі, бо я не зрікався слів Святого!...</verse>
        <verse osisID='Job.6.11'>Яка сила моя, що надію я матиму? І який мій кінець, щоб продовжити життя моє це?</verse>
        <verse osisID='Job.6.12'>Чи сила камінна то сила моя? Чи тіло моє мідяне?</verse>
        <verse osisID='Job.6.13'>Чи не поміч для мене в мені, чи спасіння від мене відсунене?</verse>
        <verse osisID='Job.6.14'>Для того, хто гине, товариш то ласка, хоча б опустив того страх Всемогутнього...</verse>
        <verse osisID='Job.6.15'>Брати мої зраджують, мов той потік, мов річище потоків, минають вони,</verse>
        <verse osisID='Job.6.16'>темніші від льоду вони, в них ховається сніг.</verse>
        <verse osisID='Job.6.17'>Коли сонце їх гріє, вони висихають, у теплі гинуть з місця свого.</verse>
        <verse osisID='Job.6.18'>Каравани дорогу свою відхиляють, уходять в пустиню й щезають.</verse>
        <verse osisID='Job.6.19'>Каравани з Теми поглядають, походи з Шеви покладають надії на них.</verse>
        <verse osisID='Job.6.20'>І засоромилися, що вони сподівались; до нього прийшли та й збентежились.</verse>
        <verse osisID='Job.6.21'>Так і ви тепер стали ніщо, побачили страх і злякались!</verse>
        <verse osisID='Job.6.22'>Чи я говорив коли: Дайте мені, а з маєтку свого дайте підкуп за мене,</verse>
        <verse osisID='Job.6.23'>і врятуйте мене з руки ворога, і з рук гнобителевих мене викупіть?</verse>
        <verse osisID='Job.6.24'>Навчіть ви мене і я буду мовчати, а в чім я невмисне згрішив розтлумачте мені...</verse>
        <verse osisID='Job.6.25'>Які гострі слова справедливі, та що то доводить догана від вас?</verse>
        <verse osisID='Job.6.26'>Чи ви думаєте докоряти словами? Бо на вітер слова одчайдушного,</verse>
        <verse osisID='Job.6.27'>і на сироту нападаєте ви, і копаєте яму для друга свого!...</verse>
        <verse osisID='Job.6.28'>Та звольте поглянути на мене тепер, а я не скажу перед вами неправди.</verse>
        <verse osisID='Job.6.29'>Верніться ж, хай кривди не буде, і верніться, ще в тім моя правда!</verse>
        <verse osisID='Job.6.30'>Хіба в мене на язиці є неправда? чи ж не маю смаку, щоб розпізнати нещастя?</verse>
      </chapter>
      <chapter osisID='Job.7'>
        <verse osisID='Job.7.1'>Хіба чоловік на землі не на службі військовій? І його дні як дні наймита!...</verse>
        <verse osisID='Job.7.2'>Як раб, спрагнений тіні, і як наймит чекає заплати за працю свою,</verse>
        <verse osisID='Job.7.3'>так місяці марности дано в спадок мені, та ночі терпіння мені відлічили...</verse>
        <verse osisID='Job.7.4'>Коли я кладусь, то кажу: Коли встану? І тягнеться вечір, і перевертання із боку на бік їм до ранку...</verse>
        <verse osisID='Job.7.5'>Зодяглось моє тіло червою та струпами в поросі, шкіра моя затверділа й бридка...</verse>
        <verse osisID='Job.7.6'>А дні мої стали швидчіші за ткацького човника, і в марнотній надії минають вони...</verse>
        <verse osisID='Job.7.7'>Пам'ятай, що життя моє вітер, моє око вже більш не побачить добра...</verse>
        <verse osisID='Job.7.8'>Не побачить мене око того, хто бачив мене, Твої очі поглянуть на мене та немає мене...</verse>
        <verse osisID='Job.7.9'>Як хмара зникає й проходить, так хто сходить в шеол, не виходить,</verse>
        <verse osisID='Job.7.10'>не вертається вже той до дому свого, та й його не пізнає вже місце його...</verse>
        <verse osisID='Job.7.11'>Тож не стримаю я своїх уст, говоритиму в утиску духа свого, нарікати я буду в гіркоті своєї душі:</verse>
        <verse osisID='Job.7.12'>Чи я море чи морська потвора, що Ти надо мною сторожу поставив?</verse>
        <verse osisID='Job.7.13'>Коли я кажу: Нехай постіль потішить мене, хай думки мої ложе моє забере,</verse>
        <verse osisID='Job.7.14'>то Ти снами лякаєш мене, і видіннями страшиш мене...</verse>
        <verse osisID='Job.7.15'>І душа моя прагне задушення, смерти хочуть мої кості.</verse>
        <verse osisID='Job.7.16'>Я обридив життям... Не повіки ж я житиму!... Відпусти ж Ти мене, бо марнота оці мої дні!...</verse>
        <verse osisID='Job.7.17'>Що таке чоловік, що його Ти підносиш, що серце Своє прикладаєш до нього?</verse>
        <verse osisID='Job.7.18'>Ти щоранку за ним назираєш, щохвилі його Ти досліджуєш...</verse>
        <verse osisID='Job.7.19'>Як довго від мене ще Ти не відвернешся, не пустиш мене проковтнути хоч слину свою?</verse>
        <verse osisID='Job.7.20'>Я згрішив... Що ж я маю робити, о Стороже людський? Чому Ти поклав мене ціллю для Себе, і я стався собі тягарем?</verse>
        <verse osisID='Job.7.21'>І чому Ти не простиш мойого гріха, і не відкинеш провини моєї? А тепер я до пороху ляжу, і Ти будеш шукати мене, та немає мене...</verse>
      </chapter>
      <chapter osisID='Job.8'>
        <verse osisID='Job.8.1'>І заговорив шух'янин Білдад та й сказав:</verse>
        <verse osisID='Job.8.2'>Аж доки ти будеш таке теревенити? І доки слова твоїх уст будуть вітром бурхливим?</verse>
        <verse osisID='Job.8.3'>Чи Бог скривлює суд, і хіба Всемогутній викривлює правду?</verse>
        <verse osisID='Job.8.4'>Якщо твої діти згрішили Йому, то Він їх віддав в руку їх беззаконня!</verse>
        <verse osisID='Job.8.5'>Якщо ти звертатися будеш до Бога, і будеш благати Всемогутнього,</verse>
        <verse osisID='Job.8.6'>якщо чистий ти та безневинний, то тепер Він тобі Свою милість пробудить, і наповнить оселю твою справедливістю,</verse>
        <verse osisID='Job.8.7'>і хоч твій початок нужденний, але твій кінець буде вельми великий!</verse>
        <verse osisID='Job.8.8'>Поспитай в покоління давнішого, і міцно збагни батьків їхніх,</verse>
        <verse osisID='Job.8.9'>бо ми ж учорашні, й нічого не знаєм, бо тінь наші дні на землі,</verse>
        <verse osisID='Job.8.10'>отож вони навчать тебе, тобі скажуть, і з серця свойого слова подадуть:</verse>
        <verse osisID='Job.8.11'>Чи папірус росте без болота? Чи росте очерет без води?</verse>
        <verse osisID='Job.8.12'>Він іще в доспіванні своїм, не зривається, але сохне раніш за всіляку траву:</verse>
        <verse osisID='Job.8.13'>отакі то дороги всіх тих, хто забуває про Бога! І згине надія безбожного,</verse>
        <verse osisID='Job.8.14'>бо його сподівання як те павутиння, і як дім павуків його певність...</verse>
        <verse osisID='Job.8.15'>На свій дім опирається, та не встоїть, тримається міцно за нього, й не вдержиться він...</verse>
        <verse osisID='Job.8.16'>Він зеленіє на сонці, й галузки його випинаються понад садка його,</verse>
        <verse osisID='Job.8.17'>на купі каміння сплелося коріння його, воно між каміння вросло:</verse>
        <verse osisID='Job.8.18'>Якщо вирвуть його з його місця, то зречеться його: тебе я не бачило!...</verse>
        <verse osisID='Job.8.19'>Така радість дороги його, а з пороху інші ростуть.</verse>
        <verse osisID='Job.8.20'>Тож невинного Бог не цурається, і не буде тримати за руку злочинців,</verse>
        <verse osisID='Job.8.21'>аж наповнить уста твої сміхом, а губи твої криком радости...</verse>
        <verse osisID='Job.8.22'>Твої ненависники в сором зодягнуться, і намету безбожних не буде!</verse>
      </chapter>
      <chapter osisID='Job.9'>
        <verse osisID='Job.9.1'>А Йов відповів та й сказав:</verse>
        <verse osisID='Job.9.2'>Справді пізнав я, що так... Та як оправдатись людині земній перед Богом?</verse>
        <verse osisID='Job.9.3'>Якщо вона схоче на прю стати з Ним, Він відповіді їй не дасть ні на одне із тисячі скаржень...</verse>
        <verse osisID='Job.9.4'>Він мудрого серця й могутньої сили; хто був проти Нього упертий і цілим зостався?</verse>
        <verse osisID='Job.9.5'>Він гори зриває, й не знають вони, що в гніві Своїм Він їх перевернув.</verse>
        <verse osisID='Job.9.6'>Він землю трясе з її місця, і стовпи її трусяться.</verse>
        <verse osisID='Job.9.7'>Він сонцеві скаже, й не сходить воно, і Він запечатує зорі.</verse>
        <verse osisID='Job.9.8'>Розтягує небо Він Сам, і ходить по морських висотах,</verse>
        <verse osisID='Job.9.9'>Він Воза створив, Оріона та Волосожара, та зорі південні.</verse>
        <verse osisID='Job.9.10'>Він чинить велике та недослідиме, предивне, якому немає числа!...</verse>
        <verse osisID='Job.9.11'>Ось Він надо мною проходить, та я не побачу, і Він перейде, а я не приглянусь до Нього...</verse>
        <verse osisID='Job.9.12'>Ось Він схопить кого, хто заверне Його, хто скаже Йому: що Ти робиш?</verse>
        <verse osisID='Job.9.13'>Бог гніву Свойого не спинить, під Ним гнуться Рагавові помічники,</verse>
        <verse osisID='Job.9.14'>що ж тоді відповім я Йому? Які я слова підберу проти Нього,</verse>
        <verse osisID='Job.9.15'>я, який коли б був справедливий, то не відповідав би, я, що благаю свойого Суддю?</verse>
        <verse osisID='Job.9.16'>Коли б я взивав, а Він мені відповідь дав, не повірю, що вчув би мій голос,</verse>
        <verse osisID='Job.9.17'>Він, що бурею може розтерти мене та помножити рани мої безневинно...</verse>
        <verse osisID='Job.9.18'>Не дає Він мені й звести духа мого, бо мене насичає гіркотою.</verse>
        <verse osisID='Job.9.19'>Коли ходить про силу, то Він Всемогутній, коли ж ходить про суд, хто посвідчить мені?</verse>
        <verse osisID='Job.9.20'>Якщо б справедливим я був, то осудять мене мої уста, якщо я безневинний, то вчинять мене винуватим...</verse>
        <verse osisID='Job.9.21'>Я невинний, проте своєї душі я не знаю, і не радий життям своїм я...</verse>
        <verse osisID='Job.9.22'>Це одне, а тому я кажу: невинного як і лукавого Він вигубляє...</verse>
        <verse osisID='Job.9.23'>Якщо нагло бич смерть заподіює, Він з проби невинних сміється...</verse>
        <verse osisID='Job.9.24'>У руку безбожного дана земля, та Він лиця суддів її закриває... Як не Він, тоді хто?</verse>
        <verse osisID='Job.9.25'>А дні мої стали швидкіші, як той скороход, повтікали, не бачили доброго,</verse>
        <verse osisID='Job.9.26'>проминули, немов ті човни очеретяні, мов орел, що несеться на здобич...</verse>
        <verse osisID='Job.9.27'>Якщо я скажу: Хай забуду своє нарікання, хай зміню я обличчя своє й підбадьорюся,</verse>
        <verse osisID='Job.9.28'>то боюся всіх смутків своїх, і я знаю, що Ти не очистиш мене...</verse>
        <verse osisID='Job.9.29'>Все одно буду я винуватий, то нащо надармо я мучитися буду?</verse>
        <verse osisID='Job.9.30'>Коли б я умився сніговою водою, і почистив би лугом долоні свої,</verse>
        <verse osisID='Job.9.31'>то й тоді Ти до гробу опустиш мене, і учинить бридким мене одіж моя...</verse>
        <verse osisID='Job.9.32'>Бо Він не людина, як я, й Йому відповіді я не дам, і не підемо разом на суд,</verse>
        <verse osisID='Job.9.33'>поміж нами нема посередника, що поклав би на нас на обох свою руку...</verse>
        <verse osisID='Job.9.34'>Нехай забере Він від мене Свойого бича, Його ж страх хай мене не жахає,</verse>
        <verse osisID='Job.9.35'>тоді буду казати, й не буду боятись Його, бо я не такий сам з собою!...</verse>
      </chapter>
      <chapter osisID='Job.10'>
        <verse osisID='Job.10.1'>Життя моє стало бридке для моєї душі... Нехай нарікання своє я на себе пущу, нехай говорю я в гіркоті своєї душі!</verse>
        <verse osisID='Job.10.2'>Скажу Богові я: Не осуджуй мене! Повідом же мене, чого став Ти зо мною на прю?</verse>
        <verse osisID='Job.10.3'>Чи це добре Тобі, що Ти гнобиш мене, що погорджуєш творивом рук Своїх, а раду безбожних освітлюєш?</verse>
        <verse osisID='Job.10.4'>Хіба маєш Ти очі тілесні? Чи Ти бачиш так само, як бачить людина людину?</verse>
        <verse osisID='Job.10.5'>Хіба Твої дні як дні людські, чи літа Твої як дні мужа,</verse>
        <verse osisID='Job.10.6'>що шукаєш провини моєї й вивідуєш гріх мій,</verse>
        <verse osisID='Job.10.7'>хоч відаєш Ти, що я не беззаконник, та нема, хто б мене врятував від Твоєї руки?</verse>
        <verse osisID='Job.10.8'>Твої руки створили мене і вчинили мене, потім Ти обернувся і губиш мене...</verse>
        <verse osisID='Job.10.9'>Пам'ятай, що мов глину мене обробив Ти, і в порох мене обертаєш.</verse>
        <verse osisID='Job.10.10'>Чи не ллєш мене, мов молоко, і не згустив Ти мене, мов на сир?</verse>
        <verse osisID='Job.10.11'>Ти шкірою й тілом мене зодягаєш, і сплів Ти мене із костей та із жил.</verse>
        <verse osisID='Job.10.12'>Життя й милість подав Ти мені, а опіка Твоя стерегла мого духа.</verse>
        <verse osisID='Job.10.13'>А оце заховав Ти у серці Своєму, я знаю, що є воно в Тебе:</verse>
        <verse osisID='Job.10.14'>якщо я грішу, Ти мене стережеш, та з провини моєї мене не очищуєш...</verse>
        <verse osisID='Job.10.15'>Якщо я провинюся, то горе мені! А якщо я невинний, не смію підняти свою голову, ситий стидом та напоєний горем своїм!...</verse>
        <verse osisID='Job.10.16'>А коли піднесеться вона, то Ти ловиш мене, як той лев, і знову предивно зо мною поводишся:</verse>
        <verse osisID='Job.10.17'>поновлюєш свідків Своїх проти мене, помножуєш гнів Свій на мене, військо за військом на мене Ти шлеш...</verse>
        <verse osisID='Job.10.18'>І нащо з утроби Ти вивів мене? Я був би помер, і жоднісіньке око мене не побачило б,</verse>
        <verse osisID='Job.10.19'>як нібито не існував був би я, перейшов би з утроби до гробу...</verse>
        <verse osisID='Job.10.20'>Отож, дні мої нечисленні, перестань же, й від мене вступись, і нехай не турбуюся я бодай трохи,</verse>
        <verse osisID='Job.10.21'>поки я не піду й не вернуся! до краю темноти та смертної тіні,</verse>
        <verse osisID='Job.10.22'>до темного краю, як морок, до тьмяного краю, в якому порядків нема, і де світло, як темрява...</verse>
      </chapter>
      <chapter osisID='Job.11'>
        <verse osisID='Job.11.1'>І заговорив нааматянин Цофар та й сказав:</verse>
        <verse osisID='Job.11.2'>Чи має зостатись без відповіді безліч слів? І хіба язиката людина невинною буде?</verse>
        <verse osisID='Job.11.3'>Чи мужі замовчать твої теревені, й не буде кому засоромити тебе?</verse>
        <verse osisID='Job.11.4'>Ось говориш ти: Чисте моє міркування, і я чистий в очах Твоїх, Боже!</verse>
        <verse osisID='Job.11.5'>О, коли б говорити став Бог, і відкрив Свої уста до тебе,</verse>
        <verse osisID='Job.11.6'>і представив тобі таємниці премудрости, бо вони як ті чуда роздумування! І знай, вимагає Бог менше від тебе, ніж провини твої того варті!</verse>
        <verse osisID='Job.11.7'>Чи ти Божу глибінь дослідиш, чи знаєш ти аж до кінця Всемогутнього?</verse>
        <verse osisID='Job.11.8'>Вона вища від неба, що зможеш зробити? І глибша вона за шеол, як пізнаєш її?</verse>
        <verse osisID='Job.11.9'>Її міра довша за землю, і ширша за море вона!</verse>
        <verse osisID='Job.11.10'>Якщо Він перейде й замкне щось, і згромадить, то хто заборонить Йому?</verse>
        <verse osisID='Job.11.11'>Бо Він знає нікчемності людські та бачить насилля, і Він не догляне?</verse>
        <verse osisID='Job.11.12'>Тож людина порожня мудрішає, хоч народжується, як те дике осля!</verse>
        <verse osisID='Job.11.13'>Якщо ти зміцниш своє серце, і свої руки до Нього простягнеш,</verse>
        <verse osisID='Job.11.14'>якщо є беззаконня в руці твоїй, то прожени ти його, і кривда в наметах твоїх нехай не пробуває,</verse>
        <verse osisID='Job.11.15'>тож тоді ти підіймеш обличчя невинне своє, і будеш міцний, і не будеш боятись!</verse>
        <verse osisID='Job.11.16'>Бо забудеш страждання, про них будеш згадувати, як про воду, яка пропливла...</verse>
        <verse osisID='Job.11.17'>Від півдня повстане життя, а темрява буде, як ранок.</verse>
        <verse osisID='Job.11.18'>І будеш ти певний, бо маєш надію, і викопаєш собі яму та й будеш безпечно лежати,</verse>
        <verse osisID='Job.11.19'>і будеш лежати, й ніхто не сполошить, і багато-хто будуть підлещуватися до обличчя твого...</verse>
        <verse osisID='Job.11.20'>А очі безбожних минуться, і згине притулок у них, а їхня надія то стогін душі!</verse>
      </chapter>
      <chapter osisID='Job.12'>
        <verse osisID='Job.12.1'>А Йов відповів та й сказав:</verse>
        <verse osisID='Job.12.2'>Справді, то ж ви тільки люди, і мудрість із вами помре!...</verse>
        <verse osisID='Job.12.3'>Таж і я маю розум, як ви, я не нижчий від вас! І в кого немає такого, як це?</verse>
        <verse osisID='Job.12.4'>Посміховищем став я для друга свого, я, що кликав до Бога, і Він мені відповідав, посміховищем став справедливий, невинний...</verse>
        <verse osisID='Job.12.5'>Нещасливцю погорда, на думку спокійного, приготовлена для спотикання ноги!</verse>
        <verse osisID='Job.12.6'>Спокійні намети грабіжників, і безпечність у тих, хто Бога гнівить, у того, хто ніби то Бога провадить рукою своєю.</verse>
        <verse osisID='Job.12.7'>Але запитай хоч худобу і навчить тебе, і птаство небесне й тобі розповість.</verse>
        <verse osisID='Job.12.8'>Або говори до землі й вона вивчить тебе, і розкажуть тобі риби морські.</verse>
        <verse osisID='Job.12.9'>Хто б із цього всього не пізнав, що Господня рука це вчинила?</verse>
        <verse osisID='Job.12.10'>Що в Нього в руці душа всього живого й дух кожного людського тіла?</verse>
        <verse osisID='Job.12.11'>Чи ж не ухо слова розбирає, піднебіння ж смакує для себе поживу?</verse>
        <verse osisID='Job.12.12'>Мудрість у старших, бо довгість днів розум.</verse>
        <verse osisID='Job.12.13'>Мудрість та сила у Нього, Його рада та розум.</verse>
        <verse osisID='Job.12.14'>Ось Він зруйнує й не буде воно відбудоване, замкне чоловіка й не буде він випущений.</verse>
        <verse osisID='Job.12.15'>Ось Він стримає води і висохнуть, Він їх пустить то землю вони перевернуть.</verse>
        <verse osisID='Job.12.16'>В Нього сила та задум, у Нього заблуджений і той, хто призводить до блуду.</verse>
        <verse osisID='Job.12.17'>Він уводить у помилку радників, і обезумлює суддів,</verse>
        <verse osisID='Job.12.18'>Він розв'язує пута царів і приперізує пояса на їхні стегна.</verse>
        <verse osisID='Job.12.19'>Він провадить священиків босо, і потужних повалює,</verse>
        <verse osisID='Job.12.20'>Він надійним уста відіймає й забирає від старших розумність.</verse>
        <verse osisID='Job.12.21'>На достойників ллє Він погорду, а пояса можним ослаблює.</verse>
        <verse osisID='Job.12.22'>Відкриває Він речі глибокі із темряви, а темне провадить на світло.</verse>
        <verse osisID='Job.12.23'>Він робить народи потужними й знову їх нищить, Він народи поширює, й потім виводить в неволю.</verse>
        <verse osisID='Job.12.24'>Відіймає Він розум в народніх голів на землі та блукати їх змушує по бездорожній пустелі,</verse>
        <verse osisID='Job.12.25'>вони ходять навпомацки в темряві темній, і Він упроваджує їх в блуканину, мов п'яного!</verse>
      </chapter>
      <chapter osisID='Job.13'>
        <verse osisID='Job.13.1'>Ось усе оце бачило око моє, чуло ухо моє, та й усе зауважило...</verse>
        <verse osisID='Job.13.2'>Як знаєте ви знаю й я, я не нижчий від вас,</verse>
        <verse osisID='Job.13.3'>і я говоритиму до Всемогутнього, і переконувати хочу Бога!</verse>
        <verse osisID='Job.13.4'>Та неправду куєте тут ви, лікарі непутящі ви всі!</verse>
        <verse osisID='Job.13.5'>О, коли б ви насправді мовчали, то вам це за мудрість було б!...</verse>
        <verse osisID='Job.13.6'>Послухайте но переконань моїх: і вислухайте заперечення уст моїх.</verse>
        <verse osisID='Job.13.7'>Чи будете ви говорити неправду про Бога, чи будете ви говорити оману про Нього?</verse>
        <verse osisID='Job.13.8'>Чи будете ви уважати на Нього? Чи за Бога на прю постаєте?</verse>
        <verse osisID='Job.13.9'>Чи добре, що вас Він дослідить? Чи як з людини сміються, так будете ви насміхатися з Нього?</verse>
        <verse osisID='Job.13.10'>Насправді Він вас покарає, якщо будете ви потурати таємно особі!</verse>
        <verse osisID='Job.13.11'>Чи ж велич Його не настрашує вас, і не нападає на вас Його страх?</verse>
        <verse osisID='Job.13.12'>Ваші нагадування це прислів'я із попелу, ваші башти це глиняні башти!</verse>
        <verse osisID='Job.13.13'>Мовчіть передо мною, а я говоритиму, і нехай щобудь прийде на мене!</verse>
        <verse osisID='Job.13.14'>Нащо дертиму я своє тіло зубами своїми, а душу свою покладу в свою руку?</verse>
        <verse osisID='Job.13.15'>Ось Він мене вб'є, і я надії не матиму, але перед обличчям Його про дороги свої сперечатися буду!</verse>
        <verse osisID='Job.13.16'>І це мені буде спасінням, бо перед обличчя Його не підійде безбожний.</verse>
        <verse osisID='Job.13.17'>Направду послухайте слова мого, а моє це освідчення в ваших ушах нехай буде.</verse>
        <verse osisID='Job.13.18'>Ось я суд спорядив, бо я справедливий, те знаю!</verse>
        <verse osisID='Job.13.19'>Хто той, що буде зо мною провадити прю? Бо тепер я замовк би й помер би...</verse>
        <verse osisID='Job.13.20'>Тільки двох цих речей не роби Ти зо мною, тоді від обличчя Твого я не буду ховатись:</verse>
        <verse osisID='Job.13.21'>віддали Свою руку від мене, а Твій страх хай мене не жахає!...</verse>
        <verse osisID='Job.13.22'>Тоді клич, а я відповідатиму, або я говоритиму, Ти ж мені відповідь дай!</verse>
        <verse osisID='Job.13.23'>Скільки в мене провин та гріхів? Покажи Ти мені мій переступ та гріх мій!</verse>
        <verse osisID='Job.13.24'>Чому Ти ховаєш обличчя Своє і вважаєш мене Собі ворогом?</verse>
        <verse osisID='Job.13.25'>Чи Ти будеш страхати завіяний вітром листок? Чи Ти соломину суху будеш гнати?</verse>
        <verse osisID='Job.13.26'>Бо Ти пишеш на мене гіркоти й провини мого молодечого віку даєш на спадок мені,</verse>
        <verse osisID='Job.13.27'>і в кайдани заковуєш ноги мої, і всі дороги мої стережеш, назирці ходиш за мною,</verse>
        <verse osisID='Job.13.28'>і він розпадається, мов та трухлявина, немов та одежа, що міль її з'їла!...</verse>
      </chapter>
      <chapter osisID='Job.14'>
        <verse osisID='Job.14.1'>Людина, що від жінки народжена, короткоденна та повна печалями:</verse>
        <verse osisID='Job.14.2'>вона виходить, як квітка й зів'яне, і втікає, мов тінь, і не зостається...</verse>
        <verse osisID='Job.14.3'>І на такого Ти очі Свої відкриваєш, і водиш на суд із Собою його!</verse>
        <verse osisID='Job.14.4'>Хто чистого вивести може з нечистого? Ані один!</verse>
        <verse osisID='Job.14.5'>Якщо визначені його дні, число його місяців в Тебе, якщо Ти призначив для нього мету, що її не перейде,</verse>
        <verse osisID='Job.14.6'>відвернися від нього і він заспокоїться, і буде він тішитися своїм днем, як той наймит...</verse>
        <verse osisID='Job.14.7'>Бо дерево має надію: якщо буде стяте, то силу отримає знову, і парост його не загине;</verse>
        <verse osisID='Job.14.8'>якщо постаріє в землі його корінь і в поросі вмре його пень,</verse>
        <verse osisID='Job.14.9'>то від водного запаху знов зацвіте, і пустить галуззя, немов саджанець!</verse>
        <verse osisID='Job.14.10'>А помре чоловік і зникає, а сконає людина то де ж вона є?...</verse>
        <verse osisID='Job.14.11'>Як вода витікає із озера, а річка спадає та сохне,</verse>
        <verse osisID='Job.14.12'>так і та людина покладеться й не встане, аж до закінчення неба не збудяться люди та не прокинуться зо сну свого...</verse>
        <verse osisID='Job.14.13'>О, якби Ти в шеолі мене заховав, коли б Ти мене приховав, аж поки минеться Твій гнів, коли б час Ти призначив мені, та й про мене згадав!</verse>
        <verse osisID='Job.14.14'>Як помре чоловік, то чи він оживе? Буду мати надію по всі дні свойого життя, аж поки не прийде заміна для мене!</verse>
        <verse osisID='Job.14.15'>Кликав би Ти, то я відповів би Тобі, за чин Своїх рук сумував би,</verse>
        <verse osisID='Job.14.16'>бо кроки мої рахував би тепер, а мойого гріха не стеріг би,</verse>
        <verse osisID='Job.14.17'>провина моя була б запечатана в вузлику, і Ти закрив би моє беззаконня...</verse>
        <verse osisID='Job.14.18'>Але гора справді впаде, а скеля зсувається з місця свого,</verse>
        <verse osisID='Job.14.19'>каміння стирає вода, її злива сполощує порох землі, так надію того Ти губиш...</verse>
        <verse osisID='Job.14.20'>Ти силою схопиш назавжди його, і відходить, Ти міняєш обличчя його й відсилаєш його...</verse>
        <verse osisID='Job.14.21'>Чи сини його славні, того він не знає, чи в прикрому стані того він не відає...</verse>
        <verse osisID='Job.14.22'>Боліє він тільки тоді, коли тіло на ньому, коли в ньому душа тоді тужить..</verse>
      </chapter>
      <chapter osisID='Job.15'>
        <verse osisID='Job.15.1'>І відповів теманянин Еліфаз та й сказав:</verse>
        <verse osisID='Job.15.2'>Чи відповідатиме мудра людина знанням вітряним, і східнім вітром наповнить утробу свою?</verse>
        <verse osisID='Job.15.3'>Буде виправдуватися тим словом, що не надається, чи тими речами, що пожитку немає від них?</verse>
        <verse osisID='Job.15.4'>Ти страх Божий руйнуєш також, і пустошиш молитву до Бога,</verse>
        <verse osisID='Job.15.5'>бо навчає провина твоя твої уста, і ти вибираєш собі язика хитрунів.</verse>
        <verse osisID='Job.15.6'>Оскаржають тебе твої уста, не я, й твої губи свідкують на тебе:</verse>
        <verse osisID='Job.15.7'>Чи ти народився людиною першою, чи раніше, ніж згір'я, ти створений?</verse>
        <verse osisID='Job.15.8'>Чи ти слухав у Божій таємній нараді, та мудрість для себе забрав?</verse>
        <verse osisID='Job.15.9'>Що ти знаєш, чого б ми не знали? Що ти зрозумів, і не з нами воно?</verse>
        <verse osisID='Job.15.10'>Поміж нами і сивий, отой і старий, старший днями від батька твого.</verse>
        <verse osisID='Job.15.11'>Чи мало для тебе потішення Божі та слово, яке Він сховав у тобі?</verse>
        <verse osisID='Job.15.12'>Чого то підносить тебе твоє серце, й які то знаки твої очі дають,</verse>
        <verse osisID='Job.15.13'>що на Бога звертаєш ти духа свого, і з своїх уст випускаєш подібні слова?</verse>
        <verse osisID='Job.15.14'>Що таке чоловік, щоб оправданим бути, і щоб був справедливим від жінки народжений?</verse>
        <verse osisID='Job.15.15'>Таж Він навіть святим Своїм не довіряє, і не оправдані в очах Його небеса,</verse>
        <verse osisID='Job.15.16'>що ж тоді чоловік той бридкий та зіпсутий, що п'є кривду, як воду?</verse>
        <verse osisID='Job.15.17'>Я тобі розповім, ти послухай мене, а що бачив, то те розкажу,</verse>
        <verse osisID='Job.15.18'>про що мудрі донесли та від батьків своїх не затаїли того,</verse>
        <verse osisID='Job.15.19'>їм самим була дана земля, і не приходив чужий поміж них.</verse>
        <verse osisID='Job.15.20'>Безбожний тремтить по всі дні, а насильникові мало років заховано.</verse>
        <verse osisID='Job.15.21'>Вереск жахів у нього в ушах, серед миру приходить на нього грабіжник.</verse>
        <verse osisID='Job.15.22'>Він не вірить, що вернеться від темноти, й він вичікується для меча.</verse>
        <verse osisID='Job.15.23'>Він мандрує за хлібом, та де він? Знає він, що для нього встановлений день темноти...</verse>
        <verse osisID='Job.15.24'>Страшать його утиск та гноблення, хапають його, немов цар, що готовий до бою,</verse>
        <verse osisID='Job.15.25'>бо руку свою простягав він на Бога, і повставав на Всемогутнього,</verse>
        <verse osisID='Job.15.26'>проти Нього твердою він шиєю бігав, товстими хребтами щитів своїх.</verse>
        <verse osisID='Job.15.27'>Бо закрив він обличчя своє своїм салом, і боки обклав своїм жиром,</verse>
        <verse osisID='Job.15.28'>і сидів у містах поруйнованих, у домах тих, що в них не сидять, що на купи каміння призначені.</verse>
        <verse osisID='Job.15.29'>Він не буде багатий, і не встоїться сила його, і по землі не поширяться їхні маєтки.</verse>
        <verse osisID='Job.15.30'>Не вступиться з темности він, полум'я висушить парост його, й духом уст Його буде він схоплений.</verse>
        <verse osisID='Job.15.31'>Хай не вірить в марноту заблуканий, бо марнотою буде заплата йому,</verse>
        <verse osisID='Job.15.32'>вона виповниться не за днів його, а його верховіття не буде зелене!</verse>
        <verse osisID='Job.15.33'>Поскидає насиллям, немов виноград, недозрілість свою, поронить він квіття своє, як оливка,</verse>
        <verse osisID='Job.15.34'>бо збори безбожних спустошені будуть, а огонь пожере дім хабарника:</verse>
        <verse osisID='Job.15.35'>він злом вагітніє, й породить марноту, й оману готує утроба його...</verse>
      </chapter>
      <chapter osisID='Job.16'>
        <verse osisID='Job.16.1'>А Йов відповів та й сказав:</verse>
        <verse osisID='Job.16.2'>Чув я такого багато, даремні розрадники всі ви!</verse>
        <verse osisID='Job.16.3'>Чи настане кінець вітряним цим словам? Або що зміцнило тебе, що так відповідаєш?</verse>
        <verse osisID='Job.16.4'>І я говорив би, як ви, якби ви на місці моєму були, я додав би словами на вас, і головою своєю кивав би на вас,</verse>
        <verse osisID='Job.16.5'>устами своїми зміцняв би я вас, і не стримав би рух своїх губ на розраду!</verse>
        <verse osisID='Job.16.6'>Якщо я говоритиму, біль мій не стримається, а якщо перестану, що відійде від мене?</verse>
        <verse osisID='Job.16.7'>Та тепер ось Він змучив мене: Всю громаду мою Ти спустошив,</verse>
        <verse osisID='Job.16.8'>і поморщив мене, і це стало за свідчення, і змарнілість моя проти мене повстала, і очевидьки мені докоряє!</verse>
        <verse osisID='Job.16.9'>Його гнів мене шарпає та ненавидить мене, скрегоче на мене зубами своїми, мій ворог вигострює очі свої проти мене...</verse>
        <verse osisID='Job.16.10'>Вони пащі свої роззявляють на мене, б'ють ганебно по щоках мене, збираються разом на мене:</verse>
        <verse osisID='Job.16.11'>Бог злочинцеві видав мене, і кинув у руки безбожних мене...</verse>
        <verse osisID='Job.16.12'>Спокійний я був, та тремтячим мене Він зробив... І за шию вхопив Він мене й розторощив мене, та й поставив мене Собі ціллю:</verse>
        <verse osisID='Job.16.13'>Його стрільці мене оточили, розриває нирки мої Він не жалівши, мою жовч виливає на землю...</verse>
        <verse osisID='Job.16.14'>Він робить пролім на проломі в мені, Він на мене біжить, як силач...</verse>
        <verse osisID='Job.16.15'>Верету пошив я на шкіру свою та під порох знизив свою голову...</verse>
        <verse osisID='Job.16.16'>Зашарілось обличчя моє від плачу, й на повіках моїх залягла смертна тінь,</verse>
        <verse osisID='Job.16.17'>хоч насильства немає в долонях моїх, і чиста молитва моя!</verse>
        <verse osisID='Job.16.18'>Не прикрий, земле, крови моєї, і хай місця не буде для зойку мого,</verse>
        <verse osisID='Job.16.19'>бо тепер ось на небі мій Свідок, Самовидець мій на висоті...</verse>
        <verse osisID='Job.16.20'>Глузливці мої, мої друзі, моє око до Бога сльозить,</verse>
        <verse osisID='Job.16.21'>і нехай Він дозволить людині змагання із Богом, як між сином людським і ближнім його,</verse>
        <verse osisID='Job.16.22'>бо почислені роки минуть, і піду я дорогою, та й не вернусь...</verse>
      </chapter>
      <chapter osisID='Job.17'>
        <verse osisID='Job.17.1'>Мій дух заламавсь, мої дні погасають, зостались мені самі гроби!...</verse>
        <verse osisID='Job.17.2'>Дійсно, насмішки зо мною, й моє око в розгірченні їхнім ночує...</verse>
        <verse osisID='Job.17.3'>Поклади, дай заставу за мене Ти Сам, хто ж то той, що умову зо мною заб'є по руках?</verse>
        <verse osisID='Job.17.4'>Бо від розуміння закрив Ти їх серце тому не звеличуєш їх.</verse>
        <verse osisID='Job.17.5'>Він призначує ближніх на поділ, а очі синів його темніють,</verse>
        <verse osisID='Job.17.6'>Він поставив мене за прислів'я в народів, і став я таким, на якого плюють...</verse>
        <verse osisID='Job.17.7'>З безталання потемніло око моє, а всі члени мої як та тінь...</verse>
        <verse osisID='Job.17.8'>Праведники остовпіють на це, і невинний встає на безбожного.</verse>
        <verse osisID='Job.17.9'>І праведний буде держатись дороги своєї, а хто чисторукий побільшиться в силі.</verse>
        <verse osisID='Job.17.10'>Але всі ви повернетеся, і приходьте, та я не знаходжу між вами розумного...</verse>
        <verse osisID='Job.17.11'>Мої дні проминули, порвалися думи мої, мого серця маєток,</verse>
        <verse osisID='Job.17.12'>вони мені ніч обертають на день, наближують світло при темряві!</verse>
        <verse osisID='Job.17.13'>Якщо сподіваюсь, то тільки шеолу, як дому свого, в темноті постелю своє ложе...</verse>
        <verse osisID='Job.17.14'>До гробу я кличу: О батьку ти мій! До черви: Моя мамо та сестро моя!...</verse>
        <verse osisID='Job.17.15'>Де ж тоді та надія моя? А надія моя, хто побачить її?</verse>
        <verse osisID='Job.17.16'>До шеолових засувів зійде вона, коли зійдемо разом до пороху...</verse>
      </chapter>
      <chapter osisID='Job.18'>
        <verse osisID='Job.18.1'>І заговорив шух'янин Білдад та й сказав:</verse>
        <verse osisID='Job.18.2'>Як довго ви будете пастками класти слова? Розміркуйте, а потім собі поговоримо!</verse>
        <verse osisID='Job.18.3'>Чому пораховані ми, як худоба? Чому в ваших очах ми безумні?</verse>
        <verse osisID='Job.18.4'>О ти, що розшарпуєш душу свою в своїм гніві, чи для тебе земля опустіє, а скеля осунеться з місця свого?</verse>
        <verse osisID='Job.18.5'>Таж світильник безбожних погасне, і не буде світитися іскра огню його:</verse>
        <verse osisID='Job.18.6'>його світло стемніє в наметі, і згасне на ньому світильник його,</verse>
        <verse osisID='Job.18.7'>стануть тісні кроки сили його, і вдарить його власна рада!...</verse>
        <verse osisID='Job.18.8'>Бо він кинений в пастку ногами своїми, і на ґраті він буде ходити:</verse>
        <verse osisID='Job.18.9'>пастка схопить за стопу його, зміцниться сітка на ньому,</verse>
        <verse osisID='Job.18.10'>на нього захований шнур на землі, а пастка на нього на стежці...</verse>
        <verse osisID='Job.18.11'>Страхіття жахають його звідусіль, і женуться за ним по слідах.</verse>
        <verse osisID='Job.18.12'>Його сила голодною буде, а нещастя при боці його приготовлене.</verse>
        <verse osisID='Job.18.13'>Його шкіра поїджена буде хворобою, поїсть члени його первороджений смерти.</verse>
        <verse osisID='Job.18.14'>Відірвана буде безпека його від намету його, а Ти до царя жахів його приведеш...</verse>
        <verse osisID='Job.18.15'>Він перебуває в наметі своєму, який не його, на мешкання його буде кинена сірка.</verse>
        <verse osisID='Job.18.16'>Здолу посохнуть коріння його, а згори його віття зів'яне.</verse>
        <verse osisID='Job.18.17'>Його пам'ять загине з землі, а на вулиці ймення не буде йому.</verse>
        <verse osisID='Job.18.18'>Заженуть його з світла до темряви, і ввесь світ проганяє його.</verse>
        <verse osisID='Job.18.19'>У нього немає в народі нащадка, ні внука, і немає останку в місцях його мешкання.</verse>
        <verse osisID='Job.18.20'>На згадку про день його остовпівали останні, за волосся ж хапались давніші...</verse>
        <verse osisID='Job.18.21'>Ось такі то мешкання неправедного, і це місце того, хто Бога не знає!</verse>
      </chapter>
      <chapter osisID='Job.19'>
        <verse osisID='Job.19.1'>А Йов відповів та й сказав:</verse>
        <verse osisID='Job.19.2'>Аж доки смутити ви будете душу мою, та душити словами мене?</verse>
        <verse osisID='Job.19.3'>Десять раз це мене ви соромите, гнобити мене не стидаєтесь!...</verse>
        <verse osisID='Job.19.4'>Якщо справді зблудив я, то мій гріх при мені позостане.</verse>
        <verse osisID='Job.19.5'>Чи ви величаєтесь справді над мною, і виказуєте мою ганьбу на мене?</verse>
        <verse osisID='Job.19.6'>Знайте тоді, що Бог скривдив мене, і тенета Свої розточив надо мною!</verse>
        <verse osisID='Job.19.7'>Ось ґвалт! я кричу, та не відповідає ніхто, голошу, та немає суду!...</verse>
        <verse osisID='Job.19.8'>Він дорогу мою оточив і я не перейду, Він поклав на стежки мої темряву!</verse>
        <verse osisID='Job.19.9'>Він стягнув з мене славу мою і вінця зняв мені з голови!</verse>
        <verse osisID='Job.19.10'>Звідусіль Він ламає мене, і я йду, надію мою, як те дерево, вивернув Він...</verse>
        <verse osisID='Job.19.11'>І на мене Свій гнів запалив, і зарахував Він мене до Своїх ворогів:</verse>
        <verse osisID='Job.19.12'>полки Його разом приходять, і торують на мене дорогу свою, і таборують навколо намету мого...</verse>
        <verse osisID='Job.19.13'>Віддалив Він від мене братів моїх, а знайомі мої почужіли для мене,</verse>
        <verse osisID='Job.19.14'>мої ближні відстали, і забули про мене знайомі мої...</verse>
        <verse osisID='Job.19.15'>Мешканці дому мого, і служниці мої за чужого вважають мене, чужаком я став в їхніх очах...</verse>
        <verse osisID='Job.19.16'>Я кличу свойого раба і він відповіді не дає, хоч своїми устами благаю його...</verse>
        <verse osisID='Job.19.17'>Мій дух став бридкий для моєї дружини, а мій запах синам моєї утроби...</verse>
        <verse osisID='Job.19.18'>Навіть діти малі зневажають мене, коли я встаю, то глузують із мене...</verse>
        <verse osisID='Job.19.19'>Мої всі повірники бридяться мною, а кого я кохав обернулись на мене...</verse>
        <verse osisID='Job.19.20'>До шкіри моєї й до тіла мого приліпилися кості мої, ще біля зубів лиш зосталася шкіра моя...</verse>
        <verse osisID='Job.19.21'>Змилуйтеся надо мною, о, змилуйтеся надо мною ви, ближні мої, бо Божа рука доторкнулась мене!...</verse>
        <verse osisID='Job.19.22'>Чого ви мене переслідуєте, немов Бог, і не насичуєтесь моїм тілом?</verse>
        <verse osisID='Job.19.23'>О, коли б записати слова мої, о, коли б були в книжці вони позазначувані,</verse>
        <verse osisID='Job.19.24'>коли б рильцем залізним та оливом в скелі навіки вони були витесані!</verse>
        <verse osisID='Job.19.25'>Та я знаю, що мій Викупитель живий, і останнього дня Він підійме із пороху</verse>
        <verse osisID='Job.19.26'>цю шкіру мою, яка розпадається, і з тіла свойого я Бога побачу,</verse>
        <verse osisID='Job.19.27'>сам я побачу Його, й мої очі побачать, а не очі чужі... Тануть нирки мої в моїм нутрі!...</verse>
        <verse osisID='Job.19.28'>Коли скажете ви: Нащо будемо гнати його, коли корень справи знаходиться в ньому!</verse>
        <verse osisID='Job.19.29'>то побійтесь меча собі ви, бо гнів за провину то меч, щоб ви знали, що є ще Суддя!...</verse>
      </chapter>
      <chapter osisID='Job.20'>
        <verse osisID='Job.20.1'>І відповів нааматянин Цофар та й сказав:</verse>
        <verse osisID='Job.20.2'>Тому то думки мої відповідати мене навертають, і тому то в мені цей мій поспіх!</verse>
        <verse osisID='Job.20.3'>Соромливу нагану собі я почув, та дух з мого розуму відповідає мені.</verse>
        <verse osisID='Job.20.4'>Чи знаєш ти те, що від вічности, відколи людина на землі була поставлена,</verse>
        <verse osisID='Job.20.5'>то спів несправедливих короткий, а радість безбожного тільки на хвилю?</verse>
        <verse osisID='Job.20.6'>Якщо піднесеться величність його аж до неба, а його голова аж до хмари досягне,</verse>
        <verse osisID='Job.20.7'>проте він загине навіки, немов його гній, хто бачив його, запитає: де він?</verse>
        <verse osisID='Job.20.8'>Немов сон улетить і не знайдуть його, мов видіння нічне, він сполошений буде:</verse>
        <verse osisID='Job.20.9'>його бачило око, та бачити більше не буде, і вже не побачить його його місце...</verse>
        <verse osisID='Job.20.10'>Сини його запобігатимуть ласки в нужденних, а руки його позвертають маєток його...</verse>
        <verse osisID='Job.20.11'>Повні кості його молодечости, та до пороху з ним вона ляже!</verse>
        <verse osisID='Job.20.12'>Якщо в устах його зло солодке, його він таїть під своїм язиком,</verse>
        <verse osisID='Job.20.13'>над ним милосердиться та не пускає його, і тримає його в своїх устах,</verse>
        <verse osisID='Job.20.14'>то цей хліб в його нутрощах зміниться, стане він жовчю зміїною в нутрі його!...</verse>
        <verse osisID='Job.20.15'>Він маєток чужого ковтав, але його виблює: Бог виганяє його із утроби його...</verse>
        <verse osisID='Job.20.16'>Отруту зміїну він ссатиме, гадючий язик його вб'є!</verse>
        <verse osisID='Job.20.17'>Він річкових джерел не побачить, струмків меду та молока.</verse>
        <verse osisID='Job.20.18'>Позвертає він працю чужу, і її не ковтне, як і маєток, набутий з виміни своєї, жувати не буде...</verse>
        <verse osisID='Job.20.19'>Бо він переслідував, кидав убогих, він дім грабував, хоч не ставив його!</verse>
        <verse osisID='Job.20.20'>Бо спокою не знав він у нутрі своїм, і свого наймилішого не збереже.</verse>
        <verse osisID='Job.20.21'>Немає останку з обжирства його, тому нетривале добро його все:</verse>
        <verse osisID='Job.20.22'>за повні достатку його буде тісно йому, рука кожного скривдженого прийде на нього!</verse>
        <verse osisID='Job.20.23'>Хай наповнена буде утроба його, та пошле Він на нього жар гніву Свого, і буде дощити на нього недугами його...</verse>
        <verse osisID='Job.20.24'>Він буде втікати від зброї залізної, та прониже його мідний лук...</verse>
        <verse osisID='Job.20.25'>Він стане меча витягати, і вийде він із тіла, та держак його вийде із жовчі його, і перестрах на нього впаде!</verse>
        <verse osisID='Job.20.26'>При скарбах його всі нещастя заховані, його буде жерти огонь не роздмухуваний, позостале в наметі його буде знищене...</verse>
        <verse osisID='Job.20.27'>Небо відкриє його беззаконня, а земля проти нього повстане,</verse>
        <verse osisID='Job.20.28'>урожай його дому втече, розпливеться в день гніву Його...</verse>
        <verse osisID='Job.20.29'>Оце доля від Бога людині безбожній, і спадщина, обіцяна Богом для неї!</verse>
      </chapter>
      <chapter osisID='Job.21'>
        <verse osisID='Job.21.1'>А Йов відповів та й сказав:</verse>
        <verse osisID='Job.21.2'>Уважно послухайте слово моє, і нехай буде мені це розрадою вашою!</verse>
        <verse osisID='Job.21.3'>Перетерпіть мені, а я промовлятиму, по промові ж моїй насміхатися будеш.</verse>
        <verse osisID='Job.21.4'>Хіба до людини моє нарікання? Чи не мав би чого стати нетерпеливим мій дух?</verse>
        <verse osisID='Job.21.5'>Оберніться до мене й жахніться, та руку на уста свої покладіть...</verse>
        <verse osisID='Job.21.6'>І якщо я згадаю про це, то жахаюсь, і морозом проймається тіло моє...</verse>
        <verse osisID='Job.21.7'>Чого несправедливі живуть, доживають до віку, й багатством зміцняються?</verse>
        <verse osisID='Job.21.8'>Насіння їх міцно стоїть перед ними, при них, а їхні нащадки на їхніх очах...</verse>
        <verse osisID='Job.21.9'>Доми їхні то спокій від страху, і над ними нема бича Божого.</verse>
        <verse osisID='Job.21.10'>Спинається бик його, і не даремно, зачинає корова його, й не скидає.</verse>
        <verse osisID='Job.21.11'>Вони випускають своїх молодят, як отару, а їх діти вибрикують.</verse>
        <verse osisID='Job.21.12'>Вони голос здіймають при бубні та цитрі, і веселяться при звуку сопілки.</verse>
        <verse osisID='Job.21.13'>Провадять в добрі свої дні, і сходять в спокої в шеол.</verse>
        <verse osisID='Job.21.14'>А до Бога говорять вони: Уступися від нас, ми ж доріг Твоїх знати не хочем!</verse>
        <verse osisID='Job.21.15'>Що таке Всемогутній, що будем служити Йому? І що скористаєм, як будем благати Його?</verse>
        <verse osisID='Job.21.16'>Та не в їхній руці добро їхнє, далека від мене порада безбожних...</verse>
        <verse osisID='Job.21.17'>Як часто світильник безбожним згасає, і приходить на них їх нещастя? Він приділює в гніві Своїм на них пастки!</verse>
        <verse osisID='Job.21.18'>Вони будуть, немов та солома на вітрі, і немов та полова, що буря схопила її!</verse>
        <verse osisID='Job.21.19'>Бог ховає синам його кривду Свою та нехай надолужить самому йому, і він знатиме!</verse>
        <verse osisID='Job.21.20'>Нехай його очі побачать нещастя його, й бодай сам він пив гнів Всемогутнього!</verse>
        <verse osisID='Job.21.21'>Яке бо старання його про родину по ньому, як для нього число його місяців вже перелічене?</verse>
        <verse osisID='Job.21.22'>Чи буде хто Бога навчати знання, Його, що й небесних судитиме?</verse>
        <verse osisID='Job.21.23'>Оцей в повній силі своїй помирає, увесь він спокійний та мирний,</verse>
        <verse osisID='Job.21.24'>діжки його повні були молока, а мізок костей його свіжий.</verse>
        <verse osisID='Job.21.25'>А цей помирає з душею огірченою, і доброго не споживав він,</verse>
        <verse osisID='Job.21.26'>та порохом будуть лежати обоє вони, і черва їх покриє...</verse>
        <verse osisID='Job.21.27'>Тож я знаю думки ваші й задуми, що хочете кривдити ними мене.</verse>
        <verse osisID='Job.21.28'>Бож питаєте ви: Де князів дім, і де намет пробування безбожних?</verse>
        <verse osisID='Job.21.29'>Тож спитайтеся тих, що дорогою йдуть, а їхніх ознак не затаюйте:</verse>
        <verse osisID='Job.21.30'>що буває врятований злий в день загибелі, на день гніву відводиться в захист!</verse>
        <verse osisID='Job.21.31'>Хто йому розповість у лице про дорогу його? А коли наробив, хто йому надолужить?</verse>
        <verse osisID='Job.21.32'>І на кладовище буде проваджений він, і про могилу подбають...</verse>
        <verse osisID='Job.21.33'>Скиби долини солодкі йому, і тягнеться кожна людина за ним, а тим, хто попереду нього, немає числа...</verse>
        <verse osisID='Job.21.34'>І як ви мене потішаєте марністю, коли з ваших відповідей зостається сама тільки фальш?...</verse>
      </chapter>
      <chapter osisID='Job.22'>
        <verse osisID='Job.22.1'>І заговорив теманянин Еліфаз та й сказав:</verse>
        <verse osisID='Job.22.2'>Чи для Бога людина корисна? Бо мудрий корисний самому собі!</verse>
        <verse osisID='Job.22.3'>Хіба Всемогутній бажає, щоб ти ніби праведним був? І що за користь Йому, як дороги свої ти вважаєш невинними сам?</verse>
        <verse osisID='Job.22.4'>Чи Він буде карати, тебе боячись, і чи піде з тобою на суд?</verse>
        <verse osisID='Job.22.5'>Хіба твоє зло не велике? Таж твоїм беззаконням немає кінця!</verse>
        <verse osisID='Job.22.6'>Таж з братів своїх брав ти заставу даремно, а з нагого одежу стягав!</verse>
        <verse osisID='Job.22.7'>Не поїв ти водою знеможеного, і від голодного стримував хліб...</verse>
        <verse osisID='Job.22.8'>А сильна людина то їй оцей край, і почесний у ньому сидітиме.</verse>
        <verse osisID='Job.22.9'>Ти напорожньо вдів відсилав, і сирітські рамена гнобились,</verse>
        <verse osisID='Job.22.10'>тому пастки тебе оточили, і жахає тебе наглий страх,</verse>
        <verse osisID='Job.22.11'>твоє світло стемніло, нічого не бачиш, і велика вода закриває тебе...</verse>
        <verse osisID='Job.22.12'>Чи ж Бог не високий, як небо? Та на зорі угору поглянь, які стали високі вони!</verse>
        <verse osisID='Job.22.13'>А ти кажеш: Що відає Бог? Чи судитиме Він через млу?</verse>
        <verse osisID='Job.22.14'>Хмари завіса Йому, й Він не бачить, і ходить по крузі небесному.</verse>
        <verse osisID='Job.22.15'>Чи ти будеш триматись дороги відвічної, що нею ступали безбожні,</verse>
        <verse osisID='Job.22.16'>що невчасно були вони згублені, що річка розлита, підвалина їх,</verse>
        <verse osisID='Job.22.17'>що до Бога казали вони: Відступися від нас! та: Що зробить для нас Всемогутній?</verse>
        <verse osisID='Job.22.18'>А Він доми їхні наповнив добром!... Але віддалилась від мене порада безбожних!</verse>
        <verse osisID='Job.22.19'>Справедливі це бачать та тішаться, і насміхається з нього невинний:</verse>
        <verse osisID='Job.22.20'>Справді вигублений наш противник, а останок їх вижер огонь!</verse>
        <verse osisID='Job.22.21'>Заприязнися із Ним, та й май спокій, цим прийде на тебе добро.</verse>
        <verse osisID='Job.22.22'>Закона візьми з Його уст, а слова Його в серце своє поклади.</verse>
        <verse osisID='Job.22.23'>Якщо вернешся до Всемогутнього, будеш збудований, і віддалиш беззаконня з наметів своїх.</verse>
        <verse osisID='Job.22.24'>І викинь до пороху золото, і мов камінь з потоку офірське те золото,</verse>
        <verse osisID='Job.22.25'>і буде тобі Всемогутній за золото та за срібло блискуче тобі!</verse>
        <verse osisID='Job.22.26'>Бо тоді Всемогутнього ти покохаєш і до Бога підіймеш обличчя своє,</verse>
        <verse osisID='Job.22.27'>будеш благати Його й Він почує тебе, і ти обітниці свої надолужиш.</verse>
        <verse osisID='Job.22.28'>А що постановиш, то виповниться те тобі, й на дорогах твоїх буде сяяти світло.</verse>
        <verse osisID='Job.22.29'>Бо знижує Він спину пишного, хто ж смиренний, тому помагає.</verse>
        <verse osisID='Job.22.30'>Рятує Він і небезвинного, і той чистотою твоїх рук урятований буде.</verse>
      </chapter>
      <chapter osisID='Job.23'>
        <verse osisID='Job.23.1'>А Йов відповів та й сказав:</verse>
        <verse osisID='Job.23.2'>Моя мова й сьогодні гірка, тяжче страждання моє за стогнання мої...</verse>
        <verse osisID='Job.23.3'>О, якби то я знав, де Його я знайду, то прийшов би до місця Його пробування!</verse>
        <verse osisID='Job.23.4'>Я б перед обличчям Його свою справу поклав, а уста свої я наповнив би доводами,</verse>
        <verse osisID='Job.23.5'>розізнав би слова, що мені відповість, і я зрозумів би, що скаже мені.</verse>
        <verse osisID='Job.23.6'>Чи зо мною на прю Він з великою силою стане? О ні, тільки б увагу звернув Він на мене!</verse>
        <verse osisID='Job.23.7'>Справедливий судився б там з Ним, я ж назавжди б звільнивсь від свойого Судді.</verse>
        <verse osisID='Job.23.8'>Та піду я на схід і немає Його, а на захід удамся Його не побачу,</verse>
        <verse osisID='Job.23.9'>на півночі шукаю Його й не вхоплю, збочу на південь і не добачаю...</verse>
        <verse osisID='Job.23.10'>А Він знає дорогу, яка при мені, хай би випробував Він мене, мов те золото, вийду!</verse>
        <verse osisID='Job.23.11'>Трималась нога моя коло стопи Його, дороги Його я держався й не збочив.</verse>
        <verse osisID='Job.23.12'>Я не відступався від заповідей Його губ, над уставу свою я ховав слова уст Його.</verse>
        <verse osisID='Job.23.13'>Але Він при одному, й хто заверне Його? Як чого зажадає душа Його, те Він учинить:</verse>
        <verse osisID='Job.23.14'>бо Він виконає, що про мене призначив, і в Нього багато такого, як це!</verse>
        <verse osisID='Job.23.15'>Тому перед обличчям Його я тремчу, розважаю й жахаюсь Його...</verse>
        <verse osisID='Job.23.16'>А Бог пом'якшив моє серце, і Всемогутній мене настрашив,</verse>
        <verse osisID='Job.23.17'>бо не знищений я від темноти, ані від обличчя свого, що темність закрила його!</verse>
      </chapter>
      <chapter osisID='Job.24'>
        <verse osisID='Job.24.1'>Для чого часи не заховані від Всемогутнього? Ті ж, що знають Його, Його днів не побачать!</verse>
        <verse osisID='Job.24.2'>Пересовують межі безбожні, стадо грабують вони та пасуть,</verse>
        <verse osisID='Job.24.3'>займають осла в сиротини, беруть у заставу вола від удовиць,</verse>
        <verse osisID='Job.24.4'>вони бідних з дороги спихають, разом мусять ховатися збіджені краю...</verse>
        <verse osisID='Job.24.5'>Тож вони, бідарі, немов дикі осли на пустині, виходять на працю свою, здобичі шукаючи, степ йому хліба дає для дітей...</verse>
        <verse osisID='Job.24.6'>На полі вночі вони жнуть, і збирають собі виноград у безбожного,</verse>
        <verse osisID='Job.24.7'>наго ночують вони, без одежі, і не мають вкриття собі в холоді,</verse>
        <verse osisID='Job.24.8'>мокнуть від зливи гірської, а заслони не маючи, скелю вони обіймають...</verse>
        <verse osisID='Job.24.9'>Сироту відривають від перс, і в заставу беруть від убогого...</verse>
        <verse osisID='Job.24.10'>Ходять наго вони, без вбрання, і голодними носять снопи.</verse>
        <verse osisID='Job.24.11'>Хоч між мурами їхніми роблять оливу, топчуть чавила, та прагнуть вони!</verse>
        <verse osisID='Job.24.12'>Стогнуть люди із міста, і кричить душа вбиваних, а Бог на це зло не звертає уваги...</verse>
        <verse osisID='Job.24.13'>Вони проти світла бунтують, не знають доріг Його, і на стежках Його не сидять.</verse>
        <verse osisID='Job.24.14'>На світанку встає душогуб, замордовує бідного та злидаря, а ніч він проводить, як злодій...</verse>
        <verse osisID='Job.24.15'>А перелюбника око чекає смеркання, говорячи: Не побачить мене жодне око! і заслону кладе на обличчя...</verse>
        <verse osisID='Job.24.16'>Підкопуються під доми в темноті, замикаються вдень, світла не знають вони,</verse>
        <verse osisID='Job.24.17'>бо ранок для них усіх разом то темрява, і знають вони жахи темряви...</verse>
        <verse osisID='Job.24.18'>Такий легкий він на поверхні води, на землі їхня частка проклята, не вернеться він на дорогу садів-виноградів...</verse>
        <verse osisID='Job.24.19'>Як посуха та спека їдять сніжну воду, так шеол поїсть грішників!</verse>
        <verse osisID='Job.24.20'>Забуде його лоно матері, буде жерти черва його, мов солодощі, більше не буде він згадуваний, і безбожник поламаний буде, мов дерево!...</verse>
        <verse osisID='Job.24.21'>Чинить зло для бездітної він, щоб вона не родила, і вдовиці не зробить добра.</verse>
        <verse osisID='Job.24.22'>А міццю своєю він тягне могутніх, коли він встає, то ніхто вже не певний свойого життя!</verse>
        <verse osisID='Job.24.23'>Бог дає йому все на безпеку, і на те він спирається, та очі Його бачать їхні дороги:</verse>
        <verse osisID='Job.24.24'>підіймуться трохи й немає вже їх, бо понижені... Як усе, вони гинуть, і зрізуються, немов та колоскова головка...</verse>
        <verse osisID='Job.24.25'>Якщо ж ні, то хто зробить мене неправдомовцем, а слово моє на марноту оберне?</verse>
      </chapter>
      <chapter osisID='Job.25'>
        <verse osisID='Job.25.1'>І заговорив шух'янин Білдад та й сказав:</verse>
        <verse osisID='Job.25.2'>Панування та острах у Нього, Який на висотах Своїх чинить мир.</verse>
        <verse osisID='Job.25.3'>Чи війську Його є число? І над ким Його світло не сходить?</verse>
        <verse osisID='Job.25.4'>І як може людина бути праведною перед Богом, і як може бути чистим, від жінки народжений?</verse>
        <verse osisID='Job.25.5'>Таж Йому навіть місяць не світить, і в очах Його й зорі не ясні!</verse>
        <verse osisID='Job.25.6'>Що ж тоді людина ота, червяк, чи син людський хробак?...</verse>
      </chapter>
      <chapter osisID='Job.26'>
        <verse osisID='Job.26.1'>А Йов відповів та й сказав:</verse>
        <verse osisID='Job.26.2'>Як безсилому ти допоміг, як рамено підпер ти неможному?</verse>
        <verse osisID='Job.26.3'>Що ти радив немудрому, й яку раду подав багатьом?</verse>
        <verse osisID='Job.26.4'>Кому ти слова говорив, і чий дух вийшов з тебе?</verse>
        <verse osisID='Job.26.5'>Рефаїми тремтять під водою й всі її мешканці.</verse>
        <verse osisID='Job.26.6'>Голий шеол перед Ним, і нема покриття Аваддону.</verse>
        <verse osisID='Job.26.7'>Він над порожнечею північ простяг, на нічому Він землю повісив.</verse>
        <verse osisID='Job.26.8'>Він зав'язує воду в Своїх облаках, і не розбивається хмара під ними.</verse>
        <verse osisID='Job.26.9'>Він поставив престола Свого, розтягнув над ним хмару Свою.</verse>
        <verse osisID='Job.26.10'>На поверхні води Він зазначив межу аж до границі між світлом та темрявою.</verse>
        <verse osisID='Job.26.11'>Стовпи неба тремтять та страшаться від гніву Його.</verse>
        <verse osisID='Job.26.12'>Він міццю Своєю вспокоює море, і Своїм розумом нищить Рагава.</verse>
        <verse osisID='Job.26.13'>Своїм Духом Він небо прикрасив, рука Його в ньому створила втікаючого Скорпіона.</verse>
        <verse osisID='Job.26.14'>Таж це все самі кінці дороги Його, бо ми тільки слабке шепотіння чували про Нього, грім потуги ж Його хто його зрозуміє?...</verse>
      </chapter>
      <chapter osisID='Job.27'>
        <verse osisID='Job.27.1'>І Йов далі вів мову свою та й казав:</verse>
        <verse osisID='Job.27.2'>Як живий Бог, відкинув Він право моє, і душу мою засмутив Всемогутній,</verse>
        <verse osisID='Job.27.3'>і як довго в мені ще душа моя, і дух Божий у ніздрях моїх,</verse>
        <verse osisID='Job.27.4'>неправди уста мої не говоритимуть, а язик мій не скаже омани!</verse>
        <verse osisID='Job.27.5'>Борони мене, Боже, признати вас за справедливих! Доки я не помру, своєї невинности я не відкину від себе,</verse>
        <verse osisID='Job.27.6'>за свою справедливість тримаюся міцно, й її не пущу, моє серце не буде ганьбити ні одного з днів моїх,</verse>
        <verse osisID='Job.27.7'>нехай буде мій ворог немов той безбожник, а хто повстає проти мене як кривдник!</verse>
        <verse osisID='Job.27.8'>Яка ж бо надія лукавому, коли відірве, коли візьме Бог душу його?</verse>
        <verse osisID='Job.27.9'>Чи Бог вислухає його крик, коли прийде на нього нещастя?</verse>
        <verse osisID='Job.27.10'>Чи буде втішатися він Всемогутнім? Буде кликати Бога за кожного часу?</verse>
        <verse osisID='Job.27.11'>Я вас буду навчати про Божую руку, що є у Всемогутнього я не сховаю,</verse>
        <verse osisID='Job.27.12'>таж самі ви це бачили всі, то чого ж нісенітниці плещете?</verse>
        <verse osisID='Job.27.13'>Така доля людини безбожної, це спадщина насильників, що отримають від Всемогутнього:</verse>
        <verse osisID='Job.27.14'>Як розмножаться діти його то хіба для меча, а нащадки його не наситяться хлібом!</verse>
        <verse osisID='Job.27.15'>Позосталих по нім моровиця сховає, і вдовиці його не заплачуть...</verse>
        <verse osisID='Job.27.16'>Якщо накопичить він срібла, немов того пороху, і наготує одежі, як глини,</verse>
        <verse osisID='Job.27.17'>то він наготує, а праведний вдягне, а срібло невинний поділить...</verse>
        <verse osisID='Job.27.18'>Він будує свій дім, як та міль, й як той сторож, що ставить собі куреня,</verse>
        <verse osisID='Job.27.19'>він лягає багатим, та більше не зробить того: свої очі відкриє й немає його...</verse>
        <verse osisID='Job.27.20'>Страхіття досягнуть його, мов вода, вночі буря украде його,</verse>
        <verse osisID='Job.27.21'>східній вітер його понесе і минеться, і бурею схопить його з його місця...</verse>
        <verse osisID='Job.27.22'>Оце все Він кине на нього, і не змилосердиться, і від руки Його мусить той спішно втікати!</verse>
        <verse osisID='Job.27.23'>Своїми долонями сплесне над ним, і свисне над ним з свого місця...</verse>
      </chapter>
      <chapter osisID='Job.28'>
        <verse osisID='Job.28.1'>Отож, має срібло своє джерело, і є місце для золота, де його чистять,</verse>
        <verse osisID='Job.28.2'>залізо береться із пороху, з каменя мідь виплавляється.</verse>
        <verse osisID='Job.28.3'>Людина кладе для темноти кінця, і докраю досліджує все, і шукає каміння у темряві та в смертній тіні:</verse>
        <verse osisID='Job.28.4'>ламає в копальні далеко від мешканця; забуті ногою людини, висять місця, віддалені від чоловіка.</verse>
        <verse osisID='Job.28.5'>Земля хліб із неї походить, а під нею порито, немов би огнем,</verse>
        <verse osisID='Job.28.6'>місце сапфіру каміння її, й порох золота в ній.</verse>
        <verse osisID='Job.28.7'>Стежка туди не знає її хижий птах, її око орлине не бачило,</verse>
        <verse osisID='Job.28.8'>не ступала по ній молода звірина, не ходив нею лев.</verse>
        <verse osisID='Job.28.9'>Чоловік свою руку по кремінь витягує, гори від кореня перевертає,</verse>
        <verse osisID='Job.28.10'>пробиває у скелях канали, і все дороге бачить око його!</verse>
        <verse osisID='Job.28.11'>Він загачує ріки від виливу, а заховані речі виводить на світло.</verse>
        <verse osisID='Job.28.12'>Та де мудрість знаходиться, і де місце розуму?</verse>
        <verse osisID='Job.28.13'>Людина не знає ціни їй, і вона у країні живих не знаходиться.</verse>
        <verse osisID='Job.28.14'>Безодня говорить: Вона не в мені! і море звіщає: Вона не зо мною!</verse>
        <verse osisID='Job.28.15'>Щирого золота дати за неї не можна, і не важиться срібло ціною за неї.</verse>
        <verse osisID='Job.28.16'>Не важать за неї офірського золота, ні дорогого оніксу й сапфіру.</verse>
        <verse osisID='Job.28.17'>Золото й скло не рівняються в вартості їй, і її не зміняти на посуд із щирого золота.</verse>
        <verse osisID='Job.28.18'>Коралі й кришталь і не згадуються, а набуток премудрости ліпший за перли!</verse>
        <verse osisID='Job.28.19'>Не рівняється їй етіопський топаз, і не важиться золото щире за неї.</verse>
        <verse osisID='Job.28.20'>А мудрість ізвідки проходить, і де місце розуму?</verse>
        <verse osisID='Job.28.21'>Бо вона від очей усього живого захована, і від птаства небесного скрита вона.</verse>
        <verse osisID='Job.28.22'>Аваддон той і смерть промовляють: Ушима своїми ми чули про неї лиш чутку!</verse>
        <verse osisID='Job.28.23'>Тільки Бог розуміє дорогу її, й тільки Він знає місце її!</verse>
        <verse osisID='Job.28.24'>Бо Він аж на кінці землі придивляється, бачить під небом усім.</verse>
        <verse osisID='Job.28.25'>Коли Він чинив вагу вітрові, а воду утворював мірою,</verse>
        <verse osisID='Job.28.26'>коли Він уставу складав для дощу та дороги для блискавки грому,</verse>
        <verse osisID='Job.28.27'>тоді Він побачив її та про неї повів, міцно поставив її та її дослідив!</verse>
        <verse osisID='Job.28.28'>І сказав Він людині тоді: Таж страх Господній це мудрість, а відступ від злого це розум!</verse>
      </chapter>
      <chapter osisID='Job.29'>
        <verse osisID='Job.29.1'>І Йов далі вів мову свою та й сказав:</verse>
        <verse osisID='Job.29.2'>О, коли б я був той, як за місяців давніх, як за днів тих, коли боронив мене Бог,</verse>
        <verse osisID='Job.29.3'>коли над головою моєю світився світильник Його, і при світлі його я ходив в темноті,</verse>
        <verse osisID='Job.29.4'>як був я за днів тих своєї погожої осени, коли Божа милість була над наметом моїм,</verse>
        <verse osisID='Job.29.5'>коли Всемогутній зо мною ще був, а навколо мене мої діти,</verse>
        <verse osisID='Job.29.6'>коли мої кроки купалися в маслі, а скеля оливні струмки біля мене лила!...</verse>
        <verse osisID='Job.29.7'>Коли я виходив до брами при місті, і ставив на площі сидіння своє,</verse>
        <verse osisID='Job.29.8'>як тільки вбачали мене юнаки то ховались, а старші вставали й стояли,</verse>
        <verse osisID='Job.29.9'>зверхники стримували свою мову та клали долоню на уста свої,</verse>
        <verse osisID='Job.29.10'>ховався тоді голос володарів, а їхній язик приліпав їм був до піднебіння...</verse>
        <verse osisID='Job.29.11'>Бо яке ухо чуло про мене, то звало блаженним мене, і яке око бачило, то свідкувало за мене,</verse>
        <verse osisID='Job.29.12'>бо я рятував бідаря, що про поміч кричав, і сироту та безпомічного.</verse>
        <verse osisID='Job.29.13'>Благословення гинучого на мене приходило, а серце вдовиці чинив я співаючим!</verse>
        <verse osisID='Job.29.14'>Зодягавсь я у праведність, і вона зодягала мене, немов плащ та завій було право моє.</verse>
        <verse osisID='Job.29.15'>Очима я був для сліпого, а кривому ногами я був.</verse>
        <verse osisID='Job.29.16'>Бідарям я був батьком, суперечку ж, якої не знав, я досліджував.</verse>
        <verse osisID='Job.29.17'>Й я торощив злочинцеві щелепи, і виривав із зубів його схоплене.</verse>
        <verse osisID='Job.29.18'>І я говорив: Умру я в своєму гнізді, і свої дні я помножу, немов той пісок:</verse>
        <verse osisID='Job.29.19'>для води був відкритий мій корень, а роса зоставалась на вітці моїй...</verse>
        <verse osisID='Job.29.20'>Моя слава була при мені все нова, і в руці моїй лук мій відновлював силу.</verse>
        <verse osisID='Job.29.21'>Мене слухалися й дожидали, і мовчали на раду мою.</verse>
        <verse osisID='Job.29.22'>По слові моїм уже не говорили, і падала мова моя на них краплями.</verse>
        <verse osisID='Job.29.23'>І чекали мене, як дощу, і уста свої відкривали, немов на весінній той дощик...</verse>
        <verse osisID='Job.29.24'>Коли я, бувало, сміявся до них, то не вірили, та світла обличчя мого не гасили.</verse>
        <verse osisID='Job.29.25'>Вибирав я дорогу для них і сидів на чолі, і пробував, немов цар той у війську, коли тішить засмучених він!</verse>
      </chapter>
      <chapter osisID='Job.30'>
        <verse osisID='Job.30.1'>А тепер насміхаються з мене молодші від мене літами, ті, що їхніх батьків я бридився б покласти із псами отари моєї...</verse>
        <verse osisID='Job.30.2'>Та й сила рук їхніх для чого бувала мені? Повня сил їх минулась!</verse>
        <verse osisID='Job.30.3'>Самотні були в недостатку та голоді, ссали вони суху землю, зруйновану та опустілу!</verse>
        <verse osisID='Job.30.4'>рвали вони лободу на кущах, ялівцеве ж коріння було їхнім хлібом...</verse>
        <verse osisID='Job.30.5'>Вони були вигнані з-поміж людей, кричали на них, немов на злодіїв,</verse>
        <verse osisID='Job.30.6'>так що вони пробували в яругах долин, по ямах підземних та скелях,</verse>
        <verse osisID='Job.30.7'>ревіли вони між кущами, збирались під терням,</verse>
        <verse osisID='Job.30.8'>сини нерозумного й діти неславного, вони були вигнані з краю!</verse>
        <verse osisID='Job.30.9'>А тепер я став піснею їм, і зробився для них поговором...</verse>
        <verse osisID='Job.30.10'>Вони обридили мене, віддалились від мене, і від мойого обличчя не стримали слини,</verse>
        <verse osisID='Job.30.11'>бо Він розв'язав мого пояса й мучить мене, то й вони ось вуздечку із себе відкинули перед обличчям моїм...</verse>
        <verse osisID='Job.30.12'>По правиці встають жовтодзюбі, ноги мені підставляють, і топчуть на мене дороги нещастя свого...</verse>
        <verse osisID='Job.30.13'>Порили вони мою стежку, хочуть мати користь із мойого життя, немає кому їх затримати,</verse>
        <verse osisID='Job.30.14'>немов через вилім широкий приходять, валяються попід румовищем...</verse>
        <verse osisID='Job.30.15'>Обернулось страхіття на мене, моя слава пронеслась, як вітер, і, як хмара, минулося щастя моє...</verse>
        <verse osisID='Job.30.16'>А тепер розливається в мене душа моя, хапають мене дні нещастя!</verse>
        <verse osisID='Job.30.17'>Вночі мої кості від мене віддовбуються, а жили мої не вспокоюються...</verse>
        <verse osisID='Job.30.18'>З великої Божої сили змінилося тіло моє, і недуга мене оперізує, мов той хітон.</verse>
        <verse osisID='Job.30.19'>Він укинув мене до болота, і став я подібний до пороху й попелу.</verse>
        <verse osisID='Job.30.20'>Я кличу до Тебе, та Ти мені відповіді не даєш, я перед Тобою стою, Ти ж на мене лише придивляєшся...</verse>
        <verse osisID='Job.30.21'>Ти змінився мені на жорстокого, мене Ти женеш силою Своєї руки...</verse>
        <verse osisID='Job.30.22'>На вітер підняв Ти мене, на нього мене посадив, і робиш, щоб я розтопивсь на спустошення!</verse>
        <verse osisID='Job.30.23'>Знаю я: Ти до смерти провадиш мене, і до дому зібрання, якого призначив для всього живого...</verse>
        <verse osisID='Job.30.24'>Хіба не простягає руки потопельник, чи він у нещасті своїм не кричить?</verse>
        <verse osisID='Job.30.25'>Чи ж не плакав я за бідарем? Чи за вбогим душа моя не сумувала?</verse>
        <verse osisID='Job.30.26'>Бо чекав я добра, але лихо прийшло, сподівався я світла, та темнота прийшла...</verse>
        <verse osisID='Job.30.27'>Киплять мої нутрощі й не замовкають, зустріли мене дні нещастя,</verse>
        <verse osisID='Job.30.28'>ходжу почорнілий без сонця, на зборі встаю та кричу...</verse>
        <verse osisID='Job.30.29'>Я став братом шакалам, а струсятам товаришем,</verse>
        <verse osisID='Job.30.30'>моя шкіра зчорніла та й лупиться з мене, від спекоти спалилися кості мої...</verse>
        <verse osisID='Job.30.31'>І стала жалобою арфа моя, а сопілка моя зойком плачливим...</verse>
      </chapter>
      <chapter osisID='Job.31'>
        <verse osisID='Job.31.1'>Умову я склав був з очима своїми, то як буду дивитись на дівчину?</verse>
        <verse osisID='Job.31.2'>І зверху яка доля від Бога, чи спадщина від Всемогутнього із висот?</verse>
        <verse osisID='Job.31.3'>Хіба не загибіль для кривдника, і хіба не нещастя злочинцям?</verse>
        <verse osisID='Job.31.4'>Хіба ж Він не бачить дороги мої, і не лічить усі мої кроки?</verse>
        <verse osisID='Job.31.5'>Якщо я ходив у марноті, і на оману спішила нога моя,</verse>
        <verse osisID='Job.31.6'>то нехай на вазі справедливости зважить мене, і невинність мою Бог пізнає!</verse>
        <verse osisID='Job.31.7'>Якщо збочує крок мій з дороги, і за очима моїми пішло моє серце, і до рук моїх нечисть приліпла,</verse>
        <verse osisID='Job.31.8'>то нехай сію я, а їсть інший, а рослинність моя нехай вирвана буде з корінням!</verse>
        <verse osisID='Job.31.9'>Якщо моє серце зваблялось до жінки чужої, і причаювався я при дверях мойого товариша,</verse>
        <verse osisID='Job.31.10'>то хай меле для іншого жінка моя, і над нею нехай нахиляються інші!</verse>
        <verse osisID='Job.31.11'>Бо гидота оце, й це провина підсудна,</verse>
        <verse osisID='Job.31.12'>бо огонь це, який буде жерти аж до Аваддону, і вирве з корінням увесь урожай мій!...</verse>
        <verse osisID='Job.31.13'>Якщо я понехтував правом свойого раба чи своєї невільниці в їх суперечці зо мною,</verse>
        <verse osisID='Job.31.14'>то що я зроблю, як підійметься Бог? А коли Він приглянеться, що Йому відповім?</verse>
        <verse osisID='Job.31.15'>Чи ж не Той, Хто мене учинив у нутрі, учинив і його, і Один утворив нас в утробі?</verse>
        <verse osisID='Job.31.16'>Чи бажання убогих я стримував, а очі вдовицям засмучував?</verse>
        <verse osisID='Job.31.17'>Чи я сам поїдав свій шматок, і з нього не їв сирота?</verse>
        <verse osisID='Job.31.18'>Таж від днів молодечих моїх виростав він у мене, як в батька, і від утроби матері моєї я провадив його!</verse>
        <verse osisID='Job.31.19'>Якщо бачив я гинучого без одежі, і вбрання не було в сіромахи,</verse>
        <verse osisID='Job.31.20'>чи ж не благословляли мене його стегна, і руном овечок моїх він не грівся?</verse>
        <verse osisID='Job.31.21'>Якщо на сироту я порушував руку свою, коли бачив у брамі собі допомогу,</verse>
        <verse osisID='Job.31.22'>хай рамено моє відпаде від свойого плеча, а рука моя від суглобу свого нехай буде відламана!</verse>
        <verse osisID='Job.31.23'>Бо острах на мене нещастя від Бога, а перед величчям Його я не можу встояти...</verse>
        <verse osisID='Job.31.24'>Чи я золото клав за надію собі, чи до щирого золота я говорив: Ти, безпеко моя?</verse>
        <verse osisID='Job.31.25'>Чи тішився я, що велике багатство моє, й що рука моя стільки надбала?</verse>
        <verse osisID='Job.31.26'>Коли бачив я сонце, як сяє воно, а місяць велично пливе,</verse>
        <verse osisID='Job.31.27'>то коли б потаємно повабилось серце моє, і цілунки рукою я їм посилав,</verse>
        <verse osisID='Job.31.28'>це так само провина підсудна була б, бо відрікся б я Бога Всевишнього!</verse>
        <verse osisID='Job.31.29'>Чи я тішивсь упадком свойого ненависника, чи порушувавсь я, коли зло спотикало його?</verse>
        <verse osisID='Job.31.30'>Таки ні, не давав я на гріх піднебіння свого, щоб прокляттям жадати душі його.</verse>
        <verse osisID='Job.31.31'>Хіба люди намету мого не казали: Хто покаже такого, хто з м'яса його не наситився?</verse>
        <verse osisID='Job.31.32'>Чужинець на вулиці не ночував, я двері свої відчиняв подорожньому.</verse>
        <verse osisID='Job.31.33'>Чи ховав свої прогріхи я, як людина, щоб у своєму нутрі затаїти провину свою?</verse>
        <verse osisID='Job.31.34'>Бо тоді я боявся б великого натовпу, і сором від родів жахав би мене, я мовчав би, й з дверей не виходив...</verse>
        <verse osisID='Job.31.35'>О, якби мене вислухав хто! Оце підпис моєї руки: Нехай Всемогутній мені відповість, а ось звій, зо скаргою, що його написав мій противник...</verse>
        <verse osisID='Job.31.36'>Чи ж я не носив би його на своєму плечі, не обвинувся б ним, як вінками?</verse>
        <verse osisID='Job.31.37'>Число кроків своїх я представлю йому; мов до князя, наближусь до нього.</verse>
        <verse osisID='Job.31.38'>Якщо проти мене голосить земля моя, й її борозни плачуть із нею,</verse>
        <verse osisID='Job.31.39'>якщо без грошей я їв плоди її, а її власника я стогнати примушував,</verse>
        <verse osisID='Job.31.40'>то замість пшениці хай виросте терен, а замість ячменю кукіль!... Слова Йова скінчилися.</verse>
      </chapter>
      <chapter osisID='Job.32'>
        <verse osisID='Job.32.1'>І перестали ті троє мужів відповідати Йову, бо він був справедливий в очах своїх.</verse>
        <verse osisID='Job.32.2'>І запалився гнів Елігу, сина Барах'їлового, бузянина, з роду Рамового, на Йова запалився гнів його за те, що той уважав душу свою справедливішою за Бога.</verse>
        <verse osisID='Job.32.3'>Також на трьох приятелів його запалився його гнів за те, що не знайшли вони відповіді, а зробили тільки Йова винним.</verse>
        <verse osisID='Job.32.4'>А Елігу вичікував Йова та їх із словами, бо вони були старші віком за нього.</verse>
        <verse osisID='Job.32.5'>І побачив Елігу, що нема належної відповіді в устах тих трьох людей, і запалився його гнів!</verse>
        <verse osisID='Job.32.6'>І відповів бузянин Елігу, син Барах'їлів, та й сказав: Молодий я літами, ви ж старші, тому то я стримувався та боявся знання своє висловити вам.</verse>
        <verse osisID='Job.32.7'>Я подумав: Хай вік промовляє, і хай розуму вчить многоліття!</verse>
        <verse osisID='Job.32.8'>Справді, дух він у людині, та Всемогутнього подих їх мудрими чинить.</verse>
        <verse osisID='Job.32.9'>Многолітні не завжди розумні, і не все розуміються в праві старі.</verse>
        <verse osisID='Job.32.10'>Тому я кажу: Послухай мене, хай знання своє висловлю й я!</verse>
        <verse osisID='Job.32.11'>Тож слів ваших вичікував я, наставляв свої уші до вашої мудрости, поки справу ви дослідите.</verse>
        <verse osisID='Job.32.12'>І я приглядався до вас, й ось немає між вами, хто б Йову довів, хто б відповідь дав на слова його!</verse>
        <verse osisID='Job.32.13'>Щоб ви не сказали: Ми мудрість знайшли: не людина, а Бог переможе його!</verse>
        <verse osisID='Job.32.14'>Не на мене слова він скеровував, і я не відповім йому мовою вашою.</verse>
        <verse osisID='Job.32.15'>Полякались вони, вже не відповідають, не мають вже слів...</verse>
        <verse osisID='Job.32.16'>Я чекав, що не будуть вони говорити, що спинились, не відповідають уже.</verse>
        <verse osisID='Job.32.17'>Відповім також я свою частку, і висловлю й я свою думку.</verse>
        <verse osisID='Job.32.18'>Бо я повний словами, дух мойого нутра докучає мені...</verse>
        <verse osisID='Job.32.19'>Ось утроба моя, мов вино невідкрите, вона тріскається, як нові бурдюки!</verse>
        <verse osisID='Job.32.20'>Нехай я скажу й буде легше мені, нехай уста відкрию свої й відповім!</verse>
        <verse osisID='Job.32.21'>На особу не буду уваги звертати, не буду підлещуватись до людини,</verse>
        <verse osisID='Job.32.22'>бо не вмію підлещуватись! Коли ж ні, нехай зараз візьме мене мій Творець!</verse>
      </chapter>
      <chapter osisID='Job.33'>
        <verse osisID='Job.33.1'>Але слухай но, Йове, промови мої, і візьми до ушей всі слова мої.</verse>
        <verse osisID='Job.33.2'>Ось я уста свої відкриваю, в моїх устах говорить язик мій.</verse>
        <verse osisID='Job.33.3'>Простота мого серця слова мої, і висловлять ясно знання мої уста.</verse>
        <verse osisID='Job.33.4'>Дух Божий мене учинив, й оживляє мене Всемогутнього подих.</verse>
        <verse osisID='Job.33.5'>Якщо можеш, то дай мені відповідь, вишикуйсь передо мною, постався!</verse>
        <verse osisID='Job.33.6'>Тож Божий і я, як і ти, з глини витиснений теж і я!</verse>
        <verse osisID='Job.33.7'>Ото страх мій тебе не настрашить, і не буде тяжкою рука моя на тобі.</verse>
        <verse osisID='Job.33.8'>Отож, говорив до моїх ушей ти, і я чув голос слів:</verse>
        <verse osisID='Job.33.9'>Чистий я, без гріха, я невинний, і немає провини в мені!</verse>
        <verse osisID='Job.33.10'>Оце Сам Він причини на мене знаходить, уважає мене Собі ворогом.</verse>
        <verse osisID='Job.33.11'>У кайдани закув мої ноги, усі стежки мої Він стереже...</verse>
        <verse osisID='Job.33.12'>Ось у цьому ти не справедливий! Відповім я тобі, бо більший же Бог за людину!</verse>
        <verse osisID='Job.33.13'>Чого Ти із Ним сперечаєшся, що про всі Свої справи Він відповіді не дає?</verse>
        <verse osisID='Job.33.14'>Бо Бог промовляє і раз, і два рази, та людина не бачить того:</verse>
        <verse osisID='Job.33.15'>у сні, у видінні нічному, коли міцний сон на людей нападає, в дрімотах на ложі,</verse>
        <verse osisID='Job.33.16'>тоді відкриває Він ухо людей, і настрашує їх осторогою,</verse>
        <verse osisID='Job.33.17'>щоб відвести людину від чину її, і Він гордість від мужа ховає,</verse>
        <verse osisID='Job.33.18'>щоб від гробу повстримати душу його, а живая його щоб не впала на ратище.</verse>
        <verse osisID='Job.33.19'>І карається хворістю він на постелі своїй, а в костях його сварка міцна.</verse>
        <verse osisID='Job.33.20'>І жива його бридиться хлібом, а душа його стравою влюбленою.</verse>
        <verse osisID='Job.33.21'>Гине тіло його, аж не видно його, і вистають його кості, що перше не видні були.</verse>
        <verse osisID='Job.33.22'>І до гробу душа його зближується, а живая його до померлих іде.</verse>
        <verse osisID='Job.33.23'>Якщо ж Ангол-заступник при нім, один з тисячі, щоб представити людині її правоту,</verse>
        <verse osisID='Job.33.24'>то Він буде йому милосердний та й скаже: Звільни ти його, щоб до гробу не йшов він, Я викуп знайшов.</verse>
        <verse osisID='Job.33.25'>Тоді відмолодиться тіло його, поверне до днів його юности.</verse>
        <verse osisID='Job.33.26'>Він благатиме Бога, й його Собі Він уподобає, і обличчя його буде бачити з окликом радости, і чоловікові верне його справедливість.</verse>
        <verse osisID='Job.33.27'>Він дивитиметься на людей й говоритиме: Я грішив був і правду кривив, та мені не відплачено.</verse>
        <verse osisID='Job.33.28'>Він викупив душу мою, щоб до гробу не йшла, і буде бачити світло живая моя.</verse>
        <verse osisID='Job.33.29'>Бог робить це все двічі-тричі з людиною,</verse>
        <verse osisID='Job.33.30'>щоб душу її відвернути від гробу, щоб він був освітлений світлом живих.</verse>
        <verse osisID='Job.33.31'>Уважай, Йове, слухай мене, мовчи, а я промовлятиму!</verse>
        <verse osisID='Job.33.32'>Коли маєш слова, то дай мені відповідь, говори, бо бажаю твого оправдання.</verse>
        <verse osisID='Job.33.33'>Якщо ні ти послухай мене; помовчи, й я навчу тебе мудрости!</verse>
      </chapter>
      <chapter osisID='Job.34'>
        <verse osisID='Job.34.1'>І говорив Елігу та й сказав:</verse>
        <verse osisID='Job.34.2'>Слухайте, мудрі, слова ці мої, ви ж, розважні, почуйте мене!</verse>
        <verse osisID='Job.34.3'>Бо ухо слова випробовує, а піднебіння їжу куштує.</verse>
        <verse osisID='Job.34.4'>Виберім право собі, між собою пізнаймо, що добре.</verse>
        <verse osisID='Job.34.5'>Бо Йов говорив: Я був справедливий, та відкинув Бог право моє.</verse>
        <verse osisID='Job.34.6'>Чи буду неправду казати за право своє? Без вини небезпечна стріла моя...</verse>
        <verse osisID='Job.34.7'>Чи є такий муж, як цей Йов, що п'є глузування, як воду,</verse>
        <verse osisID='Job.34.8'>і товаришує з злочинцями, і ходить з людьми беззаконними?</verse>
        <verse osisID='Job.34.9'>Бо він каже: Нема людині користи, коли її Бог уподобає.</verse>
        <verse osisID='Job.34.10'>Тож вислухайте, ви розумні, мене: Бог далекий від несправедливости, і Всемогутній від кривди!</verse>
        <verse osisID='Job.34.11'>Бо за чином людини Він їй надолужить, і згідно з своєю дорогою знайде людина заплату!</verse>
        <verse osisID='Job.34.12'>Тож поправді, не чинить Бог несправедливого, і Всемогутній не скривлює права.</verse>
        <verse osisID='Job.34.13'>Хто землю довірив Йому, і хто на Нього вселенну поклав?</verse>
        <verse osisID='Job.34.14'>Коли б Він до Себе забрав Своє серце, Свій дух, і Свій подих до Себе забрав,</verse>
        <verse osisID='Job.34.15'>всяке тіло погинуло б вмить, а людина повернулася б на порох!...</verse>
        <verse osisID='Job.34.16'>Коли маєш ти розум, послухай же це, почуй голос оцих моїх слів:</verse>
        <verse osisID='Job.34.17'>Хіба стримувати може ненависник право? І хіба осудити ти зможеш Всеправедного?</verse>
        <verse osisID='Job.34.18'>Хіба можна сказати цареві: Негідний, а вельможним: Безбожний?</verse>
        <verse osisID='Job.34.19'>Таж Він не звертає уваги на зверхників, і не вирізнює можного перед убогим, бо всі вони чин Його рук,</verse>
        <verse osisID='Job.34.20'>за хвилину вони помирають, опівночі... Доторкнеться Він можних і гинуть вони, сильний усунений буде рукою не людською.</verse>
        <verse osisID='Job.34.21'>Бо очі Його на дорогах людини, і Він бачить всі кроки її,</verse>
        <verse osisID='Job.34.22'>немає темноти, немає і темряви, де б злочинці сховались.</verse>
        <verse osisID='Job.34.23'>Бо людині Він не призначає означений час, щоб ходила до Бога на суд.</verse>
        <verse osisID='Job.34.24'>Він сильних ламає без досліду, і ставить на місце їх інших.</verse>
        <verse osisID='Job.34.25'>Бож знає Він їхні діла, оберне вночі і почавлені будуть!</verse>
        <verse osisID='Job.34.26'>Як несправедливих уразить Він їх, на видному місці,</verse>
        <verse osisID='Job.34.27'>за те, що вони відступили від Нього, і не розуміли доріг Його всіх,</verse>
        <verse osisID='Job.34.28'>щоб зойк сіромахи спровадити до Нього, бо Він чує благання пригнічених.</verse>
        <verse osisID='Job.34.29'>Коли Він заспокоїть, то хто винуватити буде? Коли Він закриє лице, хто побачить Його? А це робиться і над народом, і над людиною разом,</verse>
        <verse osisID='Job.34.30'>щоб не панував чоловік нечестивий із тих, що правлять за пастку народові.</verse>
        <verse osisID='Job.34.31'>Бо Богові треба отак говорити: Несу я заслужене, злого робити не буду!</verse>
        <verse osisID='Job.34.32'>Чого я не бачу, навчи Ти мене; коли кривду зробив я, то більше не буду чинити!</verse>
        <verse osisID='Job.34.33'>Чи на думку твою надолужить Він це, бо відкинув ти те? Бо вибереш ти, а не я, а що знаєш, кажи!</verse>
        <verse osisID='Job.34.34'>Мені скажуть розумні та муж мудрий, який мене слухає:</verse>
        <verse osisID='Job.34.35'>Йов говорить немудро, а слова його без розуміння.</verse>
        <verse osisID='Job.34.36'>О, коли б Йов досліджений був аж навіки за відповіді, як злі люди,</verse>
        <verse osisID='Job.34.37'>бо він додає до свойого гріха ще провину, між нами він плеще в долоні та множить на Бога промови свої...</verse>
      </chapter>
      <chapter osisID='Job.35'>
        <verse osisID='Job.35.1'>І говорив Елігу та й сказав:</verse>
        <verse osisID='Job.35.2'>Чи це полічив ти за право, як кажеш: Моя праведність більша за Божу?</verse>
        <verse osisID='Job.35.3'>Бо ти говорив: Що поможе тобі? Яку користь із цього я матиму більшу, аніж від свойого гріха?</verse>
        <verse osisID='Job.35.4'>Я тобі відповім, а з тобою і ближнім твоїм.</verse>
        <verse osisID='Job.35.5'>Подивися на небо й побач, і на хмари споглянь, вони вищі за тебе.</verse>
        <verse osisID='Job.35.6'>Як ти будеш грішити, що зробиш Йому? А стануть численні провини твої, що ти вчиниш Йому?</verse>
        <verse osisID='Job.35.7'>Коли праведним станеш, що даси ти Йому? Або що Він візьме з твоєї руки?</verse>
        <verse osisID='Job.35.8'>Для людини, як ти, беззаконня твоє, і для людського сина твоя справедливість!...</verse>
        <verse osisID='Job.35.9'>Від безлічі гноблення стогнуть вони, кричать від твердого плеча багатьох...</verse>
        <verse osisID='Job.35.10'>Та не скаже ніхто: Де ж той Бог, що мене Він створив, що вночі дає співи,</verse>
        <verse osisID='Job.35.11'>що нас над худобу земну Він навчає, і над птаство небесне вчиняє нас мудрими?</verse>
        <verse osisID='Job.35.12'>Вони там кричать, але через бундючність злочинців Він відповіді не дає.</verse>
        <verse osisID='Job.35.13'>Тільки марноти не слухає Бог, і Всемогутній не бачить її.</verse>
        <verse osisID='Job.35.14'>Що ж тоді, коли кажеш: Не бачив Його! Та є суд перед Ним, і чекай ти його!</verse>
        <verse osisID='Job.35.15'>А тепер, коли гнів Його не покарав, і не дуже пізнав про глупоту,</verse>
        <verse osisID='Job.35.16'>то намарно Йов уста свої відкриває та множить слова без знання...</verse>
      </chapter>
      <chapter osisID='Job.36'>
        <verse osisID='Job.36.1'>І далі Елігу казав:</verse>
        <verse osisID='Job.36.2'>Почекай мені трохи, й тобі покажу, бо ще є про Бога слова.</verse>
        <verse osisID='Job.36.3'>Зачну викладати я здалека, і Творцеві своєму віддам справедливість.</verse>
        <verse osisID='Job.36.4'>Бо справді слова мої не неправдиві, я з тобою безвадний в знанні.</verse>
        <verse osisID='Job.36.5'>Таж Бог сильний, і не відкидає нікого, Він міцний в силі серця.</verse>
        <verse osisID='Job.36.6'>Не лишає безбожного Він при житті, але право для бідних дає.</verse>
        <verse osisID='Job.36.7'>Від праведного Він очей Своїх не відвертає, але їх садовить з царями на троні назавжди, і вони підвищаються.</verse>
        <verse osisID='Job.36.8'>А як тільки вони ланцюгами пов'язані, і тримаються в путах біди,</verse>
        <verse osisID='Job.36.9'>то Він їм представляє їх вчинок та їхні провини, що багато їх стало.</verse>
        <verse osisID='Job.36.10'>Відкриває Він ухо їх для остороги, та велить, щоб вернулися від беззаконня.</verse>
        <verse osisID='Job.36.11'>Якщо тільки послухаються, та стануть служити Йому, покінчать вони свої дні у добрі, а роки свої у приємнощах.</verse>
        <verse osisID='Job.36.12'>Коли ж не послухаються, то наскочать на ратище, і покінчать життя без знання.</verse>
        <verse osisID='Job.36.13'>А злосерді кладуть гнів на себе, не кричать, коли в'яже Він їх.</verse>
        <verse osisID='Job.36.14'>У молодості помирає душа їх, а їхня живая поміж блудниками.</verse>
        <verse osisID='Job.36.15'>Він визволяє убогого з горя його, а в переслідуванні відкриває їм ухо.</verse>
        <verse osisID='Job.36.16'>Також і тебе Він би вибавив був із тісноти на широкість, що в ній нема утиску, а те, що на стіл твій поклалося б, повне товщу було б.</verse>
        <verse osisID='Job.36.17'>Та правом безбожного ти переповнений, право ж та суд підпирають людину.</verse>
        <verse osisID='Job.36.18'>Отож лютість нехай не намовить тебе до плескання в долоні, а окуп великий нехай не заверне з дороги тебе.</verse>
        <verse osisID='Job.36.19'>Чи в біді допоможе твій зойк та всі зміцнення сили?</verse>
        <verse osisID='Job.36.20'>Не квапся до ночі тієї, коли вирвані будуть народи із місця свого.</verse>
        <verse osisID='Job.36.21'>Стережись, не звертайся до зла, яке замість біди ти обрав.</verse>
        <verse osisID='Job.36.22'>Отож, Бог найвищий у силі Своїй, хто навчає, як Він?</verse>
        <verse osisID='Job.36.23'>Хто дорогу Його Йому вказувати буде? І хто скаже: Ти кривду зробив?</verse>
        <verse osisID='Job.36.24'>Пам'ятай, щоб звеличувати Його вчинок, про якого виспівують люди,</verse>
        <verse osisID='Job.36.25'>що його бачить всяка людина, чоловік приглядається здалека.</verse>
        <verse osisID='Job.36.26'>Отож, Бог великий та недовідомий, і недослідиме число Його літ!</verse>
        <verse osisID='Job.36.27'>Бо стягає Він краплі води, і дощем вони падають з хмари Його,</verse>
        <verse osisID='Job.36.28'>що хмари спускають його, і спадають дощем на багато людей.</verse>
        <verse osisID='Job.36.29'>Також хто зрозуміє розтягнення хмари, грім намету Його?</verse>
        <verse osisID='Job.36.30'>Отож, розтягає Він світло Своє над Собою і морську глибінь закриває,</verse>
        <verse osisID='Job.36.31'>бо ними Він судить народи, багато поживи дає.</verse>
        <verse osisID='Job.36.32'>Він тримає в руках Своїх блискавку, і керує її проти цілі.</verse>
        <verse osisID='Job.36.33'>Її гуркіт звіщає про неї, і прихід її відчуває й худоба.</verse>
      </chapter>
      <chapter osisID='Job.37'>
        <verse osisID='Job.37.1'>Отож, і від цього тремтить моє серце і зрушилось з місця свого.</verse>
        <verse osisID='Job.37.2'>Уважливо слухайте гук Його голосу, і грім, що несеться із уст Його,</verse>
        <verse osisID='Job.37.3'>його Він пускає попід усім небом, а світло Своє аж на кінці землі.</verse>
        <verse osisID='Job.37.4'>За Ним грім ричить левом, гримить гуком своєї величности, і його Він не стримує, почується голос Його.</verse>
        <verse osisID='Job.37.5'>Бог предивно гримить Своїм голосом, вчиняє великі діла, яких не розуміємо ми.</verse>
        <verse osisID='Job.37.6'>До снігу говорить Він: Падай на землю! а дощеві та зливі: Будьте сильні!</verse>
        <verse osisID='Job.37.7'>Він руку печатає кожній людині, щоб пізнали всі люди про діло Його.</verse>
        <verse osisID='Job.37.8'>І звір входить у сховище, і живе в своїх лігвищах.</verse>
        <verse osisID='Job.37.9'>Із кімнати південної буря приходить, а з вітру північного холод.</verse>
        <verse osisID='Job.37.10'>Від Божого подиху лід повстає, і водна широкість тужавіє.</verse>
        <verse osisID='Job.37.11'>Також Він обтяжує вільгістю тучу, і світло своє розпорошує хмара,</verse>
        <verse osisID='Job.37.12'>і вона по околицях ходить та блукає за Його проводом, щоб чинити все те, що накаже Він їй на поверхні вселенної,</verse>
        <verse osisID='Job.37.13'>він наводить її чи на кару для краю Свого, чи на милість.</verse>
        <verse osisID='Job.37.14'>Бери, Йове, оце до ушей, уставай і розваж Божі чуда!</verse>
        <verse osisID='Job.37.15'>Чи ти знаєш, що Бог накладає на них, і заяснює світло із хмари Своєї?</verse>
        <verse osisID='Job.37.16'>Чи ти знаєш, як носиться хмара в повітрі, про чуда Того, Який має безвадне знання,</verse>
        <verse osisID='Job.37.17'>ти, що шати твої стають теплі, як стишується земля з полудня?</verse>
        <verse osisID='Job.37.18'>Чи ти розтягав із Ним хмару, міцну, немов дзеркало лите?</verse>
        <verse osisID='Job.37.19'>Навчи нас, що скажем Йому? Через темність ми не впорядкуємо слова.</verse>
        <verse osisID='Job.37.20'>Чи Йому оповісться, що буду казати? Чи зміг хто сказати, що Він знищений буде?</verse>
        <verse osisID='Job.37.21'>І тепер ми не бачимо світла, щоб світило у хмарах, та вітер перейде і вичистить їх.</verse>
        <verse osisID='Job.37.22'>Із півночі приходить воно, немов золото те, та над Богом величність страшна.</verse>
        <verse osisID='Job.37.23'>Всемогутній, Його не знайшли ми, Він могутній у силі, але Він не мучить нікого судом та великою правдою.</verse>
        <verse osisID='Job.37.24'>Тому нехай люди бояться Його, бо на всіх мудросердих не дивиться Він.</verse>
      </chapter>
      <chapter osisID='Job.38'>
        <verse osisID='Job.38.1'>Тоді відповів Господь Йову із бурі й сказав:</verse>
        <verse osisID='Job.38.2'>Хто то такий, що затемнює раду словами без розуму?</verse>
        <verse osisID='Job.38.3'>Підпережи но ти стегна свої, як мужчина, а Я буду питати тебе, ти ж Мені поясни!</verse>
        <verse osisID='Job.38.4'>Де ти був, коли землю основував Я? Розкажи, якщо маєш знання!</verse>
        <verse osisID='Job.38.5'>Хто основи її положив, чи ти знаєш? Або хто розтягнув по ній шнура?</verse>
        <verse osisID='Job.38.6'>У що підстави її позапущувані, або хто поклав камінь наріжний її,</verse>
        <verse osisID='Job.38.7'>коли разом співали всі зорі поранні та радісний окрик здіймали всі Божі сини?</verse>
        <verse osisID='Job.38.8'>І хто море воротами загородив, як воно виступало, немов би з утроби виходило,</verse>
        <verse osisID='Job.38.9'>коли хмари поклав Я за одіж йому, а імлу за його пелюшки,</verse>
        <verse osisID='Job.38.10'>і призначив йому Я границю Свою та поставив засува й ворота,</verse>
        <verse osisID='Job.38.11'>і сказав: Аж досі ти дійдеш, не далі, і тут ось межа твоїх хвиль гордовитих?</verse>
        <verse osisID='Job.38.12'>Чи за своїх днів ти наказував ранкові? Чи досвітній зорі показав її місце,</verse>
        <verse osisID='Job.38.13'>щоб хапалась за кінці землі та посипались з неї безбожні?</verse>
        <verse osisID='Job.38.14'>Земля змінюється, мов та глина печатки, і стають, немов одіж, вони!</verse>
        <verse osisID='Job.38.15'>І нехай від безбожних їх світло відійметься, а високе рамено зламається!</verse>
        <verse osisID='Job.38.16'>Чи ти сходив коли аж до морських джерел, і чи ти переходжувався дном безодні?</verse>
        <verse osisID='Job.38.17'>Чи для тебе відкриті були брами смерти, і чи бачив ти брами смертельної тіні?</verse>
        <verse osisID='Job.38.18'>Чи широкість землі ти оглянув? Розкажи, якщо знаєш це все!</verse>
        <verse osisID='Job.38.19'>Де та дорога, що світло на ній пробуває? А темрява де її місце,</verse>
        <verse osisID='Job.38.20'>щоб узяти її до границі її, і щоб знати стежки її дому?</verse>
        <verse osisID='Job.38.21'>Знаєш ти, бо тоді народився ж ти був, і велике число твоїх днів!</verse>
        <verse osisID='Job.38.22'>Чи доходив коли ти до схованок снігу, і схованки граду ти бачив,</verse>
        <verse osisID='Job.38.23'>які Я тримаю на час лихоліття, на день бою й війни?</verse>
        <verse osisID='Job.38.24'>Якою дорогою ділиться вітер, розпорошується по землі вітерець?</verse>
        <verse osisID='Job.38.25'>Хто для зливи протоку провів, а для громовиці дорогу,</verse>
        <verse osisID='Job.38.26'>щоб дощити на землю безлюдну, на пустиню, в якій чоловіка нема,</verse>
        <verse osisID='Job.38.27'>щоб пустиню та пущу насичувати, і щоб забезпечити вихід траві?</verse>
        <verse osisID='Job.38.28'>Чи є батько в доща, чи хто краплі роси породив?</verse>
        <verse osisID='Job.38.29'>Із чиєї утроби лід вийшов, а іній небесний хто його породив?</verse>
        <verse osisID='Job.38.30'>Як камінь, тужавіють води, а поверхня безодні ховається.</verse>
        <verse osisID='Job.38.31'>Чи зв'яжеш ти зав'язки Волосожару, чи розв'яжеш віжки в Оріона?</verse>
        <verse osisID='Job.38.32'>Чи виведеш часу свого Зодіяка, чи Воза з синами його попровадиш?</verse>
        <verse osisID='Job.38.33'>Чи ти знаєш устави небес? Чи ти покладеш на землі їхню владу?</verse>
        <verse osisID='Job.38.34'>Чи підіймеш свій голос до хмар, і багато води тебе вкриє?</verse>
        <verse osisID='Job.38.35'>Чи блискавки ти посилаєш, і підуть вони, й тобі скажуть Ось ми?</verse>
        <verse osisID='Job.38.36'>Хто мудрість вкладає людині в нутро? Або хто дає серцеві розум?</verse>
        <verse osisID='Job.38.37'>Хто мудрістю хмари зрахує, і хто може затримати небесні посуди,</verse>
        <verse osisID='Job.38.38'>коли порох зливається в зливки, а кавалки злипаються?</verse>
        <verse osisID='Job.38.39'>Чи здобич левиці ти зловиш, і заспокоїш життя левчуків,</verse>
        <verse osisID='Job.38.40'>як вони по леговищах туляться, на чатах сидять по кущах?</verse>
        <verse osisID='Job.38.41'>Хто готує для крука поживу його, як до Бога кричать його діти, як без їжі блукають вони?</verse>
      </chapter>
      <chapter osisID='Job.39'>
        <verse osisID='Job.39.1'>Хіба ти пізнав час народження скельних козиць? Хіба ти пильнував час мук породу лані?</verse>
        <verse osisID='Job.39.2'>Чи на місяці лічиш, що сповнитись мусять, і відаєш час їх народження,</verse>
        <verse osisID='Job.39.3'>коли приклякають вони, випускають дітей своїх, і звільняються від болів породу?</verse>
        <verse osisID='Job.39.4'>Набираються сил їхні діти, на полі зростають, відходять і більше до них не вертаються.</verse>
        <verse osisID='Job.39.5'>Хто пустив осла дикого вільним, і хто розв'язав ослу дикому пута,</verse>
        <verse osisID='Job.39.6'>якому призначив Я степ його домом, а місцем його пробування солону пустиню?</verse>
        <verse osisID='Job.39.7'>Він сміється із галасу міста, не чує він крику погонича.</verse>
        <verse osisID='Job.39.8'>Що знаходить по горах, то паша його, і шукає він усього зеленого.</verse>
        <verse osisID='Job.39.9'>Чи захоче служити тобі одноріг? Чи при яслах твоїх ночуватиме він?</verse>
        <verse osisID='Job.39.10'>Чи ти однорога прив'яжеш до його борозни повороззям? Чи буде він боронувати за тобою долини?</verse>
        <verse osisID='Job.39.11'>Чи повіриш йому через те, що має він силу велику, і свою працю на нього попустиш?</verse>
        <verse osisID='Job.39.12'>Чи повіриш йому, що він верне насіння твоє, і збере тобі тік?</verse>
        <verse osisID='Job.39.13'>Крило струсеве радісно б'ється, чи ж крило це й пір'їна лелеки?</verse>
        <verse osisID='Job.39.14'>Бо яйця свої він на землю кладе та в поросі їх вигріває,</verse>
        <verse osisID='Job.39.15'>і забува, що нога може їх розчавити, а звір польовий може їх розтоптати.</verse>
        <verse osisID='Job.39.16'>Він жорстокий відносно дітей своїх, ніби вони не його, а що праця його може бути надаремна, того не боїться,</verse>
        <verse osisID='Job.39.17'>бо Бог учинив, щоб забув він про мудрість, і не наділив його розумом.</verse>
        <verse osisID='Job.39.18'>А за часу надходу стрільців ударяє він крильми повітря, і сміється з коня та з його верхівця!</verse>
        <verse osisID='Job.39.19'>Чи ти силу коневі даси, чи шию його ти зодягнеш у гриву?</verse>
        <verse osisID='Job.39.20'>Чи ти зробиш, що буде скакати він, мов сарана? Величне іржання його страшелезне!</verse>
        <verse osisID='Job.39.21'>Б'є ногою в долині та тішиться силою, іде він насупроти зброї,</verse>
        <verse osisID='Job.39.22'>сміється з страху й не жахається, і не вертається з-перед меча,</verse>
        <verse osisID='Job.39.23'>хоч дзвонить над ним сагайдак, вістря списове та ратище!</verse>
        <verse osisID='Job.39.24'>Він із шаленістю та лютістю землю ковтає, і не вірить, що чути гук рогу.</verse>
        <verse osisID='Job.39.25'>При кожному розі кричить він: І-га! і винюхує здалека бій, грім гетьманів та крик.</verse>
        <verse osisID='Job.39.26'>Чи яструб літає твоєю премудрістю, на південь простягує крила свої?</verse>
        <verse osisID='Job.39.27'>Чи з твойого наказу орел підіймається, і мостить кубло своє на висоті?</verse>
        <verse osisID='Job.39.28'>На скелі замешкує він та ночує, на скельнім вершку та твердині,</verse>
        <verse osisID='Job.39.29'>ізвідти визорює їжу, далеко вдивляються очі його,</verse>
        <verse osisID='Job.39.30'>а його пташенята п'ють кров. Де ж забиті, там він.</verse>
      </chapter>
      <chapter osisID='Job.40'>
        <verse osisID='Job.40.1'>І говорив Господь Йову й сказав:</verse>
        <verse osisID='Job.40.2'>Чи буде ставати на прю з Всемогутнім огудник? Хто сперечається з Богом, хай на це відповість!</verse>
        <verse osisID='Job.40.3'>І Йов відповів Господеві й сказав:</verse>
        <verse osisID='Job.40.4'>Оце я знікчемнів, що ж маю Тобі відповісти? Я кладу свою руку на уста свої...</verse>
        <verse osisID='Job.40.5'>Я раз говорив був, і вже не скажу, а вдруге і більш не додам!...</verse>
        <verse osisID='Job.40.6'>І відповів Господь Йову із бурі й сказав:</verse>
        <verse osisID='Job.40.7'>Підпережи но ти стегна свої, як мужчина: Я буду питати тебе, ти ж пояснюй Мені!</verse>
        <verse osisID='Job.40.8'>Чи ти хочеш порушити право Моє, винуватити Мене, щоб оправданим бути?</verse>
        <verse osisID='Job.40.9'>Коли маєш рамено, як Бог, і голосом ти загримиш, немов Він,</verse>
        <verse osisID='Job.40.10'>то окрась Ти себе пишнотою й величністю, зодягнися у славу й красу!</verse>
        <verse osisID='Job.40.11'>Розпорош лютість гніву свого, і поглянь на все горде й принизь ти його!</verse>
        <verse osisID='Job.40.12'>Поглянь на все горде й його впокори, поспихай нечестивих на їхньому місці,</verse>
        <verse osisID='Job.40.13'>поховай їх у поросі разом, а їхні обличчя обвий в укритті.</verse>
        <verse osisID='Job.40.14'>Тоді й Я тебе славити буду, як правиця твоя допоможе тобі!</verse>
        <verse osisID='Job.40.15'>А ось бегемот, що його Я створив, як тебе, траву, як худоба велика, він їсть.</verse>
        <verse osisID='Job.40.16'>Ото сила його в його стегнах, його ж міцність у м'язах його живота.</verse>
        <verse osisID='Job.40.17'>Випростовує він, немов кедра, свойого хвоста, жили стегон його посплітались.</verse>
        <verse osisID='Job.40.18'>Його кості немов мідяні оті рури, костомахи його як ті пруття залізні.</verse>
        <verse osisID='Job.40.19'>Голова оце Божих доріг; і тільки Творець його може зблизити до нього меча...</verse>
        <verse osisID='Job.40.20'>Бо гори приносять поживу йому, і там грається вся звірина польова.</verse>
        <verse osisID='Job.40.21'>Під лотосами він вилежується, в укритті очерету й болота.</verse>
        <verse osisID='Job.40.22'>Лотоси тінню своєю вкривають його, тополі поточні його обгортають.</verse>
        <verse osisID='Job.40.23'>Ось підіймається річка, та він не боїться її, він безпечний, хоча б сам Йордан йому в пащу впливав!</verse>
        <verse osisID='Job.40.24'>Хто може схопити його в його очах, гаками ніздрю продіравити?</verse>
      </chapter>
      <chapter osisID='Job.41'>
        <verse osisID='Job.41.1'>(40-25) Чи левіятана потягнеш гачком, і йому язика стягнеш шнуром?</verse>
        <verse osisID='Job.41.2'>(40-26) Чи очеретину вкладеш йому в ніздря, чи терниною щоку йому продіравиш?</verse>
        <verse osisID='Job.41.3'>(40-27) Чи він буде багато благати тебе, чи буде тобі говорити лагідне?</verse>
        <verse osisID='Job.41.4'>(40-28) Чи складе він умову з тобою, і ти візьмеш його за раба собі вічного?</verse>
        <verse osisID='Job.41.5'>(40-29) Чи ним бавитись будеш, як птахом, і прив'яжеш його для дівчаток своїх?</verse>
        <verse osisID='Job.41.6'>(40-30) Чи ним спільники торгуватимуть, чи поділять його між купців-хананеїв?</verse>
        <verse osisID='Job.41.7'>(40-31) Чи шпильками проколиш ти шкіру його, а острогою риб'ячою його голову?</verse>
        <verse osisID='Job.41.8'>(40-32) Поклади ж свою руку на нього, й згадай про війну, і більше того не чини!</verse>
        <verse osisID='Job.41.9'>(41-1) Тож надія твоя неправдива, на сам вигляд його упадеш.</verse>
        <verse osisID='Job.41.10'>(41-2) Нема смільчака, щоб його він збудив, а хто ж перед обличчям Моїм зможе стати?</verse>
        <verse osisID='Job.41.11'>(41-3) Хто вийде навпроти Мене й буде цілий? Що під небом усім це Моє!</verse>
        <verse osisID='Job.41.12'>(41-4) Не буду мовчати про члени його, про стан його сили й красу його складу.</verse>
        <verse osisID='Job.41.13'>(41-5) Хто відкриє поверхню одежі його? Хто підійде коли до двійних його щелепів?</verse>
        <verse osisID='Job.41.14'>(41-6) Двері обличчя його хто відчинить? Навколо зубів його жах!</verse>
        <verse osisID='Job.41.15'>(41-7) Його спина канали щитів, поєднання їх крем'яная печать.</verse>
        <verse osisID='Job.41.16'>(41-8) Одне до одного доходить, а вітер між ними не пройде.</verse>
        <verse osisID='Job.41.17'>(41-9) Одне до одного притверджені, сполучені, і не відділяться.</verse>
        <verse osisID='Job.41.18'>(41-10) Його чхання засвічує світло, а очі його як повіки зорі світової!</verse>
        <verse osisID='Job.41.19'>(41-11) Бухає полум'я з пащі його, вириваються іскри огненні!</verse>
        <verse osisID='Job.41.20'>(41-12) Із ніздер його валить дим, немов з того горшка, що кипить та біжить.</verse>
        <verse osisID='Job.41.21'>(41-13) Його подих розпалює вугіль, і бухає полум'я з пащі його.</verse>
        <verse osisID='Job.41.22'>(41-14) Сила ночує на шиї його, а страх перед ним утікає.</verse>
        <verse osisID='Job.41.23'>(41-15) М'ясо нутра його міцно тримається, воно в ньому тверде, не хитається.</verse>
        <verse osisID='Job.41.24'>(41-16) Його серце, мов з каменя вилите, і тверде, як те долішнє жорно!</verse>
        <verse osisID='Job.41.25'>(41-17) Як підводиться він, перелякуються силачі, та й ховаються з жаху.</verse>
        <verse osisID='Job.41.26'>(41-18) Той меч, що досягне його, не встоїть, ані спис, ані ратище й панцер.</verse>
        <verse osisID='Job.41.27'>(41-19) За солому залізо вважає, а мідь за гнилу деревину!</verse>
        <verse osisID='Job.41.28'>(41-20) Син лука, стріла, не примусит увтікати його, каміння із пращі для нього зміняється в сіно.</verse>
        <verse osisID='Job.41.29'>(41-21) Булаву уважає він за соломинку, і сміється із посвисту ратища.</verse>
        <verse osisID='Job.41.30'>(41-22) Під ним гостре череп'я, лягає на гостре, немов у болото.</verse>
        <verse osisID='Job.41.31'>(41-23) Чинить він, що кипить глибочінь, мов горня, і обертає море в окріп.</verse>
        <verse osisID='Job.41.32'>(41-24) Стежка світить за ним, а безодня здається йому сивиною.</verse>
        <verse osisID='Job.41.33'>(41-25) Немає подоби йому на землі, він безстрашним створений,</verse>
        <verse osisID='Job.41.34'>(41-26) він бачить усе, що високе, він цар над усім пишним звір'ям!</verse>
      </chapter>
      <chapter osisID='Job.42'>
        <verse osisID='Job.42.1'>А Йов відповів Господеві й сказав:</verse>
        <verse osisID='Job.42.2'>Я знаю, що можеш Ти все, і не спиняється задум у Тебе!</verse>
        <verse osisID='Job.42.3'>Хто ж то такий, що ховає пораду немудру? Тому я говорив, але не розумів... Це чудніше від мене, й не знаю його:</verse>
        <verse osisID='Job.42.4'>Слухай же ти, а Я буду казати, запитаю тебе, ти ж Мені поясни...</verse>
        <verse osisID='Job.42.5'>Тільки послухом уха я чув був про Тебе, а тепер моє око ось бачить Тебе...</verse>
        <verse osisID='Job.42.6'>Тому я зрікаюсь говореного, і каюсь у поросі й попелі!...</verse>
        <verse osisID='Job.42.7'>І сталося по тому, як Господь промовив ці слова до Йова, сказав Господь теманянину Еліфазові: Запалився Мій гнів на тебе та на двох твоїх приятелів, бо ви не говорили слушного про Мене, як раб Мій Йов.</verse>
        <verse osisID='Job.42.8'>А тепер візьміть собі сім бичків та сім баранів, і йдіть до Мого раба Йова, і принесете цілопалення за себе, а Мій раб Йов помолиться за вас, бо тільки з ним Я буду рахуватися, щоб не вчинити вам злої речі, бо ви не говорили слушного про Мене, як раб Мій Йов.</verse>
        <verse osisID='Job.42.9'>І пішли теманянин Еліфаз, і шух'янин Білдад, та нааматянин Цофар, і зробили, як говорив їм Господь. І споглянув Господь на Йова.</verse>
        <verse osisID='Job.42.10'>І Господь привернув Йова до першого стану, коли він помолився за своїх приятелів. І помножив Господь усе, що Йов мав, удвоє.</verse>
        <verse osisID='Job.42.11'>І поприходили до нього всі брати його, і всі сестри його та всі попередні знайомі його, і їли з ним хліб у його домі. І вони головою хитали над ним, та потішали його за все зле, що Господь був спровадив на нього. І дали вони йому кожен по одній кеситі, і кожен по одній золотій обручці.</verse>
        <verse osisID='Job.42.12'>А Господь поблагословив останок днів Йова більше від початку його, і було в нього чотирнадцять тисяч дрібної худоби, і шість тисяч верблюдів, тисяча пар худоби великої та тисяча ослиць.</verse>
        <verse osisID='Job.42.13'>І було в нього семеро синів та три дочки.</verse>
        <verse osisID='Job.42.14'>І назвав він ім'я першій: Єміма, і ім'я другій: Кеція, а ім'я третій: Керен-Гаппух.</verse>
        <verse osisID='Job.42.15'>І таких вродливих жінок, як Йовові дочки, не знайшлося по всій землі. І дав їм їх батько спадщину поміж їхніми братами.</verse>
        <verse osisID='Job.42.16'>А Йов жив по тому сотню й сорок років, і побачив синів своїх та синів синів своїх, чотири поколінні.</verse>
        <verse osisID='Job.42.17'>І впокоївся Йов старим та насиченим днями.</verse>
      </chapter>
    </div></osisText>
</osis>