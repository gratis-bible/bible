<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance'>
  <osisText xml:lang='ru' osisIDWork='ukrub' osisRefWork='Bible'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='ukrub'>
        <title>Ukrainian Version</title>
        <contributor>The Unbound Bible Biola University: Administrative Computing 13800 Biola Ave. La Mirada, CA 90639 United States of America 562-903-4722</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-23</date>
        <description/>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>ukrub</identifier>
        <source>ftp://unboundftp.biola.edu/pub/ukrainian_utf8.zip</source>
        <language type='IETF'>ru</language>
        <relation/>
        <coverage>provide the bible to then world</coverage>
        <rights>I think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Eccl'>
      <chapter osisID='Eccl.1'>
        <verse osisID='Eccl.1.1'>Книга Проповідника, сина Давидового, царя в Єрусалимі.</verse>
        <verse osisID='Eccl.1.2'>Наймарніша марнота, сказав Проповідник, наймарніша марнота, марнота усе!</verse>
        <verse osisID='Eccl.1.3'>Яка користь людині в усім її труді, який вона робить під сонцем?</verse>
        <verse osisID='Eccl.1.4'>Покоління відходить, й покоління приходить, а земля віковічно стоїть!</verse>
        <verse osisID='Eccl.1.5'>І сонечко сходить, і сонце заходить, і поспішає до місця свого, де сходить воно.</verse>
        <verse osisID='Eccl.1.6'>Віє вітер на південь, і на північ вертається, крутиться, крутиться він та й іде, і на круг свій вертається вітер...</verse>
        <verse osisID='Eccl.1.7'>Всі потоки до моря пливуть, але море воно не наповнюється: до місця, ізвідки пливуть, ті потоки вони повертаються, щоб знову плисти!</verse>
        <verse osisID='Eccl.1.8'>Повні труду всі речі, людина сказати всього не потрапить! Не насититься баченням око, і не наповниться слуханням ухо...</verse>
        <verse osisID='Eccl.1.9'>Що було, воно й буде, і що робилося, буде робитись воно, і немає нічого нового під сонцем!...</verse>
        <verse osisID='Eccl.1.10'>Буває таке, що про нього говорять: Дивись, це нове! Та воно вже було від віків, що були перед нами!</verse>
        <verse osisID='Eccl.1.11'>Нема згадки про перше, а також про наступне, що буде, про них згадки не буде між тими, що будуть потому...</verse>
        <verse osisID='Eccl.1.12'>Я, Проповідник, був царем над Ізраїлем в Єрусалимі.</verse>
        <verse osisID='Eccl.1.13'>І поклав я на серце своє, щоб шукати й досліджувати мудрістю все, що робилось під небом. Це праця тяжка, яку дав Бог для людських синів, щоб мозолитись нею.</verse>
        <verse osisID='Eccl.1.14'>Я бачив усі справи, що чинились під сонцем: й ось усе це марнота та ловлення вітру!...</verse>
        <verse osisID='Eccl.1.15'>Покривленого не направиш, а неіснуючого не полічиш!</verse>
        <verse osisID='Eccl.1.16'>Говорив я був з серцем своїм та казав: Ось я велику премудрість набув, Найбільшу за всіх, що до мене над Єрусалимом були. І бачило серце моє всяку мудрість і знання.</verse>
        <verse osisID='Eccl.1.17'>І поклав я на серце своє, щоб пізнати премудрість, і пізнати безумство й глупоту, і збагнув я, що й це все то ловлення вітру!...</verse>
        <verse osisID='Eccl.1.18'>Бо при многості мудрости множиться й клопіт, хто ж пізнання побільшує, той побільшує й біль!...</verse>
      </chapter>
      <chapter osisID='Eccl.2'>
        <verse osisID='Eccl.2.1'>Сказав був я в серці своєму: Іди но, хай випробую тебе радістю, і придивись до добра, та й воно ось марнота...</verse>
        <verse osisID='Eccl.2.2'>На сміх я сказав: Нерозумний, а на радість: Що робить вона?</verse>
        <verse osisID='Eccl.2.3'>Задумав я в серці своєму вином оживляти своє тіло, і провадити мудрістю серце своє, і що буду держатись глупоти, аж поки побачу, що ж добре для людських синів, що робили б під небом за короткого часу свого життя.</verse>
        <verse osisID='Eccl.2.4'>Поробив я великі діла: поставив для себе доми, задля себе садив виноградники,</verse>
        <verse osisID='Eccl.2.5'>запровадив для себе садки та гаї, і понасаджував в них усіляких дерев овочевих.</verse>
        <verse osisID='Eccl.2.6'>Наробив я для себе ставів, щоб поливати із них ліс дерев, що виростали.</verse>
        <verse osisID='Eccl.2.7'>Набував я для себе рабів та невільниць, були в мене й домівники. А худоби великої та худоби дрібної було в мене більше, ніж у всіх, що в Єрусалимі до мене були!</verse>
        <verse osisID='Eccl.2.8'>Назбирав я собі також срібла та золота, і скарбів царів та провінцій, завів я собі співаків та співачок, і всякі приємнощі людських синів, жінок наложниць.</verse>
        <verse osisID='Eccl.2.9'>І звеличувавсь я усе більше та більше, над усіх, що в Єрусалимі до мене були, моя мудрість стояла також при мені.</verse>
        <verse osisID='Eccl.2.10'>І всього, чого очі мої пожадали, я їм не відмовлював: я не стримував серця свого від жодної втіхи, бо тішилось серце моє від усякого труду мого, і це була частка моя від усякого труду свого!</verse>
        <verse osisID='Eccl.2.11'>Та коли я звернувся до всіх своїх чинів, що їх поробили були мої руки, і до труду, що я потрудився був, роблячи, й ось усе це марнота та ловлення вітру, і немає під сонцем нічого корисного!...</verse>
        <verse osisID='Eccl.2.12'>І звернувся я, щоб бачити мудрість, і безум, і дурощі. Бо що зробить людина, що прийде вона по царі? Тільки те, що вона вже зробила!</verse>
        <verse osisID='Eccl.2.13'>І я побачив, що є перевага у мудрости над глупотою, як є перевага у світла над темрявою:</verse>
        <verse osisID='Eccl.2.14'>у мудрого очі його в голові його, а безглуздий у темряві ходить; та теж я пізнав, що доля одна всім їм трапиться!</verse>
        <verse osisID='Eccl.2.15'>І промовив я в серці своєму: Коли доля, яка нерозумному трапиться, трапиться також мені, то нащо тоді я мудрішим ставав? І я говорив був у серці своїм, що марнота й оце...</verse>
        <verse osisID='Eccl.2.16'>Не лишається пам'яти про мудрого, як і про нерозумного, на вічні віки, в днях наступних зовсім все забудеться, і мудрий вмирає так само, як і нерозумний...</verse>
        <verse osisID='Eccl.2.17'>І життя я зненавидів, бо противний мені кожен чин, що під сонцем він чиниться, бо все це марнота та ловлення вітру!...</verse>
        <verse osisID='Eccl.2.18'>І зненавидів я ввесь свій труд, що під сонцем трудився я був, бо його позоставлю людині, що буде вона по мені,</verse>
        <verse osisID='Eccl.2.19'>а хто знає, чи мудрий той буде чи нерозумний, хто запанує над цілим трудом моїм, над яким я трудився й змудрів був під сонцем? Це марнота також...</verse>
        <verse osisID='Eccl.2.20'>І я обернувся чинити, щоб серце моє прийшло в розпач від усього труда, що чинив я під сонцем...</verse>
        <verse osisID='Eccl.2.21'>Бо буває людина, що трудиться з мудрістю, зо знанням та із хистом, та все полишає на долю людині, яка не трудилася в тому: Марнота й оце й зло велике!</verse>
        <verse osisID='Eccl.2.22'>Та й що має людина зо всього свойого труда та із клопоту серця свого, що під сонцем працює вона?</verse>
        <verse osisID='Eccl.2.23'>Бо всі дні її муки, а смуток робота її, і навіть вночі її серце спокою не знає, теж марнота й оце!...</verse>
        <verse osisID='Eccl.2.24'>Нема ліпшого земній людині над те, щоб їсти та пити, і щоб душа її бачила добре із труду свого. Та й оце все, я бачив, воно з руки Бога!</verse>
        <verse osisID='Eccl.2.25'>Бо хто буде їсти, і хто споживати спроможе без Нього?</verse>
        <verse osisID='Eccl.2.26'>Бо людині, що перед лицем Його добра, дає Він премудрість, і пізнання, і радість; а грішникові Він роботу дає, щоб збирати й громадити, щоб пізніше віддати тому, хто добрий перед Божим лицем. Марнота і це все та ловлення вітру!...</verse>
      </chapter>
      <chapter osisID='Eccl.3'>
        <verse osisID='Eccl.3.1'>Для всього свій час, і година своя кожній справі під небом:</verse>
        <verse osisID='Eccl.3.2'>час родитись і час помирати, час садити і час виривати посаджене,</verse>
        <verse osisID='Eccl.3.3'>час вбивати і час лікувати, час руйнувати і час будувати,</verse>
        <verse osisID='Eccl.3.4'>час плакати й час реготати, час ридати і час танцювати,</verse>
        <verse osisID='Eccl.3.5'>час розкидати каміння і час каміння громадити, час обіймати і час ухилятись обіймів,</verse>
        <verse osisID='Eccl.3.6'>час шукати і час розгубити, час збирати і час розкидати,</verse>
        <verse osisID='Eccl.3.7'>час дерти і час зашивати, час мовчати і час говорити,</verse>
        <verse osisID='Eccl.3.8'>час кохати і час ненавидіти, час війні і час миру!</verse>
        <verse osisID='Eccl.3.9'>Яка користь трудящому в тім, над чим трудиться він?</verse>
        <verse osisID='Eccl.3.10'>Я бачив роботу, що Бог був дав людським синам, щоб трудились над нею,</verse>
        <verse osisID='Eccl.3.11'>усе Він прегарним зробив свого часу, і вічність поклав їм у серце, хоч не розуміє людина тих діл, що Бог учинив, від початку та аж до кінця...</verse>
        <verse osisID='Eccl.3.12'>Я знаю, немає нічого в них кращого, як тільки радіти й робити добро у своєму житті.</verse>
        <verse osisID='Eccl.3.13'>І отож, як котрий чоловік їсть та п'є і в усім своїм труді радіє добром, це дар Божий!</verse>
        <verse osisID='Eccl.3.14'>Я знаю, що все, що Бог робить, воно зостається навіки, до того не можна нічого додати, і з того не можна нічого відняти, і Бог так зробив, щоб боялись Його!</verse>
        <verse osisID='Eccl.3.15'>Що є, то було вже воно, і що статися має було вже, бо минуле відновлює Бог!</verse>
        <verse osisID='Eccl.3.16'>І я бачив під сонцем іще: місце суду, а в нім беззаконня, і місце правди, у ньому ж неправда...</verse>
        <verse osisID='Eccl.3.17'>Я сказав був у серці своєму: Судитиме Бог справедливого й несправедливого, бо для кожної справи є час, і на всяке там діло.</verse>
        <verse osisID='Eccl.3.18'>Я сказав був у серці своєму: Це для людських синів, щоб Бог випробовував їх, і щоб бачити їм, що вони як ті звірі,</verse>
        <verse osisID='Eccl.3.19'>бо доля для людських синів і доля звірини однакова доля для них: як оці помирають, так само вмирають і ті, і для всіх один подих, і нема над твариною вищости людям, марнота бо все!...</verse>
        <verse osisID='Eccl.3.20'>Все до місця одного йде: все постало із пороху, і вернеться все знов до пороху...</verse>
        <verse osisID='Eccl.3.21'>Хто те знає, чи дух людських синів підіймається вгору, і чи спускається вділ до землі дух скотини?</verse>
        <verse osisID='Eccl.3.22'>І я бачив, нема чоловікові кращого, як ділами своїми радіти, бо це доля його! Бо хто поведе його глянути, що буде по ньому?...</verse>
      </chapter>
      <chapter osisID='Eccl.4'>
        <verse osisID='Eccl.4.1'>І знов я побачив всі утиски, що чинились під сонцем, і сльоза ось утискуваних, та немає для них потішителя, і насилля з руки, що їх гноблять, і немає для них потішителя...</verse>
        <verse osisID='Eccl.4.2'>І я похвалив тих померлих, що давно повмирали, більш від живих, що живуть дотепер...</verse>
        <verse osisID='Eccl.4.3'>А краще від них від обох тій людині, що досі іще не була, що не бачила чину лихого, що робився під сонцем!</verse>
        <verse osisID='Eccl.4.4'>І я бачив ввесь труд та ввесь успіх учинку, викликає заздрість одного до одного, і це все марнота та ловлення вітру!...</verse>
        <verse osisID='Eccl.4.5'>Нерозумний сидить, склавши руки свої, та жере своє тіло,</verse>
        <verse osisID='Eccl.4.6'>краща повна долоня спокою за повні дві жмені клопоту та за ловлення вітру!...</verse>
        <verse osisID='Eccl.4.7'>І знову я бачив марноту під сонцем:</verse>
        <verse osisID='Eccl.4.8'>Буває самотній, і не має нікого він іншого, сина чи брата у нього нема, та немає кінця всьому зусиллю його, і не насититься око багатством його, і він не повість: Та для кого дбаю і позбавляю добра свою душу? Марнота й оце, і даремна робота воно...</verse>
        <verse osisID='Eccl.4.9'>Краще двом, як одному, бо мають хорошу заплату за труд свій,</verse>
        <verse osisID='Eccl.4.10'>і якби вони впали, підійме одне свого друга! Та горе одному, як він упаде, й нема другого, щоб підвести його...</verse>
        <verse osisID='Eccl.4.11'>Також коли вдвох покладуться, то тепло їм буде, а як же зогрітись одному?</verse>
        <verse osisID='Eccl.4.12'>А коли б хто напав на одного, то вдвох вони стануть на нього, і нитка потрійна не скоро пірветься!</verse>
        <verse osisID='Eccl.4.13'>Ліпший убогий та мудрий юнак, аніж цар старий та нерозумний, що вже осторог не приймає,</verse>
        <verse osisID='Eccl.4.14'>бо виходить юнак і з в'язниці, щоб зацарювати, хоч у царстві своїм народивсь він убогим!</verse>
        <verse osisID='Eccl.4.15'>Я бачив усіх живих, що ходять під сонцем, на боці цього юнака, цього другого, що став він на місце його.</verse>
        <verse osisID='Eccl.4.16'>Немає кінця всьому людові, всьому, що був перед ним, та й наступні не втішаться ним, бо й це теж марнота та ловлення вітру!...</verse>
      </chapter>
      <chapter osisID='Eccl.5'>
        <verse osisID='Eccl.5.1'>(4-17) Пильнуй за ногою своєю, як до Божого дому йдеш, бо прийти, щоб послухати, це краще за жертву безглуздих, бо не знають нічого вони, окрім чинення зла!</verse>
        <verse osisID='Eccl.5.2'>(5-1) Не квапся своїми устами, і серце твоє нехай не поспішає казати слова перед Божим лицем, Бог бо на небі, а ти на землі, тому то нехай нечисленними будуть слова твої!</verse>
        <verse osisID='Eccl.5.3'>(5-2) Бо як сон наступає через велику роботу, так багато слів має і голос безглуздого.</verse>
        <verse osisID='Eccl.5.4'>(5-3) Коли зробиш обітницю Богові, то не зволікай її виповнити, бо в Нього нема уподобання до нерозумних, а що ти обітуєш, сповни!</verse>
        <verse osisID='Eccl.5.5'>(5-4) Краще не дати обіту, ніж дати обіт і не сповнити!</verse>
        <verse osisID='Eccl.5.6'>(5-5) Не давай своїм устам впроваджувати своє тіло у гріх, і не говори перед Анголом Божим: Це помилка! Пощо Бог буде гніватися на твій голос, і діла твоїх рук буде нищити?</verse>
        <verse osisID='Eccl.5.7'>(5-6) Бо марнота в численності снів, як і в многості слів, але ти бійся Бога!</verse>
        <verse osisID='Eccl.5.8'>(5-7) Якщо ти побачиш у краї якому утискування бідаря та порушення права та правди, не дивуйся тій речі, бо високий пильнує згори над високим, а над ними Всевишній.</verse>
        <verse osisID='Eccl.5.9'>(5-8) І пожиток землі є для всіх, бо поле й сам цар обробляє.</verse>
        <verse osisID='Eccl.5.10'>(5-9) Хто срібло кохає, той не насититься сріблом, хто ж кохає багатство з прибутком, це марнота також!</verse>
        <verse osisID='Eccl.5.11'>(5-10) Як маєток примножується, то множаться й ті, що його поїдають, і яка користь його власникові, як тільки, щоб бачили очі його?</verse>
        <verse osisID='Eccl.5.12'>(5-11) Сон солодкий в трудящого, чи багато, чи мало він їсть, а ситість багатого спати йому не дає.</verse>
        <verse osisID='Eccl.5.13'>(5-12) Є лихо болюче, я бачив під сонцем його: багатство, яке бережеться його власникові на лихо йому,</verse>
        <verse osisID='Eccl.5.14'>(5-13) і гине багатство таке в нещасливім випадку, а родиться син і немає нічого у нього в руці:</verse>
        <verse osisID='Eccl.5.15'>(5-14) як він вийшов нагий із утроби матері своєї, так відходить ізнов, як прийшов, і нічого не винесе він з свого труду, що можна б узяти своєю рукою!...</verse>
        <verse osisID='Eccl.5.16'>(5-15) І це теж зло болюче: так само, як він був прийшов, так відійде, і яка йому користь, що трудився на вітер?</verse>
        <verse osisID='Eccl.5.17'>(5-16) А до того всі дні свої їв у темноті, і багато мав смутку, й хвороби та люті...</verse>
        <verse osisID='Eccl.5.18'>(5-17) Оце, що я бачив, як добре та гарне: щоб їла людина й пила, і щоб бачила добре в усьому своєму труді, що під сонцем ним трудиться в час нечисленних тих днів свого віку, які Бог їй дав, бо це доля її!</verse>
        <verse osisID='Eccl.5.19'>(5-18) Також кожна людина, що Бог дав їй багатство й маєтки, і владу їй дав споживати із того, та брати свою частку та тішитися своїм трудом, то це Божий дарунок!</verse>
        <verse osisID='Eccl.5.20'>(5-19) Бо вона днів свого життя небагато на пам'яті матиме, то Бог в її серце шле радість!</verse>
      </chapter>
      <chapter osisID='Eccl.6'>
        <verse osisID='Eccl.6.1'>Є ще зло, що я бачив під сонцем, і багато його між людьми:</verse>
        <verse osisID='Eccl.6.2'>Ось людина, що Бог їй багатство дає, і маєтки та славу, і недостатку ні в чому, чого зажадає, не чує вона для своєї душі, але Бог не дав влади їй те споживати, бо чужа людина те поїсть: Це марнота й недуга тяжка!...</verse>
        <verse osisID='Eccl.6.3'>Якби сотню дітей наплодив чоловік, і прожив пречисленні літа, і дні віку його були довгі, але не наситилась добрим душа його, а до того не мав би й належного похорону, то кажу: недоноскові краще від нього!...</verse>
        <verse osisID='Eccl.6.4'>Бо в марноті прийшов він, і в темряву йде, і в темряві сховане буде імення його,</verse>
        <verse osisID='Eccl.6.5'>ані сонця не бачив він, ані пізнав: йому спокійніше від того!...</verse>
        <verse osisID='Eccl.6.6'>А коли б він жив двічі по тисячі літ, та не бачив добра, то хіба не до місця одного все йде?</verse>
        <verse osisID='Eccl.6.7'>Увесь труд людини для рота її, і пожадання її не виповнюються.</verse>
        <verse osisID='Eccl.6.8'>Бо що більшого має мудрець, ніж безглуздий, що має убогий над те, що перед живими уміє ходити?</verse>
        <verse osisID='Eccl.6.9'>Краще бачити очима, аніж мандрувати жаданнями, і також це марнота та ловлення вітру...</verse>
        <verse osisID='Eccl.6.10'>Що було, тому ймення його вже надане давно, і відоме, що він чоловік, і він не може правуватися з сильнішим від нього,</verse>
        <verse osisID='Eccl.6.11'>бо багато речей, що марноту примножуть, але яка користь від них для людини?</verse>
        <verse osisID='Eccl.6.12'>Бо хто знає, що добре людині в житті, за небагатьох днів марного життя її, які пробуває вона, немов тінь? Та й що хто розкаже людині, що буде під сонцем по ній?</verse>
      </chapter>
      <chapter osisID='Eccl.7'>
        <verse osisID='Eccl.7.1'>Краще добре ім'я від оливи хорошої, а день смерти людини від дня її вродження!</verse>
        <verse osisID='Eccl.7.2'>Краще ходити до дому жалоби, ніж ходити до дому бенкету, бо то кінець кожній людині, і живий те до серця свого бере!</verse>
        <verse osisID='Eccl.7.3'>Кращий смуток від сміху, бо при обличчі сумнім добре серце!</verse>
        <verse osisID='Eccl.7.4'>Серце мудрих у домі жалоби, а серце безглуздих у домі веселощів.</verse>
        <verse osisID='Eccl.7.5'>Краще слухати докір розумного, аніж слухати пісні безумних,</verse>
        <verse osisID='Eccl.7.6'>бо як тріскот тернини під горщиком, такий сміх нерозумного. Теж марнота й оце!...</verse>
        <verse osisID='Eccl.7.7'>Коли мудрий кого утискає, то й сам нерозумним стає, а хабар губить серце.</verse>
        <verse osisID='Eccl.7.8'>Кінець діла ліпший від початку його; ліпший терпеливий від чванькуватого!</verse>
        <verse osisID='Eccl.7.9'>Не спіши в своїм дусі, щоб гніватися, бо гнів спочиває у надрах глупців.</verse>
        <verse osisID='Eccl.7.10'>Не кажи: Що це сталось, що перші дні були кращі за ці? бо не з мудрости ти запитався про це.</verse>
        <verse osisID='Eccl.7.11'>Добра мудрість з багатством, а прибуток для тих, хто ще сонечко бачить,</verse>
        <verse osisID='Eccl.7.12'>бо в тіні мудрости як у тіні срібла, та користь пізнання у тому, що мудрість життя зберігає тому, хто має її.</verse>
        <verse osisID='Eccl.7.13'>Розваж Божий учинок, бо хто може те випростати, що Він покривив?</verse>
        <verse osisID='Eccl.7.14'>За доброго дня користай із добра, за злого ж розважуй: Одне й друге вчинив Бог на те, щоб людина нічого по собі не знайшла!</verse>
        <verse osisID='Eccl.7.15'>В днях марноти своєї я всього набачивсь: буває справедливий, що гине в своїй справедливості, буває й безбожний, що довго живе в своїм злі.</verse>
        <verse osisID='Eccl.7.16'>Не будь справедливим занадто, і не роби себе мудрим над міру: пощо нищити маєш себе?</verse>
        <verse osisID='Eccl.7.17'>Не будь несправедливим занадто, і немудрим не будь: пощо маєш померти в нечасі своїм?</verse>
        <verse osisID='Eccl.7.18'>Добре, щоб ти ухопився за це, але й з того своєї руки не спускай, бо богобоязний втече від усього того.</verse>
        <verse osisID='Eccl.7.19'>Мудрість робить мудрого сильнішим за десятьох володарів, що в місті.</verse>
        <verse osisID='Eccl.7.20'>Немає людини праведної на землі, що робила б добро й не грішила,</verse>
        <verse osisID='Eccl.7.21'>тому не клади свого серця на всякі слова, що говорять, щоб не чути свого раба, коли він лихословить тебе,</verse>
        <verse osisID='Eccl.7.22'>знає бо серце твоє, що багато разів також ти лихословив на інших!</verse>
        <verse osisID='Eccl.7.23'>Усе це я в мудрості випробував, і сказав: Стану мудрим! Та далека від мене вона!</verse>
        <verse osisID='Eccl.7.24'>Далеке оте, що було, і глибоке, глибоке, хто знайде його?</verse>
        <verse osisID='Eccl.7.25'>Звернувся я серцем своїм, щоб пізнати й розвідати, та шукати премудрість і розум, та щоб пізнати, що безбожність глупота, а нерозум безумство!</verse>
        <verse osisID='Eccl.7.26'>І знайшов я річ гіршу від смерти то жінку, бо пастка вона, її ж серце тенета, а руки її то кайдани!... Хто добрий у Бога врятований буде від неї, а грішного схопить вона!</verse>
        <verse osisID='Eccl.7.27'>Подивися, оце я знайшов, сказав Проповідник: рівняймо одне до одного, щоб знайти зрозуміння!</verse>
        <verse osisID='Eccl.7.28'>Чого ще шукала душа моя, та не знайшла: я людину знайшов одну з тисячі, але жінки між ними всіма не знайшов!...</verse>
        <verse osisID='Eccl.7.29'>Крім того, поглянь, що знайшов я: що праведною вчинив Бог людину, та вигадок усяких шукають вони!...</verse>
      </chapter>
      <chapter osisID='Eccl.8'>
        <verse osisID='Eccl.8.1'>Хто, як той мудрий, і значення речі хто знає? Розсвітлює мудрість людини обличчя її, і суворість лиця її змінюється.</verse>
        <verse osisID='Eccl.8.2'>Я раджу: Наказа царського виконуй, і то ради присяги перед Богом.</verse>
        <verse osisID='Eccl.8.3'>Не квапся від нього відходити, не стій при злій справі, бо все, що захоче, він зробить,</verse>
        <verse osisID='Eccl.8.4'>бо слово цареве то влада, і хто йому скаже: Що робиш?</verse>
        <verse osisID='Eccl.8.5'>Хто виконує заповідь, той не пізнає нічого лихого, серце ж мудрого знає час і право.</verse>
        <verse osisID='Eccl.8.6'>Бо для кожної речі час і право своє, бо лихо людини численне на ній,</verse>
        <verse osisID='Eccl.8.7'>бо не знає, що буде, і як саме буде, хто їй розповість?</verse>
        <verse osisID='Eccl.8.8'>Немає людини, яка панувала б над вітром, щоб стримати вітер, і влади нема над днем смерти, і на війні нема звільнення, і пана свого не врятує безбожність.</verse>
        <verse osisID='Eccl.8.9'>Усе це я бачив, і серце своє прикладав я до кожного чину, що відбувався під сонцем. І був час, коли запанувала людина над людиною на лихо для неї.</verse>
        <verse osisID='Eccl.8.10'>І я бачив безбожних похованих, і до їхнього гробу приходили, а ті, що чинили добро, повикидані з місця святого, і в місті забуті... Марнота й оце!</verse>
        <verse osisID='Eccl.8.11'>Що скоро не чиниться присуд за вчинок лихий, тому серце людських синів повне ними, щоб чинити лихе.</verse>
        <verse osisID='Eccl.8.12'>Хоч сто раз чинить грішний лихе, а Бог суд відкладає йому, однако я знаю, що тим буде добре, хто Бога боїться, хто перед обличчям Його має страх!</verse>
        <verse osisID='Eccl.8.13'>А безбожному добре не буде, і мов тінь, довгих днів він не матиме, бо він перед Божим лицем страху не має!</verse>
        <verse osisID='Eccl.8.14'>Є марнота, яка на землі діється, що є справедливі, що лихо спадає на них, мов за вчинок безбожних, а є безбожні, що добро спадає на них, мов за чин справедливих! Я сказав, що марнота й оце!...</verse>
        <verse osisID='Eccl.8.15'>І радість я похваляв: що немає людині під сонцем добра, хіба тільки щоб їсти, та пити та тішитися, і оце супроводить її в її праці за часу життя її, що під сонцем Бог дав був їй.</verse>
        <verse osisID='Eccl.8.16'>Коли я поклав своє серце, щоб мудрість пізнати, і побачити чин, що діється він на землі, бо ні вдень ні вночі сну не бачить людина своїми очима,</verse>
        <verse osisID='Eccl.8.17'>і коли я побачив усякий чин Бога, тоді я пізнав, що не може людина збагнути чину, під сонцем учиненого! Тому скільки людина не трудиться, щоб дошукатись цього, то не знайде, і коли й мудрий скаже, що знає, не зможе знайти!...</verse>
      </chapter>
      <chapter osisID='Eccl.9'>
        <verse osisID='Eccl.9.1'>Ото ж бо все це я до серця свого взяв, і бачило серце моє все оце, що праведні й мудрі та їхні учинки у Божій руці, так само любов чи ненависть: Людина не знає нічого, що є перед нею!</verse>
        <verse osisID='Eccl.9.2'>Однакове всім випадає: праведному і безбожному, доброму й чистому та нечистому, і тому, хто жертву приносить, і тому, хто жертви не приносить, як доброму, так і грішникові, тому, хто клянеться, як і тому, хто клятви боїться!...</verse>
        <verse osisID='Eccl.9.3'>Оце зле у всім, що під сонцем тим діється, що однакове всім випадає, і серце людських синів повне зла, і за життя їхнього безумство в їхньому серці, а по тому до мертвих відходять...</verse>
        <verse osisID='Eccl.9.4'>Хто знаходиться поміж живих, той має надію, бо краще собаці живому, ніж левові мертвому!</verse>
        <verse osisID='Eccl.9.5'>Бо знають живі, що помруть, а померлі нічого не знають, і заплати немає вже їм, бо забута і пам'ять про них,</verse>
        <verse osisID='Eccl.9.6'>і їхнє кохання, і їхня ненависть, та заздрощі їхні загинули вже, і нема вже їм частки навіки ні в чому, що під сонцем тим діється!...</verse>
        <verse osisID='Eccl.9.7'>Тож іди, їж із радістю хліб свій, та з серцем веселим вино своє пий, коли Бог уподобав Собі твої вчинки!</verse>
        <verse osisID='Eccl.9.8'>Нехай кожного часу одежа твоя буде біла, і нехай на твоїй голові не бракує оливи!</verse>
        <verse osisID='Eccl.9.9'>Заживай життя з жінкою, яку ти кохаєш, по всі дні марноти твоєї, що Бог дав для тебе під сонцем на всі дні марноти твоєї, бо оце твоя доля в житті та в твоєму труді, що під сонцем ним трудишся ти!</verse>
        <verse osisID='Eccl.9.10'>Все, що всилі чинити рука твоя, теє роби, бо немає в шеолі, куди ти йдеш, ні роботи, ні роздуму, ані знання, ані мудрости!</verse>
        <verse osisID='Eccl.9.11'>Знову я бачив під сонцем, що біг не у скорих, і бій не в хоробрих, а хліб не в премудрих, і не в розумних багатство, ні ласка у знавців, а від часу й нагоди залежні вони!</verse>
        <verse osisID='Eccl.9.12'>Бо часу свого людина не знає, мов риби, половлені в пагубну сітку, і мов птахи, захоплені в сільце, так хапаються людські сини за час лиха, коли воно нагло спадає на них!...</verse>
        <verse osisID='Eccl.9.13'>Також оцю мудрість я бачив під сонцем, і велика для мене здавалась вона:</verse>
        <verse osisID='Eccl.9.14'>Було мале місто, і було в ньому мало людей. І раз прийшов цар великий до нього, й його оточив, і побудував проти нього велику облогу.</verse>
        <verse osisID='Eccl.9.15'>Але в ньому знайшлася людина убога, та мудра, і вона врятувала те місто своєю премудрістю, та пізніше ніхто не згадав про цю вбогу людину!</verse>
        <verse osisID='Eccl.9.16'>І я говорив: Краща мудрість за силу; однако погорджується мудрість бідного, і не слухаються його слів!</verse>
        <verse osisID='Eccl.9.17'>Слова мудрих, почуті в спокої, кращі від крику володаря поміж безглуздими.</verse>
        <verse osisID='Eccl.9.18'>Мудрість краща від зброї військової, але один грішник погубить багато добра...</verse>
      </chapter>
      <chapter osisID='Eccl.10'>
        <verse osisID='Eccl.10.1'>Мертві мухи псують та зашумовують оливу мироварника, так трохи глупоти псує мудрість та славу.</verse>
        <verse osisID='Eccl.10.2'>Серце мудрого тягне праворуч, а серце безумного ліворуч.</verse>
        <verse osisID='Eccl.10.3'>Коли нерозумний і прямою дорогою йде, йому серця бракує, і всім він говорить, що він нерозумний.</verse>
        <verse osisID='Eccl.10.4'>Коли гнів володаря стане на тебе, не лишай свого місця, бо лагідність доводить до прощення навіть великих провин.</verse>
        <verse osisID='Eccl.10.5'>Є зло, що я бачив під сонцем, мов помилка, що повстає від володаря:</verse>
        <verse osisID='Eccl.10.6'>на великих висотах глупота буває поставлена, а багаті сидять у низині!</verse>
        <verse osisID='Eccl.10.7'>Я бачив на конях рабів, князі ж пішки ходили, немов ті раби...</verse>
        <verse osisID='Eccl.10.8'>Хто яму копає, той в неї впаде, а хто валить мура, того гадина вкусить.</verse>
        <verse osisID='Eccl.10.9'>Хто зносить каміння, пораниться ним; хто дрова рубає, загрожений ними.</verse>
        <verse osisID='Eccl.10.10'>Як залізо ступіє, й хтось леза не вигострить, той мусить напружити свою силу, та мудрість зарадить йому!</verse>
        <verse osisID='Eccl.10.11'>Коли вкусить гадюка перед закляттям, тоді ворожбит не потрібний.</verse>
        <verse osisID='Eccl.10.12'>Слова з уст премудрого милість, а губи безумного нищать його:</verse>
        <verse osisID='Eccl.10.13'>початок слів його уст глупота, а кінець його уст зле шаленство.</verse>
        <verse osisID='Eccl.10.14'>Нерозумний говорить багато, та не знає людина, що буде; а що буде по ньому, хто скаже йому?</verse>
        <verse osisID='Eccl.10.15'>Втомляє безумного праця його, бо не знає й дороги до міста.</verse>
        <verse osisID='Eccl.10.16'>Горе, краю, тобі, коли цар твій хлопчина, а владики твої спозаранку їдять!</verse>
        <verse osisID='Eccl.10.17'>Щасливий ти, краю, коли син шляхетних у тебе царем, а владики твої своєчасно їдять, як ті мужі, а не як п'яниці!</verse>
        <verse osisID='Eccl.10.18'>Від лінощів валиться стеля, а з опущення рук тече дах.</verse>
        <verse osisID='Eccl.10.19'>Гостину справляють для радощів, і вином веселиться життя, а за срібло все це можна мати.</verse>
        <verse osisID='Eccl.10.20'>Навіть у думці своїй не злослов на царя, і в спальні своїй не кляни багача, небесний бо птах віднесе твою мову, а крилатий розкаже про слово твоє...</verse>
      </chapter>
      <chapter osisID='Eccl.11'>
        <verse osisID='Eccl.11.1'>Хліб свій пускай по воді, бо по багатьох днях знов знайдеш його.</verse>
        <verse osisID='Eccl.11.2'>Давай частку на сім чи й на вісім, бо не знаєш, яке буде зло на землі.</verse>
        <verse osisID='Eccl.11.3'>Коли переповняться хмари дощем, то виллють на землю його. А коли деревина на південь впаде чи на північ, залишиться на місці, куди деревина впаде.</verse>
        <verse osisID='Eccl.11.4'>Хто вважає на вітер, не буде той сіяти, а хто споглядає на хмари, не буде той жати.</verse>
        <verse osisID='Eccl.11.5'>Як не відаєш ти, яка то путь вітру, як кості зростають в утробі вагітної, так не відаєш ти чину Бога, що робить усе.</verse>
        <verse osisID='Eccl.11.6'>Сій ранком насіння своє, та й під вечір хай не спочиває рука твоя, не знаєш бо ти, котре вийде на краще тобі, оце чи оте, чи обоє однаково добрі.</verse>
        <verse osisID='Eccl.11.7'>І світло солодке, і добре очам сонце бачити,</verse>
        <verse osisID='Eccl.11.8'>і коли б людина жила й довгі роки, хай за всіх їх вона тішиться, і хай пам'ятає дні темряви, бо їх буде багато, усе, що надійде, марнота!</verse>
        <verse osisID='Eccl.11.9'>Тішся, юначе, своїм молодецтвом, а серце твоє нехай буде веселе за днів молодощів твоїх! І ходи ти дорогами серця свого й видінням очей своїх, але знай, що за все це впровадить тебе Бог до суду!</verse>
        <verse osisID='Eccl.11.10'>Тому жени смуток від серця свого, і віддаляй зле від тіла твого, бо й дитинство, і рання життєва зоря то марнота!</verse>
      </chapter>
      <chapter osisID='Eccl.12'>
        <verse osisID='Eccl.12.1'>І пам'ятай в днях юнацтва свого про свого Творця, аж поки не прийдуть злі дні, й не наступлять літа, про які говорити ти будеш: Для мене вони неприємні!</verse>
        <verse osisID='Eccl.12.2'>аж поки не стемніє сонце, і світло, і місяць, і зорі, і не вернуться хмари густі за дощем,</verse>
        <verse osisID='Eccl.12.3'>у день, коли затремтять ті, хто дім стереже, і зігнуться мужні, і спинять роботу свою млинарі, бо їх стане мало, і потемніють ті, хто в вікно визирає,</verse>
        <verse osisID='Eccl.12.4'>і двері подвійні на вулицю замкнені будуть, як зменшиться гуркіт млина, і голос пташини замовкне, і затихнуть всі дочки співучі,</verse>
        <verse osisID='Eccl.12.5'>і будуть боятись високого місця, і жахи в дорозі їм будуть, і мигдаль зацвіте, й обтяжіє кобилка, і загине бажання, бо людина відходить до вічного дому свого, а по вулиці будуть ходити довкола голосільники,</verse>
        <verse osisID='Eccl.12.6'>аж поки не пірветься срібний шнурок, і не зломиться кругла посудина з золота, і при джерелі не розіб'ється глек, і не зламається коло, й не руне в криницю...</verse>
        <verse osisID='Eccl.12.7'>І вернеться порох у землю, як був, а дух вернеться знову до Бога, що дав був його!</verse>
        <verse osisID='Eccl.12.8'>Наймарніша марнота, сказав Проповідник, марнота усе!...</verse>
        <verse osisID='Eccl.12.9'>Крім того, що Проповідник був мудрий, він навчав ще народ знання. Він важив та досліджував, склав багато приповістей.</verse>
        <verse osisID='Eccl.12.10'>Проповідник пильнував знаходити потрібні слова, і вірно писав правдиві слова.</verse>
        <verse osisID='Eccl.12.11'>Слова мудрих немов оті леза в ґірлизі, і мов позабивані цвяхи, складачі ж таких слів, вони дані від одного Пастиря.</verse>
        <verse osisID='Eccl.12.12'>А понад те, сину мій, будь обережний: складати багато книжок не буде кінця, а багато навчатися мука для тіла!</verse>
        <verse osisID='Eccl.12.13'>Підсумок усього почутого: Бога бійся, й чини Його заповіді, бо належить це кожній людині!</verse>
        <verse osisID='Eccl.12.14'>Бо Бог приведе кожну справу на суд, і все потаємне, чи добре воно, чи лихе!</verse>
      </chapter>
    </div></osisText>
</osis>