<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance'>
  <osisText xml:lang='ru' osisIDWork='ukrub' osisRefWork='Bible'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='ukrub'>
        <title>Ukrainian Version</title>
        <contributor>The Unbound Bible Biola University: Administrative Computing 13800 Biola Ave. La Mirada, CA 90639 United States of America 562-903-4722</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-23</date>
        <description/>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>ukrub</identifier>
        <source>ftp://unboundftp.biola.edu/pub/ukrainian_utf8.zip</source>
        <language type='IETF'>ru</language>
        <relation/>
        <coverage>provide the bible to then world</coverage>
        <rights>I think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='1Sam'>
      <chapter osisID='1Sam.1'>
        <verse osisID='1Sam.1.1'>І був один чоловік із Раматаїм-Цофіму, з Єфремових гір, а ім'я йому Елкана, син Єрохама, сина Ілія, сина Тоху, сина Цуфа, єфремлянин.</verse>
        <verse osisID='1Sam.1.2'>А він мав дві жінки, ім'я одній Анна, а ім'я другій Пеніна. І були в Пеніни діти, а в Анни дітей не було.</verse>
        <verse osisID='1Sam.1.3'>А той чоловік рік-у-рік ходив із свого міста до Шіло, щоб вклонятися та приносити жертви Господу Саваоту. А там два Ілієві сини, Гофні та Пінхас, були священиками для Господа.</verse>
        <verse osisID='1Sam.1.4'>І як бував той день, і Елкана приносив жертви, то він давав своїй жінці Пеніні й усім синам її та дочкам її частини,</verse>
        <verse osisID='1Sam.1.5'>а Анні давав частину подвійну, бо любив її. Та Господь замкнув її утробу.</verse>
        <verse osisID='1Sam.1.6'>А її суперниця розпалювала їй гнів, щоб докучати їй, бо Господь замкнув її утробу.</verse>
        <verse osisID='1Sam.1.7'>І так робив він рік-у-рік, коли вона входила до Господнього дому, а та так гнівила її. І вона плакала й не їла.</verse>
        <verse osisID='1Sam.1.8'>І сказав їй чоловік її Елкана: Анно, чого ти плачеш і чому не їси? І чого сумне твоє серце? Чи ж я не ліпший тобі за десятьох синів?</verse>
        <verse osisID='1Sam.1.9'>І встала Анна по їді та по питті в Шіло, а священик Ілій сидів на стільці при бічному одвірку Господнього храму.</verse>
        <verse osisID='1Sam.1.10'>А вона була скорбна духом, і молилася до Господа та плакала гірко.</verse>
        <verse osisID='1Sam.1.11'>І склала вона обітницю, та й сказала: Господи Саваоте, якщо дійсно споглянеш на біду Твоєї невільниці, і згадаєш мене, і не забудеш Своєї невільниці, і даси Своїй невільниці нащадка чоловічої статі, то я дам його Господеві на всі дні життя його, а бритва не торкнеться його голови.</verse>
        <verse osisID='1Sam.1.12'>І сталося, коли вона довго молилася перед Господнім лицем, то Ілій пильнував за її устами.</verse>
        <verse osisID='1Sam.1.13'>А Анна вона говорила в серці своїм: тільки губи її порушувалися, а голос її не був чутий. І вважав її Ілій за п'яну.</verse>
        <verse osisID='1Sam.1.14'>І сказав до неї Ілій: Аж доки ти будеш п'яною? Витверезись зо свого вина!</verse>
        <verse osisID='1Sam.1.15'>А Анна відповіла та й сказала: Ні, пане мій, я жінка скорбна духом, а вина та п'янкого напою не пила я. І я вилила душу свою перед Господнім лицем.</verse>
        <verse osisID='1Sam.1.16'>Не вважай своєї невільниці за негідницю, бо я говорила аж доти з великої своєї скорботи та з туги своєї.</verse>
        <verse osisID='1Sam.1.17'>І відповів Ілій та й сказав: Іди з миром! А Бог Ізраїлів дасть тобі бажання твоє, яке ти від Нього жадала.</verse>
        <verse osisID='1Sam.1.18'>А вона сказала: Нехай невільниця твоя знайде милість в очах твоїх! І пішла та жінка своєю дорогою, та й їла, а обличчя її не було вже сумне.</verse>
        <verse osisID='1Sam.1.19'>І встала вона рано вранці, і вклонилася перед Господнім лицем. І вернулися вони, і ввійшли до свого дому до Рами. І Елкана пізнав свою жінку Анну, а Господь згадав про неї.</verse>
        <verse osisID='1Sam.1.20'>І сталося по році, і завагітніла Анна, та й сина породила. І назвала вона ім'я йому: Самуїл, бо від Господа жадала його.</verse>
        <verse osisID='1Sam.1.21'>І пішов той чоловік Елкана та ввесь дім його вчинити для Господа річну жертву та обітниці свої.</verse>
        <verse osisID='1Sam.1.22'>А Анна не пішла, бо сказала до чоловіка свого: Аж коли буде відлучений цей хлопчик, то відведу його, і він з'явиться перед Господнім лицем, і назавжди позостанеться там!</verse>
        <verse osisID='1Sam.1.23'>І сказав їй чоловік її Елкана: Роби те, що добре в очах твоїх! Залишайся, аж поки відлучиш його, тільки нехай виконає Господь Своє слово. І залишалась та жінка, і годувала свого сина, аж поки вона відлучила його.</verse>
        <verse osisID='1Sam.1.24'>А коли відлучила, то повела його з собою та з трьома бичками й одною ефою муки, і бурдюком вина, і привела його до Господнього дому до Шіло. А той хлопчик був ще малий.</verse>
        <verse osisID='1Sam.1.25'>І зарізали бичка, і привели того хлопчика до Ілія.</verse>
        <verse osisID='1Sam.1.26'>І вона сказала: О, пане мій, як жива душа твоя, мій пане, я та жінка, що стояла з тобою отут, щоб молитися Господеві.</verse>
        <verse osisID='1Sam.1.27'>Я молилася за дитину цю, і Господь дав мені жадання моє, що я просила від Нього.</verse>
        <verse osisID='1Sam.1.28'>А тепер я віддаю його Господеві на всі дні, скільки він жаданий для Господа. І вклонилася там Господеві.</verse>
      </chapter>
      <chapter osisID='1Sam.2'>
        <verse osisID='1Sam.2.1'>І молилася Анна та й проказала: Звеселилося Господом серце моє, мій ріг став високим у Господі! Розкрилися уста мої на моїх ворогів, бо радію з спасіння Твого!</verse>
        <verse osisID='1Sam.2.2'>Немає святого, подібного Господу, немає нікого, крім Тебе, і скелі немає, як Бог наш!</verse>
        <verse osisID='1Sam.2.3'>Більше не говоріть зарозуміло, нехай з ваших уст не виходить зухвальство, бо Господь Бог знання, і Він упляновує вчинки!</verse>
        <verse osisID='1Sam.2.4'>Лук сильних поламаний, а немічні оперезалися силою!</verse>
        <verse osisID='1Sam.2.5'>Наймаються ситі за хліб, а голодні відпочивають, аж неплідна сімох породила, а многодітна знесиліла.</verse>
        <verse osisID='1Sam.2.6'>Господь побиває й оживлює, до шеолу знижає й підносить до неба.</verse>
        <verse osisID='1Sam.2.7'>Господь зубожує та збагачує, понижує Він та звеличує.</verse>
        <verse osisID='1Sam.2.8'>Підіймає нужденного з пороху, підносить убогого зо смітників, щоб посадити з вельможами й престол слави їм дать на спадщину, бо Господні основи землі, і на них Він поставив вселенну.</verse>
        <verse osisID='1Sam.2.9'>Він ноги святих Своїх стереже, нечестиві ж погинуть у темряві, бо сильним не з сили стає чоловік.</verse>
        <verse osisID='1Sam.2.10'>Господь хай поламані будуть Його супротивники! У небі Господь загримить, і розсудить Він кінці землі! І Він подасть силу Своєму цареві, і рога повищить Свого помазанця!</verse>
        <verse osisID='1Sam.2.11'>І пішов Елкана до Рами, до дому свого. А той отрок служив Господеві при священикові Ілії.</verse>
        <verse osisID='1Sam.2.12'>А сини Ілія були люди негідні, вони не знали Господа,</verse>
        <verse osisID='1Sam.2.13'>ані звичаю священичого з народом. Коли хто приносив жертву, то, як варилося м'ясо, приходив священиків слуга, а в його руці тризубе видельце.</verse>
        <verse osisID='1Sam.2.14'>І він із грюкотом стромляв до мідниці, або до кітла, або до горшка, або до горняти, і все, що витягне видельце, священик собі брав. Так вони робили всьому Ізраїлеві, що приходив туди до Шіло.</verse>
        <verse osisID='1Sam.2.15'>Також поки палили лій, то приходив священиків слуга, та й говорив до чоловіка, що приносив жертву: Дай м'яса на печеню для священика, бо він не візьме від тебе м'яса вареного, а тільки сире!</verse>
        <verse osisID='1Sam.2.16'>А як той чоловік відповідав йому: Нехай перше спалять і той лій, а ти потім візьми собі, скільки буде жадати душа твоя! А той говорив: Ні, таки зараз давай! А коли ні, візьму силою!</verse>
        <verse osisID='1Sam.2.17'>І був гріх тих юнаків дуже великий перед Господнім лицем, бо ті люди безчестили Господню жертву.</verse>
        <verse osisID='1Sam.2.18'>А Самуїл служив перед Господнім лицем. Отрок був оперезаний лляним ефодом.</verse>
        <verse osisID='1Sam.2.19'>А малу верхню одежину робила йому його мати, і приносила йому з року на рік, коли приходила з своїм мужем приносити річну жертву.</verse>
        <verse osisID='1Sam.2.20'>А Ілій поблагословив Елкану й його жінку та й сказав: Нехай Господь дасть тобі нащадків від цієї жінки, за відданого, що Господь узяв. І пішли вони на місце своє.</verse>
        <verse osisID='1Sam.2.21'>І Господь згадав про Анну, і вона завагітніла, та й породила трьох синів та дві дочки. А отрок Самуїл ріс із Господом.</verse>
        <verse osisID='1Sam.2.22'>А Ілій був дуже старий. І почув він усе, що сини його роблять усьому Ізраїлеві, і що вони злягаються з жінками, які відбувають службу при вході скинії заповіту.</verse>
        <verse osisID='1Sam.2.23'>І він сказав їм: Нащо ви робите такі речі, про які я чую? Про ваші злі вчинки я чую від усього цього народу.</verse>
        <verse osisID='1Sam.2.24'>Ні, сини мої, недобра та чутка, що я чую, ви відхиляєте Господній народ від Закону!</verse>
        <verse osisID='1Sam.2.25'>Якщо хто згрішить супроти людини, то помоляться за неї перед Богом. А якщо людина згрішить супроти Господа, хто заступиться за неї? Та вони не слухали голосу батька свого, бо Господь постановив погубити їх.</verse>
        <verse osisID='1Sam.2.26'>А отрок Самуїл усе ріс, та здобував ласку як у Господа, так і в людей.</verse>
        <verse osisID='1Sam.2.27'>І прийшов Божий чоловік до Ілія, та й сказав йому: Так сказав Господь: Чи ж Я справді не об'явився домові твого батька, як були вони в Єгипті, у фараоновім домі?</verse>
        <verse osisID='1Sam.2.28'>Я вибрав його Собі зо всіх Ізраїлевих племен за священика, щоб він входив до Мого жертівника, щоб кадив кадило, щоб носив ефода перед Моїм лицем. І дав Я домові твого батька всі жертви Ізраїлевих синів.</verse>
        <verse osisID='1Sam.2.29'>Чого ж ви берете під ноги Мою жертву та Мою жертву хлібну, що Я заповів для скинії? І ти вшанував синів своїх більш, як Мене, щоб ви потовстіли від найкращих частин усякого Ізраїлевого дару перед лицем Моїм.</verse>
        <verse osisID='1Sam.2.30'>Тому то слово Господа, Бога Ізраїлевого, таке: Говорячи, сказав Я: Дім твій та дім батька твого будуть ходити перед Моїм лицем аж навіки. А тепер слово Господнє: Не буде в Мене такого, бо Я шаную тих, хто шанує Мене, а ті, хто зневажає Мене, будуть зневажені!</verse>
        <verse osisID='1Sam.2.31'>Ось приходять дні, і Я відітну рамено твоє та рамено дому батька твого, щоб не було старого в домі твоєму.</verse>
        <verse osisID='1Sam.2.32'>І побачиш біду Мого мешкання, хоч у всьому Я добре чинив Ізраїлеві, і не буде старого в домі твоїм по всі дні.</verse>
        <verse osisID='1Sam.2.33'>Я не витну в тебе всіх від Мого жертівника, щоб вибрати очі твої, і щоб зробити біль душі твоїй, та ввесь доріст твого дому повмирає в силі віку.</verse>
        <verse osisID='1Sam.2.34'>А оце тобі ознака, що прийде на обох синів твоїх, на Хофні та Пінхаса, обидва вони помруть одного дня.</verse>
        <verse osisID='1Sam.2.35'>А Я поставлю Собі священика вірного, він буде робити згідно з серцем Моїм та з Моєю душею. І Я збудую йому тривалий дім, і він буде ходити перед Моїм помазанцем по всі дні.</verse>
        <verse osisID='1Sam.2.36'>І станеться, кожен, хто полишиться в домі твоїм, прийде вклонятися йому за аґору срібла та за буханець хліба, і скаже: Долучи мене до одного з священицтв, щоб їсти кавалок хліба.</verse>
      </chapter>
      <chapter osisID='1Sam.3'>
        <verse osisID='1Sam.3.1'>А отрок Самуїл служив Господеві при Ілії. А Господнє слово було рідке за тих днів, видіння не було часте.</verse>
        <verse osisID='1Sam.3.2'>І сталося того дня, коли Ілій лежав на своєму місці, а очі його стали затемнятися, він не міг бачити,</verse>
        <verse osisID='1Sam.3.3'>і поки Божий світильник ще не погас, а Самуїл лежав у Господньому храмі, там, де Божий ковчег,</verse>
        <verse osisID='1Sam.3.4'>то покликав Господь до Самуїла: Самуїле, Самуїле! А він відказав: Ось я!</verse>
        <verse osisID='1Sam.3.5'>І побіг він до Ілія та й сказав: Ось я, бо ти кликав мене. А той відказав: Я не кликав .Вернися, лягай. І він пішов і ліг.</verse>
        <verse osisID='1Sam.3.6'>А Господь далі покликав: Самуїле, Самуїле! І встав Самуїл, і пішов до Ілія та й сказав: Ось я, бо ти кликав мене. А той відказав: Не кликав я, сину мій. Вернися, лягай.</verse>
        <verse osisID='1Sam.3.7'>А Самуїл ще не пізнав голосу Господа, і ще не відкрилося йому Господнє слово.</verse>
        <verse osisID='1Sam.3.8'>А Господь далі покликав Самуїла третій раз. І він устав, і пішов до Ілія та й сказав: Ось я, бо ти кликав мене. І зрозумів Ілій, що то Господь кличе отрока.</verse>
        <verse osisID='1Sam.3.9'>І сказав Ілій до Самуїла: Іди, лягай. І якщо знову покличе тебе, то скажеш: Говори, Господи, бо раб Твій слухає Тебе! І пішов Самуїл, та й ліг на своє місце.</verse>
        <verse osisID='1Sam.3.10'>І ввійшов Господь, і став, і покликав, як перед тим: Самуїле, Самуїле! А Самуїл відказав: Говори, Господи, бо раб Твій слухає!</verse>
        <verse osisID='1Sam.3.11'>І сказав Господь до Самуїла: Ось Я зроблю таку річ серед Ізраїля, що в кожного, хто почує про неї, задзвенить в обох вухах його.</verse>
        <verse osisID='1Sam.3.12'>Того дня Я виконаю над Ілієм все, що Я говорив про дім його, від початку й до кінця.</verse>
        <verse osisID='1Sam.3.13'>І розповім йому, що Я суджу дім його навіки за гріх, про який він знав, що сини його богозневажають, та не спиняв їх.</verse>
        <verse osisID='1Sam.3.14'>Тому присягнув Я домом Ілія, що не очиститься гріх Ілієвого дому жертвою та жертвою хлібною навіки.</verse>
        <verse osisID='1Sam.3.15'>І лежав Самуїл аж до ранку, і відчинив двері Господнього дому. А Самуїл боявся розповісти Ілієві про те видіння.</verse>
        <verse osisID='1Sam.3.16'>І покликав Ілій Самуїла, та й сказав: Самуїле, сину мій! А той сказав: Ось я!</verse>
        <verse osisID='1Sam.3.17'>І сказав він: Що то за річ, про яку Він говорив до тебе? Не крий правди передо мною. Нехай Господь зробить тобі так, і нехай додасть, якщо ти скажеш неправду передо мною про щось зо всього того, що говорив Він до тебе!</verse>
        <verse osisID='1Sam.3.18'>І розповів йому Самуїл усе те, і не сказав неправди перед ним. А той сказав: Він Господь, нехай зробить те, що добре в очах Його!</verse>
        <verse osisID='1Sam.3.19'>І виростав Самуїл, а Господь був із ним, і не опустив ані жодного зо всіх Його слів.</verse>
        <verse osisID='1Sam.3.20'>І ввесь Ізраїль, від Дана аж до Беер-Шеви, пізнав, що Самуїл вірний, як пророк Господній.</verse>
        <verse osisID='1Sam.3.21'>А Господь далі показувався в Шіло, бо Господь явився був у Шіло Самуїлові в слові Господньому.</verse>
      </chapter>
      <chapter osisID='1Sam.4'>
        <verse osisID='1Sam.4.1'>І було Самуїлове слово для всього Ізраїля. І вийшов Ізраїль на війну проти филистимлян, та й таборував при Евен-Гаезері, а филистимляни таборували в Афеку.</verse>
        <verse osisID='1Sam.4.2'>І вишикувались филистимляни навпроти Ізраїля, а коли бій став тяжкий, то Ізраїль був побитий перед филистимлянами. І вони побили в боєвому шикові на полі близько чотирьох тисяч чоловіка.</verse>
        <verse osisID='1Sam.4.3'>І прийшов народ до табору, а Ізраїлеві старші сказали: Чому вдарив нас Господь сьогодні перед филистимлянами? Візьмімо собі з Шіло ковчега Господнього заповіту, і нехай ввійде поміж нас, і нехай спасе нас із рук наших ворогів.</verse>
        <verse osisID='1Sam.4.4'>І послав народ до Шіло, і понесли звідти ковчега заповіту Господа Саваота, що сидить на херувимах. А там були двоє Ілієвих синів, Хофні та Пінхас, із ковчегом Божого заповіту.</verse>
        <verse osisID='1Sam.4.5'>І сталося, як ковчег заповіту Господнього прибув до табору, то ввесь Ізраїль скрикнув великим окриком, аж застогнала земля!</verse>
        <verse osisID='1Sam.4.6'>А филистимляни почули голос окрику, та й сказали: Що це за голос цього великого окрику в єврейському таборі? І довідалися вони, що Господній ковчег прибув до табору.</verse>
        <verse osisID='1Sam.4.7'>І полякалися филистимляни, і говорили: Бог прибув до табору! І сказали вони: Біда нам, бо такого, як це, не було ще ніколи!</verse>
        <verse osisID='1Sam.4.8'>Біда нам! Хто нас урятує від руки цих потужних богів? Оце вони, ті боги, що вдарили були Єгипет усякою поразою у пустині!</verse>
        <verse osisID='1Sam.4.9'>Зміцніться та будьте мужні, филистимляни, щоб ви не служили євреям, як вони служили вам. І будьте мужні, і воюйте!</verse>
        <verse osisID='1Sam.4.10'>І воювали филистимляни. І був побитий Ізраїль, і кожен утікав до свого намету. І та поразка була дуже велика. І впало з Ізраїля тридцять тисяч піхоти.</verse>
        <verse osisID='1Sam.4.11'>А Божий ковчег був узятий, і два Ілієві сини, Хофні та Пінхас, полягли...</verse>
        <verse osisID='1Sam.4.12'>І побіг один веніяминівець із бою, і прибув того дня до Шіло; а одежа його була подерта, і порох на голові його.</verse>
        <verse osisID='1Sam.4.13'>І прибув він, аж ось Ілій сидить на стільці при дорозі й виглядає, бо серце йому тремтіло за Божого ковчега. А той чоловік прийшов, і розповів у місті, і закричало все місто!</verse>
        <verse osisID='1Sam.4.14'>А Ілій почув голос того крику та й сказав: Що це за голос того натовпу? А той чоловік поспішив і прийшов, та й розповів Ілієві.</verse>
        <verse osisID='1Sam.4.15'>А Ілій був віку дев'ятидесяти й восьми літ, а очі його померкли, і він не міг бачити.</verse>
        <verse osisID='1Sam.4.16'>І сказав той чоловік до Ілія: Я той, що прибіг із бою, і я втік сьогодні з бойових лав. І сказав Ілій: Що то сталося, мій сину?</verse>
        <verse osisID='1Sam.4.17'>І відповів вісник і сказав: Ізраїль побіг перед филистимлянами, і сталась велика поразка в народі. І обидва сини твої, Хофні та Пінхас, полягли. А ковчег Божий узятий!</verse>
        <verse osisID='1Sam.4.18'>І сталося, як згадав він про Божого ковчега, то впав Ілій зо стільця навзнак при брамі, зламався карк йому, і він помер, бо той муж був старий та тяжкий. А він судив Ізраїля сорок літ.</verse>
        <verse osisID='1Sam.4.19'>А невістка його, Пінхасова жінка, була важка, близька до родів. І як зачула вона ту звістку, що взятий Божий ковчег і помер тесть її та чоловік її, то впала на коліна, та й породила, бо прийшли на неї породільні болі її.</verse>
        <verse osisID='1Sam.4.20'>А як настав час смерти її, то казали ті, що стояли при ній: Не бійся, бо ти породила сина! Та вона не відповіла, і не взяла цього до серця свого.</verse>
        <verse osisID='1Sam.4.21'>І вона назвала ім'я тому хлопцеві: Іхавод, кажучи: Відійшла Ізраїлева слава! Бо почула про взяття Божого ковчегу, і про тестя свого та про мужа свого,</verse>
        <verse osisID='1Sam.4.22'>та й сказала: Відійшла слава від Ізраїля, бо взятий Божий ковчег.</verse>
      </chapter>
      <chapter osisID='1Sam.5'>
        <verse osisID='1Sam.5.1'>А филистимляни взяли Божого ковчега, і принесли його з Евен-Гаезеру до Ашдоду.</verse>
        <verse osisID='1Sam.5.2'>І взяли филистимляни Божого ковчега, і принесли його до Даґонового дому, і поставили його біля Даґона.</verse>
        <verse osisID='1Sam.5.3'>А другого дня вранці повставали ашдодяни, аж ось Даґон лежить ницьма на землі перед Господнім ковчегом! І взяли вони Даґона, і поставили його на його місце.</verse>
        <verse osisID='1Sam.5.4'>А наступного дня повставали вони рано, аж ось Даґон лежить ницьма на землі перед Господнім ковчегом! А Даґонова голова та обидві долоні рук його лежать відтяті на порозі, тільки тулуб Даґонів позостав при ньому.</verse>
        <verse osisID='1Sam.5.5'>Тому то жерці та всі, хто входить до Даґонового дому, не ступають на Даґонів поріг у Ашдоді аж до цього дня.</verse>
        <verse osisID='1Sam.5.6'>І стала тяжка Господня рука на ашдодян, і Він їх пустошив та бив їх болячками, Ашдод та довкілля його.</verse>
        <verse osisID='1Sam.5.7'>І побачили ашдодяни, що так, та й сказали: Нехай не зостається з нами ковчег Ізраїлевого Бога, бо стала тяжкою Його рука на нас та на Даґона, бога нашого!</verse>
        <verse osisID='1Sam.5.8'>І послали вони, і зібрали до себе всіх филистимських володарів, та й сказали: Що ми зробимо з ковчегом Ізраїлевого Бога? А ті відказали: Нехай ковчег Ізраїлевого Бога перейде до Ґату. І вони перенесли ковчега Ізраїлевого Бога.</verse>
        <verse osisID='1Sam.5.9'>І сталося по тому, як вони перенесли його, то Господня рука була проти міста, сталося дуже велике замішання. І вдарив Він людей того міста від малого й аж до великого, і появилися на них болячки.</verse>
        <verse osisID='1Sam.5.10'>І вони вислали Божого ковчега до Екрону. І сталося, як Божий ковчег прибув до Екрону, то екроняни стали кричати, говорячи: Перенесли до нас ковчега Ізраїлевого Бога, щоб вигубив нас та народ наш!</verse>
        <verse osisID='1Sam.5.11'>І послали вони, і зібрали всіх филистимських володарів, та й говорили: Відішліть ковчега Ізраїлевого Бога, нехай вернеться на місце своє, і нехай не поб'є нас та народа нашого, бо було смертельне замішання в усьому місті. І Божа рука стала там дуже тяжка.</verse>
        <verse osisID='1Sam.5.12'>А ті люди, хто не повмирав, були вдарені болячками, і зойк міста піднявся до неба!</verse>
      </chapter>
      <chapter osisID='1Sam.6'>
        <verse osisID='1Sam.6.1'>І був Божий ковчег у филистимській землі сім місяців.</verse>
        <verse osisID='1Sam.6.2'>І покликали филистимляни жерців та ворожбитів, говорячи: Що робити з Господнім ковчегом? Скажіть нам, як відіслати його на його місце?</verse>
        <verse osisID='1Sam.6.3'>А ті сказали: Якщо ви відсилаєте ковчега Ізраїлевого Бога, то не відсилайте його порожньо, але конче принесіть Йому жертву за провину, тоді будете вилікувані, і ви пізнаєте, чому не відступає Його рука від вас.</verse>
        <verse osisID='1Sam.6.4'>І ті спитали: Яка ж та жертва за провину, що ми принесемо Йому? А ті відказали: За числом филистимських володарів п'ять золотих болячок та п'ять золотих мишей. Бо одна пораза для всіх вас та для ваших володарів.</verse>
        <verse osisID='1Sam.6.5'>І зробіть подоби ваших болячок та подоби ваших мишей, що вигублюють землю, і воздайте славу Ізраїлевому Богові, може Він полегчить Свою руку з-над вас і з-над ваших богів та з-над вашого краю.</verse>
        <verse osisID='1Sam.6.6'>І чого ви будете робити запеклими свої серця, як робили запеклим серце своє Єгипет та фараон? Чи ж не тоді, як Він чинив дивні речі з ними, не відпустили їх, і вони пішли?</verse>
        <verse osisID='1Sam.6.7'>А тепер візьміть, і зробіть одного нового воза, і візьміть дві дійні корові, що на них не накладалося ярма, і запряжіть ті корови до воза, а їхні телята відведете від них додому.</verse>
        <verse osisID='1Sam.6.8'>І візьмете Господнього ковчега, та й поставите його на воза, а золоті речі, що ви принесете Йому жертвою за провину, покладете в скрині збоку її. І відпустите його, і він піде.</verse>
        <verse osisID='1Sam.6.9'>І побачите: Якщо він увійде до Бет-Шемешу дорогою до своєї границі, він зробив нам це велике зло. А якщо ні, то пізнаємо, що не його рука доторкнулася нас, випадок то був нам.</verse>
        <verse osisID='1Sam.6.10'>І зробили ті люди так. І взяли вони дві дійні корові, і запрягли їх до воза, а їхніх телят замкнули вдома.</verse>
        <verse osisID='1Sam.6.11'>І поставили вони Господнього ковчега на воза, і скриню, і золоті миші, і подоби їхніх болячок.</verse>
        <verse osisID='1Sam.6.12'>І корови пішли просто дорогою до Бет-Шемешу. Ішли вони однією битою дорогою та все ревли, і не відхилялися ні праворуч, ні ліворуч. А филистимські володарі йшли за ними аж до границі Бет-Шемешу.</verse>
        <verse osisID='1Sam.6.13'>А люди Бет-Шемешу жали пшеницю в долині. І звели вони очі свої та й побачили ковчега, і зраділи, що побачили!</verse>
        <verse osisID='1Sam.6.14'>А віз увійшов на поле бетшемешанина Ісуса, та й став там, а там був великий камінь. І вони накололи дров із воза, а корів принесли цілопаленням для Господа.</verse>
        <verse osisID='1Sam.6.15'>А Левити зняли Господнього ковчега та скриню, що була з ним, що в нім були золоті речі, та й поставили при великому камені. А люди Бет-Шемешу принесли цілопалення, і приносили того дня жертви для Господа.</verse>
        <verse osisID='1Sam.6.16'>А п'ять филистимських володарів бачили це, і вернулися того дня до Екрону.</verse>
        <verse osisID='1Sam.6.17'>А оце ті золоті болячки, що филистимляни звернули Господеві жертвою за провину: одна за Ашдод, одна за Газу, одна за Ашкелон, одна за Ґат, одна за Екрон.</verse>
        <verse osisID='1Sam.6.18'>А золоті миші були за числом усіх филистимських міст п'ятьох володарів, від міста твердинного й аж до безмурного села, і аж до великого каменя, що на ньому поставили Господнього ковчега, і він знаходиться аж до цього дня на полі бет-шемешанина Ісуса.</verse>
        <verse osisID='1Sam.6.19'>І вдарив Господь людей Бет-Шемешу, бо вони заглядали в Господній ковчег. І вибив Він між народом п'ятдесят тисяч чоловіка та сімдесят чоловіка. І був народ у жалобі, бо Господь ударив народ великою поразкою.</verse>
        <verse osisID='1Sam.6.20'>І сказали люди Бет-Шемешу: Хто зможе стати перед лицем Господа, Того Бога Святого? І до кого Він піде від нас?</verse>
        <verse osisID='1Sam.6.21'>І вони послали послів до мешканців Кір'ят-Єаріму, говорячи: Филистимляни вернули Господнього ковчега. Зійдіть, знесіть його до себе.</verse>
      </chapter>
      <chapter osisID='1Sam.7'>
        <verse osisID='1Sam.7.1'>І поприходили люди Кір'ят-Єаріму, та й підняли Господнього ковчега, і внесли його до Авінадавого дому на узгір'ї в Ґів'ї, а сина його Елеазара посвятили стерегти Господнього ковчега.</verse>
        <verse osisID='1Sam.7.2'>І сталося, від дня, коли ковчег полишився у Кір'ят-Єарімі, минуло багато часу, а було його двадцять літ. А ввесь Ізраїлів дім плакав за Господом.</verse>
        <verse osisID='1Sam.7.3'>І сказав Самуїл до всього Ізраїлевого дому, говорячи: Якщо ви цілим вашим серцем вертаєтеся до Господа, повикидайте з-поміж себе чужих богів та Астарт, і міцно прихиліть свої серця до Господа, і служіть Самому Йому, і Він спасе вас із руки филистимлян.</verse>
        <verse osisID='1Sam.7.4'>І повикидали Ізраїлеві сини Ваалів та Астарт, та й служили Господеві, Самому Йому.</verse>
        <verse osisID='1Sam.7.5'>І сказав Самуїл: Зберіть усього Ізраїля до Міцпи, а я буду молитися за вас до Господа!</verse>
        <verse osisID='1Sam.7.6'>І зібралися до Міцпи, і черпали воду та лили перед Господнім лицем, і постили того дня, та й казали там: Ми згрішили перед Господом! І судив Самуїл Ізраїлевих синів у Міцпі.</verse>
        <verse osisID='1Sam.7.7'>І почули филистимляни, що Ізраїлеві сини зібралися до Міцпи, і піднялися филистимські володарі на Ізраїля. І почули про це Ізраїлеві сини, та й злякалися филистимлян.</verse>
        <verse osisID='1Sam.7.8'>І сказали Ізраїлеві сини до Самуїла: Не переставай кликати за нас до Господа, нашого Бога, і нехай Він спасе нас від руки филистимлян.</verse>
        <verse osisID='1Sam.7.9'>І взяв Самуїл одне молочне ягня, і приніс його повним цілопаленням для Господа. І кликав Самуїл до Господа за Ізраїля, а Господь відповів йому.</verse>
        <verse osisID='1Sam.7.10'>І приносив Самуїл цілопалення, а филистимляни приступили до бою проти Ізраїля. І загримів Господь того дня сильним громом на филистимлян, та й привів їх у замішання, і були вони побиті перед Ізраїлем.</verse>
        <verse osisID='1Sam.7.11'>І повиходили Ізраїлеві люди з Міцпи, та й гнали филистимлян, і били їх аж під Бет-Кар.</verse>
        <verse osisID='1Sam.7.12'>І взяв Самуїл одного каменя, і поклав між Міцпою та між Шенам, та й назвав ім'я йому: Евен-Єзер. І він сказав: Аж доти допоміг нам Господь.</verse>
        <verse osisID='1Sam.7.13'>І були филистимляни переможені, і далі вже не входили в Ізраїлеві границі. І була Господня рука на филистимлянах за всі дні Самуїлові.</verse>
        <verse osisID='1Sam.7.14'>І вернулися до Ізраїля ті міста, що филистимляни забрали були від Ізраїля, від Екрону й аж до Ґату, а їхню границю Ізраїль урятував від руки филистимлян. І був мир між Ізраїлем та між Амореянином.</verse>
        <verse osisID='1Sam.7.15'>І судив Самуїл Ізраїля всі дні життя свого.</verse>
        <verse osisID='1Sam.7.16'>І ходив він рік-річно, і обходив Бет-Ел, і Ґілґал, і Міцпу, і судив Ізраїля по всіх тих місцях.</verse>
        <verse osisID='1Sam.7.17'>І вертався до Рами, бо там був дім його, і там судив Ізраїля. І він збудував там жертівника для Господа.</verse>
      </chapter>
      <chapter osisID='1Sam.8'>
        <verse osisID='1Sam.8.1'>І сталося, як Самуїл постарівся, то поставив синів своїх за суддів для Ізраїля.</verse>
        <verse osisID='1Sam.8.2'>І було ім'я перворідного сина його Йоїл, а ім'я другого його Авійя, судді в Беер-Шеві.</verse>
        <verse osisID='1Sam.8.3'>А сини його не йшли його дорогою, і вхилялись до зиску, і брали підкупа, і ламали Закона.</verse>
        <verse osisID='1Sam.8.4'>І зібралися всі Ізраїлеві старші, і прийшли до Самуїла до Рами,</verse>
        <verse osisID='1Sam.8.5'>та й сказали до нього: Ось ти постарівся, а сини твої не йдуть дорогами твоїми. Тепер настанови нам царя, щоб судив нас, як у всіх народів.</verse>
        <verse osisID='1Sam.8.6'>І була та річ зла в Самуїлових очах, як вони сказали: Настанови нам царя, щоб судив нас. І молився Самуїл до Господа.</verse>
        <verse osisID='1Sam.8.7'>І сказав Господь до Самуїла: Послухай голосу того народу щодо всього, про що він сказав тобі, бо не тобою вони погордували, але Мною погордували, щоб Я не царював над ними.</verse>
        <verse osisID='1Sam.8.8'>Як усі ті діла, що вони чинили від дня, коли Я вивів їх з Єгипту, і аж до цього дня, і як вони кидали Мене й служили іншим богам, так вони чинять і тобі.</verse>
        <verse osisID='1Sam.8.9'>А тепер послухай їхнього голосу, тільки конче остережеш їх, і розповіси їм право того царя, що буде царювати над ними.</verse>
        <verse osisID='1Sam.8.10'>І переказав Самуїл всі Господні слова до народу, що жадав від нього царя,</verse>
        <verse osisID='1Sam.8.11'>і сказав: Оце буде право царя, що царюватиме над вами: він візьме синів ваших і поставить собі в колесниці свої та серед їздців своїх, і вони будуть бігати перед колесницею його;</verse>
        <verse osisID='1Sam.8.12'>і щоб поставити собі тисячників та п'ятдесятників, і щоб орати орку його, і щоб жати жниво його, і щоб робити зброю військову його та колесничні приладдя його.</verse>
        <verse osisID='1Sam.8.13'>А дочок ваших забере за мироварниць, і за кухарок, і за пекарок.</verse>
        <verse osisID='1Sam.8.14'>І він позабирає поля ваші, і виноградники ваші, та кращі ваші оливки, і пороздає своїм слугам.</verse>
        <verse osisID='1Sam.8.15'>А з вашого посіву та з ваших виноградників братиме десятину, і даватиме своїм евнухам та своїм слугам.</verse>
        <verse osisID='1Sam.8.16'>І він забере рабів ваших, і ваших невільниць, і найліпших ваших юнаків, і ваших ослів, і буде вживати їх на роботу свою.</verse>
        <verse osisID='1Sam.8.17'>Він братиме десятину з вашої отари, а ви станете йому за рабів.</verse>
        <verse osisID='1Sam.8.18'>І ви будете кликати того дня проти вашого царя, якого собі вибрали, та не відповість вам Господь того дня!</verse>
        <verse osisID='1Sam.8.19'>Та народ відмовився слухати Самуїлового голосу, та й сказав: Ні, нехай тільки цар буде над нами!</verse>
        <verse osisID='1Sam.8.20'>І будемо ми, як усі люди, і буде нас судити наш цар. І він ходитиме перед нами, і провадитиме наші війни.</verse>
        <verse osisID='1Sam.8.21'>І вислухав Самуїл усі слова народу, і переказав їх голосно Господеві.</verse>
        <verse osisID='1Sam.8.22'>А Господь сказав до Самуїла: Послухайся їхнього голосу, і постав їм царя! І сказав Самуїл до Ізраїлевих людей: Ідіть кожен до міста свого!</verse>
      </chapter>
      <chapter osisID='1Sam.9'>
        <verse osisID='1Sam.9.1'>І був чоловік із Веніяминового племени, а ім'я йому Кіш, син Авіїла, сина Церорового, сина Бехоратового, сина Афіяхового, веніяминівець, людина заможна.</verse>
        <verse osisID='1Sam.9.2'>І був у нього син, а ім'я йому Саул, молодий та гарний. І з Ізраїлевих синів не було нікого вродливішого за нього, цілою головою він був вищий від кожного з усього народу.</verse>
        <verse osisID='1Sam.9.3'>І пропали були Кішові, Сауловому батькові, ослиці. І сказав Кіш до свого сина Саула: Візьми з собою одного із слуг, і встань, іди, пошукай ослиці!</verse>
        <verse osisID='1Sam.9.4'>І він перейшов Єфремові гори, і перейшов край Шаліша, та не знайшли. І перейшли вони край Шеаліму, та нема. І перейшов він край Веніяминів, та не знайшли.</verse>
        <verse osisID='1Sam.9.5'>Увійшли вони до краю Цуф, і Саул сказав до свого слуги, що з ним: Давай вернімося, щоб не занехав батько ослиць, та не став журитися за нами!</verse>
        <verse osisID='1Sam.9.6'>А той відказав йому: Ось у цьому місті є чоловік Божий, а той чоловік шанований. Усе, що він говорить, конче справджується. Тепер сходімо туди, може він покаже нам нашу дорогу, що нею ми пішли б.</verse>
        <verse osisID='1Sam.9.7'>І сказав Саул до свого слуги: Ось ми підемо, та що ми принесемо цьому чоловікові? Бо хліб вийшов із наших торб, а подарунка нема, щоб принести Божому чоловікові. Що ми маємо?</verse>
        <verse osisID='1Sam.9.8'>А той слуга далі відповідав Саулові та й сказав: Ось у руці моїй знаходиться чверть шекля срібла, і я дам Божому чоловікові, а він розповість нам про нашу дорогу.</verse>
        <verse osisID='1Sam.9.9'>Колись в Ізраїлі, коли хто ходив питатися Бога, то так говорив: Давайте підемо до провидця. Бо що сьогодні, пророк, колись звалося провидець.</verse>
        <verse osisID='1Sam.9.10'>І сказав Саул до свого слуги: Добре твоє слово. Давай підемо! І пішли вони до того міста, де був чоловік Божий.</verse>
        <verse osisID='1Sam.9.11'>Коли вони підіймалися по узбіччях до міста, то знайшли дівчат, що вийшли були набрати води. І сказали вони до них: Чи є тут провидець?</verse>
        <verse osisID='1Sam.9.12'>А ті відповіли їм та й сказали: Є, ось перед тобою! Поспіши тепер, бо сьогодні він прийшов до міста, бо сьогодні в народа жертва на пагірку.</verse>
        <verse osisID='1Sam.9.13'>Як увійдете до міста, так знайдете його, поки він не вийде на пагірок їсти, бо народ не їсть аж до його приходу, бо він благословляє жертву, потім їдять покликані. А тепер увійдіть, бо зараз ви знайдете його.</verse>
        <verse osisID='1Sam.9.14'>І піднялися вони до міста. Як вони входили до середини того міста, аж ось Самуїл виходить навпроти них, щоб іти на пагірок.</verse>
        <verse osisID='1Sam.9.15'>А Господь, за день перед Сауловим приходом, виявив був Самуїлові, говорячи:</verse>
        <verse osisID='1Sam.9.16'>Цього часу взавтра пошлю до тебе чоловіка з Веніяминового краю, і ти помажеш його на володаря над Моїм Ізраїлевим народом, і він спасе народ Мій від руки филистимлян. Я бо зглянувся на народ Мій, бо голосіння його дійшло до Мене!</verse>
        <verse osisID='1Sam.9.17'>А коли Самуїл побачив Саула, то Господь сказав йому: Оце той чоловік, що Я казав тобі, він володітиме народом Моїм.</verse>
        <verse osisID='1Sam.9.18'>І підійшов Саул до Самуїла в середині брами та й сказав: Скажи мені, де тут дім провидця?</verse>
        <verse osisID='1Sam.9.19'>І відповів Самуїл Саулові та й сказав: Я той провидець. Вийди перед мене на пагірок, і ви будете їсти зо мною сьогодні. А рано я відпущу тебе, і про все, що в серці твоїм, я розповім тобі.</verse>
        <verse osisID='1Sam.9.20'>А щодо ослиць, що пропали тобі, сьогодні вже три дні, не журися за них, бо знайшлися вони. Та для кого все пожадане в Ізраїлі? Хіба ж не для тебе та для всього дому батька твого?</verse>
        <verse osisID='1Sam.9.21'>І відповів Саул та й сказав: Чи ж я не веніяминівець, із найменших Ізраїлевих племен? А рід мій найменший з усіх родів Веніяминового племени. І чого ти говориш мені отаке слово?</verse>
        <verse osisID='1Sam.9.22'>І взяв Самуїл Саула та слугу його, і ввів їх до кімнати, і дав їм місце на чолі покликаних, а тих було близько тридцяти чоловіка.</verse>
        <verse osisID='1Sam.9.23'>І сказав Самуїл до кухаря: Дай же ту частку, що дав я тобі, що про неї я сказав тобі: Відклади її в себе!</verse>
        <verse osisID='1Sam.9.24'>І подав кухар стегно та те, що на ньому, і поклав перед Саулом. А Самуїл сказав: Оце позоставлене! Поклади перед собою та їж, бо воно сховане для тебе на умовлений час, коли я сказав: Покликав я народ. І Саул їв із Самуїлом того дня.</verse>
        <verse osisID='1Sam.9.25'>І зійшли вони з пагірка до міста, і він розмовляв із Саулом на даху свого дому.</verse>
        <verse osisID='1Sam.9.26'>І повставали вони рано вранці. І сталося, як зійшла рання зоря, то Самуїл кликнув до Саула на дах, говорячи: Уставай же, і я відпушу тебе! І встав Саул, і вони вийшли обоє, він та Саул, на вулицю.</verse>
        <verse osisID='1Sam.9.27'>Коли вони підходили на край міста, то Самуїл сказав до Саула: Скажи тому слузі, і нехай він іде перед нами. І той пішов. А ти зараз спинися, я оголошу тобі Боже слово!</verse>
      </chapter>
      <chapter osisID='1Sam.10'>
        <verse osisID='1Sam.10.1'>І взяв Самуїл посудинку оливи, та й вилляв на його голову, і поцілував його та й сказав: Чи це не помазав тебе Господь над спадком Своїм на володаря? (І будеш ти царювати над народом Господнім, і ти визволиш його від руки ворогів його навколо. І ось тобі ознака, що Господь помазав тебе над спадком Своїм на володаря.)</verse>
        <verse osisID='1Sam.10.2'>Як підеш ти сьогодні від мене, то при Рахилинім гробі, у Веніяминовій країні в Целцаху, знайдеш двох людей, і вони скажуть тобі: Знайдені ті ослиці, яких ти шукати ходив. А оце батько твій занехаяв справи тих ослиць, та й зажурився за вас, говорячи: Що я зроблю для свого сина?</verse>
        <verse osisID='1Sam.10.3'>І перейдеш ти звідти й далі, і підеш аж до діброви Фаворської, а там знайдуть тебе три чоловіки, що йдуть до Бога до Бет-Елу, один несе трьох ягнят, а один несе три буханці хліба, а один несе бурдюка вина.</verse>
        <verse osisID='1Sam.10.4'>І запитають вони тебе про мир, та дадуть тобі два хліби, і ти візьмеш із їхньої руки.</verse>
        <verse osisID='1Sam.10.5'>Потому вийдеш ти на Божий горбок, де намісники филистимські. І станеться, як ти ввійдеш там до міста, то стрінеш громаду пророків, що сходять з пагірка, а перед ними арфа, та бубон, та сопілка, та цитра, і вони пророкують.</verse>
        <verse osisID='1Sam.10.6'>І злине на тебе Дух Господній, і ти будеш з ними пророкувати, і станеш іншою людиною.</verse>
        <verse osisID='1Sam.10.7'>І станеться, коли збудуться тобі ці ознаки, роби собі, що знайде рука твоя, бо Бог з тобою.</verse>
        <verse osisID='1Sam.10.8'>І зійдеш ти передо мною до Ґілґалу, а я зійду до тебе, щоб принести цілопалення, щоб приносити мирні жертви. Сім день будеш чекати, аж поки прийду я до тебе, і завідомлю тебе, що будеш робити.</verse>
        <verse osisID='1Sam.10.9'>І сталося, як повернувся він, щоб іти від Самуїла, то Бог змінив йому серце на інше, а всі ті ознаки прийшли того дня.</verse>
        <verse osisID='1Sam.10.10'>І прийшли вони туди до Ґів'ї, аж ось громада пророків назустріч йому. І злинув на нього Дух Божий, і він пророкував серед них.</verse>
        <verse osisID='1Sam.10.11'>І сталося, кожен, хто знав його віддавна, а тепер побачили, ось він пророкує разом із пророками, то казали один до одного: Що то сталося Кішовому синові? Чи й Саул між пророками?</verse>
        <verse osisID='1Sam.10.12'>І відповів чоловік звідти й сказав: А хто їній батько? Тому то стало за приказку: Чи й Саул між пророками?</verse>
        <verse osisID='1Sam.10.13'>І перестав він пророкувати, і прийшов на пагірок.</verse>
        <verse osisID='1Sam.10.14'>І сказав Саулів дядько до нього та до слуги його: Куди ви ходили? А той відказав: Шукати ослиць. І побачили ми, що нема, і прийшли до Самуїла.</verse>
        <verse osisID='1Sam.10.15'>А дядько Саулів сказав: Скажи ж мені, що сказав вам Самуїл?</verse>
        <verse osisID='1Sam.10.16'>І сказав Саул до дядька свого: Справді розповів нам, що знайдені ті ослиці. А про справу царства, що говорив Самуїл, не розповів йому.</verse>
        <verse osisID='1Sam.10.17'>І скликав Самуїл народ до Господа, до Міцпи,</verse>
        <verse osisID='1Sam.10.18'>та й сказав до Ізраїлевих синів: Так сказав Господь, Бог Ізраїлів: Я вивів Ізраїля з Єгипту, і спас вас із руки Єгипту та з руки всіх царств, що гнобили вас.</verse>
        <verse osisID='1Sam.10.19'>А ви сьогодні погордували своїм Богом, що Він спасає вас з усіх нещасть ваших та утисків ваших. І ви сказали йому: Ні, таки царя постав над нами. А тепер ставайте перед Господнім лицем за вашими племенами та за вашими тисячами.</verse>
        <verse osisID='1Sam.10.20'>І привів Самуїл усі Ізраїлеві племена, і було виявлене Веніяминове плем'я.</verse>
        <verse osisID='1Sam.10.21'>І привів він Веніяминове плем'я за родами його, і був виявлений рід Матріїв. І привів він рід Матріїв за їхніми мужчинами, і був виявлений Саул, син Кішів. І шукали його, та не знаходили.</verse>
        <verse osisID='1Sam.10.22'>І питалися Господа ще: Чи прийде він ще сюди? А Господь відповів: Он він заховався між речами!</verse>
        <verse osisID='1Sam.10.23'>І вони побігли, і взяли його звідти. І він став серед народу, і був вищий від усього народу на цілу голову.</verse>
        <verse osisID='1Sam.10.24'>І сказав Самуїл до всього народу: Чи бачите, кого вибрав Господь? Бо нема такого, як він, серед усього народу. І ввесь народ ізняв крик та й сказав: Хай живе цар!</verse>
        <verse osisID='1Sam.10.25'>А Самуїл промовляв до народу про права царства, і записав те до книги, та й поклав перед Господнім лицем. І відпустив Самуїл увесь народ, кожного до дому свого.</verse>
        <verse osisID='1Sam.10.26'>І також Саул пішов до дому свого до Ґів'ї, а з ним пішли ті вояки, що Господь діткнувся їхніх сердець.</verse>
        <verse osisID='1Sam.10.27'>А негідні сини говорили: Що, нас спасе отакий? І гордували ним, і не принесли йому дара. Та він мовчав.</verse>
      </chapter>
      <chapter osisID='1Sam.11'>
        <verse osisID='1Sam.11.1'>І вийшов аммонітянин Нахаш, і таборував при ґілеадському Явешу. І сказали всі явеські люди до Нахаша: Склади з нами умову, і ми будемо служити тобі!</verse>
        <verse osisID='1Sam.11.2'>І сказав до них аммонітянин Нахаш: Про це складу з вами умову, щоб кожному з вас вибрати праве око, і я вчиню це на ганьбу для всього Ізраїля.</verse>
        <verse osisID='1Sam.11.3'>І сказали до нього явеські старші: Зачекай нам сім день, і нехай ми пошлемо послів у всі Ізраїлеві краї. І якщо нема нам порятунку, то вийдемо до тебе.</verse>
        <verse osisID='1Sam.11.4'>І прийшли ті посли до Саулової Ґів'ї, і говорили ті слова до ушей народу. І ввесь народ підніс свій голос, та й заплакав.</verse>
        <verse osisID='1Sam.11.5'>Аж ось Саул іде худобою з поля. І сказав Саул: Що народові, що плачуть? І розповіли йому слова явеських людей.</verse>
        <verse osisID='1Sam.11.6'>І злинув Божий Дух на Саула, як слухав він ті слова, і дуже запалав його гнів!</verse>
        <verse osisID='1Sam.11.7'>І взяв він пару худобин, і порізав її, і порозсилав по всім Ізраїлевім Краї через послів, говорячи: Хто не вийде за Саулом та за Самуїлом, отак буде зроблено худобі його! І великий страх спав на людей, і вони повиходили, як один чоловік.</verse>
        <verse osisID='1Sam.11.8'>І він перелічив їх у Безеку, і було Ізраїлевих синів триста тисяч, а Юдиних людей тридцять тисяч.</verse>
        <verse osisID='1Sam.11.9'>І сказали вони до послів, що прийшли: Так скажете мешканцям ґілеадського Явешу: Узавтра, як пригріє сонце, буде вам порятунок. І прийшли ті посли, і розповіли явеським людям, і вони зраділи.</verse>
        <verse osisID='1Sam.11.10'>І сказали явеські люди: Узавтра ми вийдемо до вас, а ви зробите нам усе, що добре в очах ваших.</verse>
        <verse osisID='1Sam.11.11'>І сталося назавтра, і склав Саул із народу три відділи, і вони пройшли в середину табору за ранньої сторожі, та й били Аммона аж до спекоти дня. І сталося, позосталі розбіглися, і не позосталося між ними двох разом.</verse>
        <verse osisID='1Sam.11.12'>І сказав народ до Самуїла: Хто той, що запитував: Саул буде царювати над нами? Дайте тих людей, а ми їх повбиваємо!</verse>
        <verse osisID='1Sam.11.13'>Та Саул сказав: Ніхто не буде забитий цього дня, бо Господь сьогодні зробив спасіння серед Ізраїля.</verse>
        <verse osisID='1Sam.11.14'>А Самуїл сказав до народу: Ходіть, і підемо в Ґілґал, та й відновимо там царство!</verse>
        <verse osisID='1Sam.11.15'>І пішов увесь народ до Ґілґалу, і настановили царем там Саула перед Господнім лицем у Ґілґалі, і приносили мирні жертви перед Господнім лицем. І дуже радів там Саул та всі Ізраїлеві мужі!</verse>
      </chapter>
      <chapter osisID='1Sam.12'>
        <verse osisID='1Sam.12.1'>І сказав Самуїл до всього Ізраїля: Ось я послухався вашого голосу в усьому, що ви говорили мені, і поставив над вами царя.</verse>
        <verse osisID='1Sam.12.2'>А тепер той цар ось ходить перед вами. А я постарів та посивів, а сини мої ось вони з вами. І я ходив перед вами від своєї молодости аж до до цього дня.</verse>
        <verse osisID='1Sam.12.3'>Ось! Свідкуйте проти мене перед Господом та перед Його помазанцем: чийого вола я взяв, чи осла чийого взяв я? А кого я гнобив, кому чинив насильство? І з чиєї руки взяв я підкупа, і відвернув свої очі від нього? І все це я поверну вам.</verse>
        <verse osisID='1Sam.12.4'>А вони сказали: Не гнобив ти нас, і не чинив нам насильства, і ні від кого нічого не брав.</verse>
        <verse osisID='1Sam.12.5'>І він сказав: Господь свідок на вас, і свідок Його помазанець цього дня, що ви нічого не знайшли в моїй руці. А народ сказав: Свідок!</verse>
        <verse osisID='1Sam.12.6'>І сказав Самуїл до народу: Свідок Господь, що поставив Мойсея та Аарона, і що вивів наших батьків із єгипетського краю.</verse>
        <verse osisID='1Sam.12.7'>А тепер станьте, і я буду судитися з вами перед Господнім лицем про всі добродійства Господні, які Він учинив із вами та з вашими батьками.</verse>
        <verse osisID='1Sam.12.8'>Як Яків прийшов був до Єгипту, і батьки ваші кликали до Господа, то Господь послав Мойсея та Аарона, і вони вивели ваших батьків із Єгипту, і осадили їх у цьому місці.</verse>
        <verse osisID='1Sam.12.9'>Та вони забули Господа, Бога свого, і Він передав їх у руку Сісери, начальника хацорського війська, і в руку филистимлян та в руку моавського царя, і вони воювали проти них.</verse>
        <verse osisID='1Sam.12.10'>І кликали вони до Господа та говорили: Згрішили ми, бо покинули Господа та й служили Ваалам та Астартам. А тепер урятуй нас із руки наших ворогів, і ми будемо служити Тобі.</verse>
        <verse osisID='1Sam.12.11'>І послав Господь Єруббаала, і Бедана, і Їфтаха, і Самуїла, і врятував вас із руки довколишніх ваших ворогів, і ви сиділи безпечно.</verse>
        <verse osisID='1Sam.12.12'>А коли ви побачили, що Нахаш, цар аммонських синів, прийшов на вас, то сказали мені: Ні, нехай царює над нами цар! А Цар ваш Господь, Бог ваш.</verse>
        <verse osisID='1Sam.12.13'>А тепер ось той цар, якого ви вибрали, якого жадали, і ось дав Господь над вами царя.</verse>
        <verse osisID='1Sam.12.14'>Якщо ви будете боятися Господа, і будете служити Йому, і будете слухатися Його голосу, і не будете непокірні до Господніх заповідей, то будете й ви, і цар, що царює над вами, ходити за Господом, Богом вашим.</verse>
        <verse osisID='1Sam.12.15'>А якщо ви не будете слухатися Господнього голосу, і будете непокірні до Господніх заповідей, то Господня рука буде проти вас та проти ваших батьків!</verse>
        <verse osisID='1Sam.12.16'>І ось тепер станьте, і побачте ту велику річ, що Господь зробить на ваших очах.</verse>
        <verse osisID='1Sam.12.17'>Чи ж сьогодні не жнива на пшеницю? Я покличу до Господа, і Він пошле грім та дощ, а ви пізнаєте й побачите, що велике ваше зло, яке ви зробили в Господніх очах жаданням для себе царя.</verse>
        <verse osisID='1Sam.12.18'>І кликнув Самуїл до Господа, а Господь послав того дня грім та дощ. І ввесь народ сильно злякався Господа та Самуїла!</verse>
        <verse osisID='1Sam.12.19'>І сказав увесь народ до Самуїла: Помолися за своїх рабів до Господа, Бога твого, щоб нам не померти, бо понад усі наші гріхи додали ми ще й оце зло, що жадали для себе царя.</verse>
        <verse osisID='1Sam.12.20'>І сказав Самуїл до народу: Не бійтеся! Ви зробили все те зло, тільки не відступіть від Господа, і служіть Господеві всім серцем своїм!</verse>
        <verse osisID='1Sam.12.21'>І не відступайте, і не йдіть за марнотами, які не допоможуть і які не врятують, бо марнота вони.</verse>
        <verse osisID='1Sam.12.22'>Бо Господь не полишить народу Свого ради Свого великого Ймення, бо зволив Господь зробити вас народом Своїм.</verse>
        <verse osisID='1Sam.12.23'>Також я, не дай мені, Боже, грішити проти Господа, щоб перестав я молитися за вас! І я буду наставляти вас на дорогу добру та просту.</verse>
        <verse osisID='1Sam.12.24'>Тільки бійтеся Господа, і служіть Йому правдиво всім вашим серцем, бо ви бачили, які великі діла вчинив Він із вами!</verse>
        <verse osisID='1Sam.12.25'>А якщо справді будете чинити зло, погинете й ви, і цар ваш!</verse>
      </chapter>
      <chapter osisID='1Sam.13'>
        <verse osisID='1Sam.13.1'>Рік був, як Саул зацарював, і два роки царював над Ізраїлем.</verse>
        <verse osisID='1Sam.13.2'>І вибрав собі Саул три тисячі з Ізраїля, дві тисячі були з Саулом у Міхмаші та на горі Бет-Елу, а тисяча були з Йонатаном у Веніяминовій Ґів'ї. А решту народу відпустив він кожного до наметів своїх.</verse>
        <verse osisID='1Sam.13.3'>І побив Йонатан филистимського намісника, що в Ґеві. І почули це филистимляни, а Саул засурмив у сурму по всьому Краю, говорячи: Нехай почують євреї!</verse>
        <verse osisID='1Sam.13.4'>А ввесь Ізраїль чув, говорячи: Саул побив филистимського намісника, і тим Ізраїль став ненависним серед филистимлян. І скликаний був народ за Саулом до Ґілґалу.</verse>
        <verse osisID='1Sam.13.5'>А филистимляни були зібрані воювати з Ізраїлем, тридцять тисяч возів і шість тисяч верхівців, а народу, щодо численности, як піску на морському березі. І вийшли вони, і таборували в Міхмаші, на схід Бет-Авену.</verse>
        <verse osisID='1Sam.13.6'>А Ізраїльтянин побачив, що скрутно йому, що народ був пригноблений, і народ ховався по печерах, і по щілинах, і по скелях, і по льохах та по ямах.</verse>
        <verse osisID='1Sam.13.7'>А інші євреї перейшли Йордан до краю Ґада та до Ґілеаду. А Саул був ще у Ґілґалі, а ввесь народ із тривогою поспішав за ним.</verse>
        <verse osisID='1Sam.13.8'>І чекав він сім день умовленого часу, що призначив Самуїл, та Самуїл не прийшов до Ґілґалу, і народ став розбігатися від нього.</verse>
        <verse osisID='1Sam.13.9'>І сказав Саул: Приведіть до мене призначене на цілопалення та мирні жертви. І він приніс цілопалення.</verse>
        <verse osisID='1Sam.13.10'>І сталося, як скінчив він приносити цілопалення, то ось приходить Самуїл. І вийшов Саул, щоб зустріти його, щоб привітати його.</verse>
        <verse osisID='1Sam.13.11'>І сказав Самуїл: Що ти зробив? А Саул відказав: Бо я бачив, що народ розбігається від мене, а ти не прийшов на умовлений час тих днів. А филистимляни зібралися в Міхмаші.</verse>
        <verse osisID='1Sam.13.12'>І я сказав: Тепер филистимляни зійдуть до мене до Ґілґалу, а Господнього лиця я ще не вблагав. І я вирішив, і приніс цілопалення!</verse>
        <verse osisID='1Sam.13.13'>І сказав Самуїл до Саула: Ти зробив нерозумне! Не послухав ти наказів Господа, Бога свого, що наказав був тобі, бо тепер Господь міцно поставив би аж навіки твоє царство над Ізраїлем.</verse>
        <verse osisID='1Sam.13.14'>А тепер царство твоє не буде стояти, Господь пошукав Собі мужа за серцем Своїм, і Господь наказав йому бути володарем над народом Своїм, бо ти не виконав, що наказав був тобі Господь.</verse>
        <verse osisID='1Sam.13.15'>І встав Самуїл, і зійшов із Ґілґалу до Веніяминової Ґів'ї. А Саул перелічив народ, що знаходився з ним, близько шости сотень чоловіка.</verse>
        <verse osisID='1Sam.13.16'>І Саул і син його Йонатан та народ, що знаходився з ним, сиділи в Веніяминовій Ґеві, филистимляни ж таборували в Міхмаші.</verse>
        <verse osisID='1Sam.13.17'>І вийшли руїнники з филистимського табору трьома відділами: один відділ звертається на офрійську дорогу до краю Шуал,</verse>
        <verse osisID='1Sam.13.18'>і один відділ звертається на дорогу до Бет-Хорону, а один відділ звертається на дорогу до границі, що провадить від Ґе-Цевоїму до пустині.</verse>
        <verse osisID='1Sam.13.19'>А коваля не було по всім Ізраїлевім Краї, бо филистимляни сказали: Щоб не робили євреї меча чи списа!</verse>
        <verse osisID='1Sam.13.20'>І сходив увесь Ізраїль до филистимлян гострити кожен свого плуга, і заступа свого, і сокиру свою, і серпа свого,</verse>
        <verse osisID='1Sam.13.21'>коли тупилися вістря плугів, і заступів, і вил, і сокир, і мусіли сходити, щоб направити вістря рожна.</verse>
        <verse osisID='1Sam.13.22'>І сталося за днів війни, і не знайшлося ані меча, ані списа в руці всього народу, що був з Саулом та з Йонатаном, та був знайдений тільки для Саула та для сина його Йонатана.</verse>
        <verse osisID='1Sam.13.23'>І вийшла филистимська залога до переходу Міхмашу.</verse>
      </chapter>
      <chapter osisID='1Sam.14'>
        <verse osisID='1Sam.14.1'>Одного дня сказав Йонатан, син Саулів, до слуги, свого зброєноші: Ходім, і перейдімо до филистимської залоги, що з того боку. А батькові своєму він цього не розповів.</verse>
        <verse osisID='1Sam.14.2'>А Саул сидів на кінці згір'я під гранатовим деревом, що в Міґроні. А народу, що з ним, було близько шости сотень чоловіка.</verse>
        <verse osisID='1Sam.14.3'>А Ахійя, син Ахітува, брата Іхавода, сина Пінхаса, сина Ілія, священика в Шіло, носив ефода. А народ не знав, що пішов Йонатан.</verse>
        <verse osisID='1Sam.14.4'>А між тими переходами, що Йонатан хотів перейти до филистимської залоги, була зубчаста скеля з цього боку переходу й зубчаста скеля з того боку переходу. А ім'я одній Боцец, а ім'я другій Сенне.</verse>
        <verse osisID='1Sam.14.5'>Один зуб скеля стовп із півночі, навпроти Міхмашу, а один із півдня, навпроти Ґеви.</verse>
        <verse osisID='1Sam.14.6'>І сказав Йонатан до слуги, свого зброєноші: Ходім, і перейдімо до сторожі тих необрізаних, може Господь зробить поміч для нас, бо Господеві нема перешкоди спасати через багатьох чи через небагатьох.</verse>
        <verse osisID='1Sam.14.7'>І сказав йому його зброєноша: Роби все, що на серці твоїм! Звертай собі, ось я з тобою, куди хоче серце твоє.</verse>
        <verse osisID='1Sam.14.8'>І сказав Йонатан: Ось ми приходимо до тих людей, і покажемось їм.</verse>
        <verse osisID='1Sam.14.9'>Якщо вони скажуть до нас так: Стійте тихо, аж ми прийдемо до вас, то ми станемо на своєму місці, і не підіймемося до них.</verse>
        <verse osisID='1Sam.14.10'>А якщо вони скажуть так: Підійміться до нас, то підіймемося, бо Господь дав їх у нашу руку. Це для нас буде знаком.</verse>
        <verse osisID='1Sam.14.11'>І вони обидва показалися филистимській сторожі. І сказали филистимляни: Ось виходять із щілин євреї, що поховалися там.</verse>
        <verse osisID='1Sam.14.12'>І люди залоги відповіли Йонатанові та його зброєноші та й сказали: Підіймися до нас, і ми вам щось скажемо! І сказав Йонатан зброєноші своєму: Підіймайся за мною, бо Господь дав їх у Ізраїлеву руку!</verse>
        <verse osisID='1Sam.14.13'>І піднявся Йонатан на руках своїх та на ногах своїх, а за ним його зброєноша. І падали филистимляни перед Йонатаном, а його зброєноша добивав за ним.</verse>
        <verse osisID='1Sam.14.14'>І була перша поразка, що вдарив Йонатан та його зброєноша, близько двадцяти чоловіка, на половині скиби оброблюваного парою волів поля на день.</verse>
        <verse osisID='1Sam.14.15'>І стався сполох у таборі, на полі, та в усьому народі. Залога та нищителі затремтіли й вони. І задрижала земля, і знявся великий сполох!</verse>
        <verse osisID='1Sam.14.16'>І побачили Саулові вартівники в Веніяминовій Ґів'ї, аж ось натовп розпливається, і біжить сюди та туди.</verse>
        <verse osisID='1Sam.14.17'>І сказав Саул до народу, що був з ним: Перегляньте й побачте, хто пішов від нас? І переглянули, аж ось нема Йонатана та його зброєноші.</verse>
        <verse osisID='1Sam.14.18'>І сказав Саул до Ахійї: Принеси Божого ковчега! Бо Божий ковчег був того дня з Ізраїлевими синами.</verse>
        <verse osisID='1Sam.14.19'>І сталося, коли Саул говорив до священика, то замішання в филистимському таборі все більшало та ширилось. І сказав Саул до священика: Спини свою руку!</verse>
        <verse osisID='1Sam.14.20'>І зібралися Саул та ввесь народ, що був із ним, і вони пішли аж до місця бою, аж ось меч кожного на його ближнього, замішання дуже велике!</verse>
        <verse osisID='1Sam.14.21'>А між филистимлянами, як і давніш, були євреї, що поприходили з ними з табором, і вони теж перейшли, щоб бути з Ізраїлем, що був із Саулом та Йонатаном.</verse>
        <verse osisID='1Sam.14.22'>А всі ізраїльтяни, що ховалися в Єфремових горах, почули, що филистимляни втікають, і погналися за ними й вони до бою.</verse>
        <verse osisID='1Sam.14.23'>І спас Господь Ізраїля того дня. А бій перейшов аж за Бет-Евен.</verse>
        <verse osisID='1Sam.14.24'>Та ізраїльтянин був пригноблений того дня. А Саул наклав клятву на народ, говорячи: Проклятий той чоловік, що буде їсти хліб до вечора, поки я пімщуся на своїх ворогах. І ввесь той народ не їв хліба.</verse>
        <verse osisID='1Sam.14.25'>І ввесь народ пішов до лісу, а там був мед на галявині.</verse>
        <verse osisID='1Sam.14.26'>І ввійшов народ до того лісу, аж ось струмок меду! Та ніхто не простяг своєї руки до уст своїх, бо народ боявся присяги.</verse>
        <verse osisID='1Sam.14.27'>А Йонатан не чув, коли батько його заприсягнув був народ. І простягнув він кінець кия, що був у руці його, і вмочив його в стільник меду, та й підніс руку свою до уст своїх. І роз'яснилися очі йому!</verse>
        <verse osisID='1Sam.14.28'>А на це один із народу промовив і сказав: Заприсягаючи, заприсяг твій батько народ, говорячи: Проклятий той чоловік, що буде їсти хліб сьогодні! І змучився від цього народ.</verse>
        <verse osisID='1Sam.14.29'>І сказав Йонатан: Знещасливив мій батько цю землю! Подивіться но, як роз'яснилися очі мої, коли я скуштував трохи цього меду.</verse>
        <verse osisID='1Sam.14.30'>А що, коли б народ сьогодні справді був їв зо здобичі своїх ворогів, що знайшов? Чи тепер не збільшилася б поразка филистимлян?</verse>
        <verse osisID='1Sam.14.31'>І били вони того дня між филистимлянами від Міхмашу аж до Айялону. А народ дуже змучився.</verse>
        <verse osisID='1Sam.14.32'>І кинувся народ на здобич, і позабирали худобу дрібну й худобу велику та телят, та й різали на землю. І їв народ із кров'ю!</verse>
        <verse osisID='1Sam.14.33'>І розповіли Саулові, кажучи: Ось народ грішить проти Господа, їсть із кров'ю! А той відказав: Зрадили ви! Прикотіть до мене сьогодні великого каменя.</verse>
        <verse osisID='1Sam.14.34'>І сказав Саул: Розійдіться між людьми, та й скажіть їм: Приведіть до нас кожен вола свого, і кожен штуку дрібної худобини, і заріжте тут. І будете їсти, і не згрішите проти Господа, якщо не будете їсти з кров'ю. І поприводив увесь народ тієї ночі кожен вола свого своєю рукою, і порізали там.</verse>
        <verse osisID='1Sam.14.35'>І збудував Саул жертівника для Господа; його першого зачав він будувати, як жертівника для Господа.</verse>
        <verse osisID='1Sam.14.36'>І сказав Саул: Зійдімо вночі за филистимлянами, та й винищуймо їх аж до ранкового світла, і не полишімо між ними нікого. А вони сказали: Роби все, що добре в очах твоїх. А священик сказав: Приступімо тут до Бога!</verse>
        <verse osisID='1Sam.14.37'>І запитався Саул Бога: Чи зійти за филистимлянами? Чи даси їх в Ізраїлеву руку? Та Він не відповів йому того дня.</verse>
        <verse osisID='1Sam.14.38'>І сказав Саул: Зійдіться сюди всі видатні народу, і пізнайте та побачте, у чому стався той гріх сьогодні.</verse>
        <verse osisID='1Sam.14.39'>Бо як живий Господь, що допоміг Ізраїлеві, якщо він був хоча б на сині моїм Йонатані, то конче помре він! Та ніхто не відповів йому з усього народу.</verse>
        <verse osisID='1Sam.14.40'>І сказав він до всього Ізраїля: Ви станете на один бік, а я та син мій Йонатан на другий бік. І сказав той народ до Саула: Зроби, що добре в очах твоїх!</verse>
        <verse osisID='1Sam.14.41'>І сказав Саул до Господа, Бога Ізраїля: Дай же тумім! І був виявлений жеребком Йонатан та Саул, а народ повиходив оправданим.</verse>
        <verse osisID='1Sam.14.42'>І сказав Саул: Киньте поміж мною та поміж сином моїм Йонатаном. І був виявлений Йонатан.</verse>
        <verse osisID='1Sam.14.43'>І сказав Саул до Йонатана: Розкажи мені, що ти зробив? І розповів йому Йонатан і сказав: Я справді скуштував кінцем кия, що був у руці моїй, трохи меду. Ось я помру за це!</verse>
        <verse osisID='1Sam.14.44'>І сказав Саул: Так нехай зробить Бог, і так нехай додасть, що конче помреш, Йонатане!</verse>
        <verse osisID='1Sam.14.45'>А народ сказав до Саула: Чи помирати Йонатанові, що зробив оце велике спасіння в Ізраїлі? Борони Боже! Як живий Господь, не спаде волосина з голови його на землю, бо з Богом робив він цього дня! І визволив народ Йонатана, і він не помер.</verse>
        <verse osisID='1Sam.14.46'>І відійшов Саул від филистимлян, а филистимляни пішли на своє місце.</verse>
        <verse osisID='1Sam.14.47'>І здобув Саул царювання над Ізраїлем, і воював навколо зо всіма своїми ворогами: з Моавом, і з синами Аммона, і з Едомом, і з царями Цови, і з филистимлянами. І скрізь, проти кого він обертався, мав успіх.</verse>
        <verse osisID='1Sam.14.48'>І склав він військо, та й побив Амалика, і врятував Ізраїля з руки грабіжника.</verse>
        <verse osisID='1Sam.14.49'>І були в Саула сини: Йонатан, і Їшві, і Малкішуя; а ім'я двох дочок його: ім'я старшій Мерав, а ім'я молодшій Мелхола.</verse>
        <verse osisID='1Sam.14.50'>А ім'я Саулової жінки: Ахіноам, дочка Ахімааца. А ім'я провідника його війська: Авнер, син Нера, Саулового дядька.</verse>
        <verse osisID='1Sam.14.51'>А Кіш батько Саулів, а Нер батько Авнера, син Авіїлів.</verse>
        <verse osisID='1Sam.14.52'>І була сильна війна на филистимлян за всіх Саулових днів. І коли Саул бачив якого чоловіка хороброго та якого сильного, то брав його до себе.</verse>
      </chapter>
      <chapter osisID='1Sam.15'>
        <verse osisID='1Sam.15.1'>І сказав Самуїл до Саула: Господь послав був мене помазати тебе на царя над народом Його, над Ізраїлем. А тепер послухайся голосу Господніх слів.</verse>
        <verse osisID='1Sam.15.2'>Так сказав Господь Саваот: Я згадаю, що зробив був Амалик Ізраїлеві, що клав йому перешкоду на дорозі, коли він виходив із Єгипту.</verse>
        <verse osisID='1Sam.15.3'>Тепер іди, і поб'єш Амалика, і вчиниш закляттям усе, що його, і не змилосердишся над ним. І позабиваєш усе, від чоловіка аж до жінки, від дитини й аж до немовляти, від вола й аж до штуки дрібної худобини, від верблюда й аж до осла.</verse>
        <verse osisID='1Sam.15.4'>І Саул оповістив народ, і перелічив їх у Телаїмі, і двісті тисяч піхоти та десять тисяч мужа Юди.</verse>
        <verse osisID='1Sam.15.5'>І прийшов Саул аж до Амаликового міста, та й засів у долині.</verse>
        <verse osisID='1Sam.15.6'>І сказав Саул кенеянам: Ідіть, відокремтесь, вийдіть з-поміж Амаликитянина, щоб я не долучив вас до них, бо ви зробили були милість усім ізраїльтянам, коли вони виходили з Єгипту. І відокремився Кенеянин з-поміж Амалика.</verse>
        <verse osisID='1Sam.15.7'>А Саул побив Амалика від Хавіли аж до місця, де йдеш до Шуру, що навпроти Єгипту.</verse>
        <verse osisID='1Sam.15.8'>І зловив він Аґаґа, амаликського царя, живого, а ввесь народ зробив закляттям, та й побив вістрям меча.</verse>
        <verse osisID='1Sam.15.9'>Та змилосердився Саул і народ над Аґаґом, і над найліпшим з його худоби дрібної й з худоби його великої та з товару вгодованого, і над вівцями, та над усім добром, і не хотіли зробити їх закляттям. А все маловарте й худе його зробили закляттям.</verse>
        <verse osisID='1Sam.15.10'>І було Господнє слово до Самуїла й казало:</verse>
        <verse osisID='1Sam.15.11'>Жалкую, що Я настановив Саула за царя, бо він відвернувся від Мене, а слів Моїх не виконав. І запалився гнів Самуїлів, і він кликав до Господа цілу ніч.</verse>
        <verse osisID='1Sam.15.12'>А рано вранці Самуїл устав, і пішов назустріч Саулові. І Самуїлові донесли, говорячи: Саул прийшов до Кармелу, і ось ставить собі пам'ятника, а потому повернувся й пішов, і зійшов до Ґілґалу.</verse>
        <verse osisID='1Sam.15.13'>І прийшов Самуїл до Саула, а Саул сказав йому: Благословенний ти в Господа! Я виконав слово Господнє.</verse>
        <verse osisID='1Sam.15.14'>А Самуїл сказав: А що це за мекання цієї отари в ушах моїх, та рик великої худоби, що я чую?</verse>
        <verse osisID='1Sam.15.15'>І сказав Саул: Від Амаликитянина привели їх, бо народ змилосердився над найліпшим із худоби дрібної та з худоби великої, щоб зарізати в жертву для Господа, Бога твого, а позостале вчинили закляттям.</verse>
        <verse osisID='1Sam.15.16'>А Самуїл сказав до Саула: Покинь, а я розповім тобі, що Господь говорив мені цієї ночі. А той сказав йому: Говори.</verse>
        <verse osisID='1Sam.15.17'>І сказав Самуїл: Хоч ти малий був в очах своїх, чи ж ти не голова Ізраїлевих племен? Чи ж не помазав тебе Господь на царя над Ізраїлем?</verse>
        <verse osisID='1Sam.15.18'>І послав тебе Господь дорогою, і сказав: Іди, і вчиниш закляттям нечестивих амаликитян, і будеш воювати з ними, аж поки ти не вигубиш їх.</verse>
        <verse osisID='1Sam.15.19'>І чому ти не послухався Господнього голосу, але кинувся на здобич, і зробив оце зло в Господніх очах?</verse>
        <verse osisID='1Sam.15.20'>І сказав Саул до Самуїла: Та я послухався Господнього голосу, і пішов дорогою, якою послав був мене Господь, і привів я Аґаґа, царя амаликського, а Амалика зробив закляттям.</verse>
        <verse osisID='1Sam.15.21'>А народ узяв зо здобичі худобу дрібну та худобу велику, як початок закляття, щоб приносити в жертву Господеві, Богові твоєму, в Ґілґалі.</verse>
        <verse osisID='1Sam.15.22'>І сказав Самуїл: Чи жадання Господа цілопалень та жертов таке, як послух Господньому голосу? Таж послух ліпший від жертви, покірливість краща від баранячого лою!</verse>
        <verse osisID='1Sam.15.23'>Бо непокірливість як гріх ворожбитства, а свавільство як провина та служба бовванам. Через те, що ти відкинув Господні слова, то Він відкинув тебе, щоб не був ти царем.</verse>
        <verse osisID='1Sam.15.24'>І сказав Саул до Самуїла: Прогрішився я, бо переступив накази Господні та слова твої, бо я боявся народу, та послухався його голосу.</verse>
        <verse osisID='1Sam.15.25'>А тепер прости ж мій гріх, і вернися зо мною, і я поклонюсь Господеві.</verse>
        <verse osisID='1Sam.15.26'>Та Самуїл сказав до Саула: Не вернуся з тобою, бо ти погордив Господнім словом, а Господь погордив тобою, щоб не був ти царем над Ізраїлем.</verse>
        <verse osisID='1Sam.15.27'>І повернувся Самуїл, щоб піти, а Саул схопив полу плаща його, та й відірвав.</verse>
        <verse osisID='1Sam.15.28'>І сказав до нього Самуїл: Господь відірвав сьогодні від тебе Ізраїлеве царство, та й передав його твоєму ближньому, ліпшому від тебе!</verse>
        <verse osisID='1Sam.15.29'>І також Ізраїлева Слава не скаже неправди та не буде каятися, бо Він не людина, щоб каятись.</verse>
        <verse osisID='1Sam.15.30'>А Саул сказав: Прогрішився я! Але вшануй й мене перед старшими мого народу та перед Ізраїлем, і вернися зо мною, а я поклонюся Господеві, Богові твоєму.</verse>
        <verse osisID='1Sam.15.31'>І вернувся Самуїл за Саулом, і Саул поклонився Господеві.</verse>
        <verse osisID='1Sam.15.32'>І сказав Самуїл: Підведіть до мене Аґаґа, царя амаликського. І пішов до нього Аґаґ весело. І сказав Аґаґ: Справді, відступилася гіркота смерти!</verse>
        <verse osisID='1Sam.15.33'>А Самуїл сказав: Як твій меч позбавляв жінок дітей, так позбавиться дітей твоя мати між жінками. І посік Самуїл Аґаґа перед Господнім лицем у Ґілґалі.</verse>
        <verse osisID='1Sam.15.34'>І пішов Самуїл до Рами, а Саул зійшов до дому свого, до Саулової Ґів'ї.</verse>
        <verse osisID='1Sam.15.35'>І більше не бачив Самуїл Саула аж до дня його смерти, та Самуїл сумував за Саулом. А Господь жалкував, що настановив був Саула царем над Ізраїлем.</verse>
      </chapter>
      <chapter osisID='1Sam.16'>
        <verse osisID='1Sam.16.1'>І сказав Господь до Самуїла: Аж доки ти сумуватимеш за Саулом? Таж Я відкинув його, щоб не царював над Ізраїлем. Наповни рога свого оливою, та й іди, пошлю тебе до віфлеємлянина Єссея, бо Я наглянув Собі царя між синами його.</verse>
        <verse osisID='1Sam.16.2'>І сказав Самуїл: Як я піду? А почує Саул, то вб'є мене. А Господь сказав: Візьми в свою руку теля з великої худоби, та й скажеш: Я прийшов, щоб принести жертву для Господа.</verse>
        <verse osisID='1Sam.16.3'>І закличеш Єссея на жертву, а Я тобі дам знати, що маєш робити, і помажеш Мені того, кого скажу тобі.</verse>
        <verse osisID='1Sam.16.4'>І зробив Самуїл, що Господь говорив. І прийшов він до Віфлеєму, а старші міста вийшли йому назустріч із тремтінням. І сказали вони: Чи твій прихід то мир?</verse>
        <verse osisID='1Sam.16.5'>А він відказав: Мир! Я прийшов, щоб принести жертву Господеві. Освятіться, і прийдете зо мною до жертви. І освятив він Єссея та синів його, і покликав їх на жертву.</verse>
        <verse osisID='1Sam.16.6'>І сталося, як вони поприходили, то побачив він Еліява, та й сказав: Справді перед Господом помазанець Його!</verse>
        <verse osisID='1Sam.16.7'>Та Господь сказав Самуїлові: Не дивись на обличчя його та на високість зросту його, бо Я відкинув його Собі! Бо Бог бачить не те, що бачить людина: чоловік бо дивиться на лице, а Господь дивиться на серце.</verse>
        <verse osisID='1Sam.16.8'>І покликав Єссей Авінадава, і привів його перед Самуїла, та той сказав: Також цього не вибрав Господь!</verse>
        <verse osisID='1Sam.16.9'>І привів Єссей Шамму, та Самуїл сказав: Також цього не вибрав Господь.</verse>
        <verse osisID='1Sam.16.10'>І привів Єссей сімох своїх синів перед Самуїла. І сказав Самуїл до Єссея: Цих не вибрав Господь.</verse>
        <verse osisID='1Sam.16.11'>І сказав Самуїл до Єссея: Чи то всі твої діти? А той відказав: Ще позостався найменший, він пасе отару. І сказав Самуїл до Єссея: Пошли ж привести його, бо не сядемо за стіл, аж поки він не прийде сюди.</verse>
        <verse osisID='1Sam.16.12'>І послав він, і привів його, а він рум'яний, із гарними очима та хорошого стану. А Господь сказав Самуїлові: Устань, помаж його, бо це він!</verse>
        <verse osisID='1Sam.16.13'>І взяв Самуїл рога оливи, та й помазав його серед братів його. І Дух Господній злинув на Давида, і був на ньому від того дня й далі. А Самуїл устав, і пішов до Рами.</verse>
        <verse osisID='1Sam.16.14'>І Дух Господній відступився від Саула, а напав його дух злий, посланий від Господа.</verse>
        <verse osisID='1Sam.16.15'>І сказали раби Саула до нього: Оце злий дух від Бога нападає на тебе.</verse>
        <verse osisID='1Sam.16.16'>Нехай скаже пан наш, раби твої пошукають тобі кого, хто вміє грати на гуслах. І станеться, коли буде на тебе злий дух від Бога, то заграє той рукою своєю, і буде тобі добре.</verse>
        <verse osisID='1Sam.16.17'>І сказав Саул до рабів своїх: Нагляньте мені кого, хто добре грає, і приведіть до мене.</verse>
        <verse osisID='1Sam.16.18'>І відповів один із слуг, і сказав: Ось бачив я сина віфлеємлянина Єссея, що вміє грати, лицар та вояка, і розуміється на речах, і чоловік хорошої постави. І Господь із ним.</verse>
        <verse osisID='1Sam.16.19'>І послав Саул послів до Єссея й сказав: Пошли до мене Давида, сина свого, що при отарі.</verse>
        <verse osisID='1Sam.16.20'>І взяв Єссей осла, наладованого хлібом, та бурдюка вина, та одне козля, і послав через сина свого Давида до Саула.</verse>
        <verse osisID='1Sam.16.21'>І прийшов Давид до Саула, та й став перед ним. І той сильно полюбив його, і він став йому зброєношею.</verse>
        <verse osisID='1Sam.16.22'>І послав Саул до Єссея, говорячи: Нехай остається Давид при мені, бо він знайшов ласку в очах моїх.</verse>
        <verse osisID='1Sam.16.23'>І бувало, коли злий дух від Бога нападав на Саула, то Давид брав гусла, та й грав своєю рукою. І легшало Саулові, і ставало йому добре, і відступав від нього той злий дух.</verse>
      </chapter>
      <chapter osisID='1Sam.17'>
        <verse osisID='1Sam.17.1'>І зібрали филистимляни свої війська на війну. І зібралися вони до Сохо, що Юдине, і таборували між Сохо та між Азекою в Ефес-Даммімі.</verse>
        <verse osisID='1Sam.17.2'>І зібралися Саул та ізраїльтяни, і таборували в долині Елі, і вставилися до бою проти филистимлян.</verse>
        <verse osisID='1Sam.17.3'>І стояли филистимляни на горі з того боку, а Ізраїль стояв на горі з цього боку, а поміж ними долина.</verse>
        <verse osisID='1Sam.17.4'>І вийшов із филистимських таборів одноборець, ім'я йому Ґоліят із Ґату. Високий був шість ліктів і п'ядь.</verse>
        <verse osisID='1Sam.17.5'>А на голові його мідяний шолом, і він одягнений був у панцера з луски; а вага того панцера п'ять тисяч шеклів міді.</verse>
        <verse osisID='1Sam.17.6'>А на ногах його мідяні наголінники, а за плечима його мідяний спис.</verse>
        <verse osisID='1Sam.17.7'>А держак списа його як ткацький вал, а вістря спису його шістсот шеклів заліза. А перед ним ходив щитоноша.</verse>
        <verse osisID='1Sam.17.8'>І став він, і кликнув до Ізраїлевих полків, та й сказав до них: Чого ви вийшли ставати до бою? Чи ж я не филистимлянин, а ви не раби Саулові? Оберіть собі кого, і нехай він зійде до мене.</verse>
        <verse osisID='1Sam.17.9'>Якщо він зможе воювати зо мною, і вб'є мене, то ми станемо вам за рабів. А якщо я переможу його, і вб'ю його, то ви станете нам за рабів, і будете служити нам.</verse>
        <verse osisID='1Sam.17.10'>І сказав филистимлянин: Я цього дня зневажив Ізраїлеві полки. Дайте мені чоловіка, і будемо битися вдвох.</verse>
        <verse osisID='1Sam.17.11'>І чув Саул та ввесь Ізраїль ці слова филистимлянина, і вони перестрашилися та сильно налякалися.</verse>
        <verse osisID='1Sam.17.12'>А Давид син того мужа ефратянина, з Юдиного Віфлеєму, а ім'я йому Єссей, що мав восьмеро синів. І цей чоловік за Саулових днів був старий, увійшов у літа.</verse>
        <verse osisID='1Sam.17.13'>І пішли троє найстарших Єссеєвих синів, пішли за Саулом на війну. А імена трьох синів його, що пішли на війну: перворідний Еліяв, а другий його Авінадав, а третій Шамма.</verse>
        <verse osisID='1Sam.17.14'>А Давид він найменший, а три найстарші пішли за Саулом.</verse>
        <verse osisID='1Sam.17.15'>А Давид ходив до Саула, та вертався пасти отару свого батька в Віфлеємі.</verse>
        <verse osisID='1Sam.17.16'>А той филистимлянин підходив ранком та ввечорі, і виступав сорок день.</verse>
        <verse osisID='1Sam.17.17'>І сказав Єссей до сина свого Давида: Візьми но для братів своїх ефу цього праженого зерна, і десять цих хлібів, та й віднеси скоренько до табору до своїх братів.</verse>
        <verse osisID='1Sam.17.18'>А цих десять кусків сиру віднесеш для тисячника, і розізнаєш про поводження братів своїх, і вивідай про їхні потреби.</verse>
        <verse osisID='1Sam.17.19'>А Саул і вони, та всі ізраїльтяни були в долині Елі, воювали з филистимлянами.</verse>
        <verse osisID='1Sam.17.20'>І встав Давид рано вранці, і полишив отару свою на сторожа; і взяв та й пішов, як наказав йому Єссей. І ввійшов він до обозу, а військо виходило до бойового строю, і підняли вони окрик у бою.</verse>
        <verse osisID='1Sam.17.21'>І вишикувалися Ізраїль та Филистимлянин лава проти лави.</verse>
        <verse osisID='1Sam.17.22'>І Давид позоставив свою ношу в сторожа речей, та й побіг до полку. І ввійшов він, і запитав своїх братів про поводження.</verse>
        <verse osisID='1Sam.17.23'>А коли він розмовляв із ними, аж ось виходить із филистимських полків одноборець, филистимлянин Ґоліят ім'я йому, із Ґату. І промовляв він ті самі слова, а Давид почув.</verse>
        <verse osisID='1Sam.17.24'>А всі ізраїльтяни, коли бачили того чоловіка, то втікали перед ним та дуже лякалися.</verse>
        <verse osisID='1Sam.17.25'>І говорив Ізраїльтянин: Чи бачите ви цього чоловіка, що виходить? А виходить він, щоб зневажати Ізраїля. І буде, того чоловіка, що вб'є його, збагатить його цар великим багатством, і дочку свою віддасть йому, а дім його батька зробить вільним в Ізраїлі.</verse>
        <verse osisID='1Sam.17.26'>І спитався Давид тих людей, хто стояв з ним, говорячи: Що буде зроблене тому, хто вб'є цього филистимлянина й здійме образу з Ізраїля? Бо хто цей необрізаний филистимлянин, що так зневажає полки Живого Бога?</verse>
        <verse osisID='1Sam.17.27'>А народ сказав йому те саме слово, говорячи: Отак буде зроблено чоловікові, хто вб'є його.</verse>
        <verse osisID='1Sam.17.28'>І почув Еліяв, його найстарший брат, як він говорив до людей. І запалився Еліявів гнів на Давида, і він сказав: Чого то зійшов ти? І на кого ти позоставив трохи тієї отари в пустині? Я знаю зарозумілість твою та порожнечу твого серця, бо ти зійшов, щоб подивитися на війну!</verse>
        <verse osisID='1Sam.17.29'>А Давид відказав: Та що я зробив тепер? Чи не на наказ батька?</verse>
        <verse osisID='1Sam.17.30'>І він відвернувся від нього до іншого, і запитував про те саме. А народ відповів йому те саме, як перше.</verse>
        <verse osisID='1Sam.17.31'>І були почуті слова ті, що говорив Давид, і донесли їх Саулові, і він покликав його.</verse>
        <verse osisID='1Sam.17.32'>І сказав Давид до Саула: Хай не лякається нічиє серце через нього. Раб твій піде, і буде битися з отим филистимлянином.</verse>
        <verse osisID='1Sam.17.33'>І сказав Саул до Давида: Ти не можеш піти на того филистимлянина битися з ним, бо ти малий, а він вояк від своєї молодости.</verse>
        <verse osisID='1Sam.17.34'>І сказав Давид до Саула: Твій раб був пастухом свого батька при отарі, і приходив лев, а також ведмідь, та й тягнув штуку дрібної худоби зо стада,</verse>
        <verse osisID='1Sam.17.35'>а я виходив за ним, і побивав його, і виривав те з пащі його. А як він ставав на мене, то я хапав його за його гриву, та й побивав його.</verse>
        <verse osisID='1Sam.17.36'>І лева, і ведмедя побивав твій раб. І цей необрізаний филистимлянин буде, як один із них, бо він зневажив полки Живого Бога!</verse>
        <verse osisID='1Sam.17.37'>І сказав Давид: Господь, що врятував мене з лапи лева та з лапи ведмедя, Він урятує мене з руки цього филистимлянина. І сказав Саул: Іди, і нехай Господь буде з тобою!</verse>
        <verse osisID='1Sam.17.38'>І зодягнув Саул Давида в свою одіж, і дав мідяного шолома на його голову, і надів на нього панцера.</verse>
        <verse osisID='1Sam.17.39'>І прип'яв Давид меча його на одежу свою, та й силкувався йти, бо він не звик був до того. І сказав Давид до Саула: Не можу в цьому ходити, бо я не звик! І поскидав Давид їх із себе.</verse>
        <verse osisID='1Sam.17.40'>І взяв він кия свого в свою руку, і вибрав собі п'ять вигладжених камінців із потоку, і поклав їх у пастушу торбу, яку мав, та в торбину, а його праща у руці його. І він пішов до филистимлянина.</verse>
        <verse osisID='1Sam.17.41'>А филистимлянин підходив усе ближче до Давида, і чоловік ніс щита перед ним.</verse>
        <verse osisID='1Sam.17.42'>І подивився филистимлянин, та й побачив Давида, і злегковажив його, бо той був ще хлопець, рум'яний юнак стрункої постави.</verse>
        <verse osisID='1Sam.17.43'>І сказав филистимлянин до Давида: Чи я пес, що ти вийшов на мене з києм? І филистимлянин прокляв Давида своїми богами.</verse>
        <verse osisID='1Sam.17.44'>І сказав филистимлянин до Давида: Ходи ж до мене, а я твоє тіло віддам птаству небесному та звірині польовій.</verse>
        <verse osisID='1Sam.17.45'>І сказав Давид до филистимлянина: Ти йдеш на мене з мечем і списом та ратищем, а я йду на тебе в Ім'я Господа Саваота, Бога військ Ізраїлевих, які ти зневажив.</verse>
        <verse osisID='1Sam.17.46'>Сьогодні віддасть тебе Господь у мою руку, і я поб'ю тебе, і відітну голову твою з тебе, і дня цього я дам падло филистимського табору птаству небесному та земній звірині. І пізнає вся земля, що є Бог Ізраїлів!</verse>
        <verse osisID='1Sam.17.47'>І пізнає вся громада те, що Господь спасає не мечем та списом, бо це війна Господа, і Він віддасть вас у нашу руку.</verse>
        <verse osisID='1Sam.17.48'>І сталося, коли филистимлянин устав і пішов, і зблизився до Давида, то Давид поспішив і побіг до лави навпроти филистимлянина.</verse>
        <verse osisID='1Sam.17.49'>І простяг Давид руку свою до торби, і взяв звідти каменя, та й кинув із пращі, і вдарив филистимлянина в чоло його. І той камінь втявся йому в чоло, і він упав на обличчя своє на землю.</verse>
        <verse osisID='1Sam.17.50'>І отак переміг Давид филистимлянина пращею та каменем, і вдарив він филистимлянина, та й убив його, а меча не було в Давидовій руці.</verse>
        <verse osisID='1Sam.17.51'>І підбіг Давид, і став на филистимлянина, і вихопив його меча, і витяг його з його піхви, та й убив його, відтяв ним йому голову! І побачили филистимляни, що помер їх силач, і стали втікати!</verse>
        <verse osisID='1Sam.17.52'>А люди Ізраїлеві та Юдині схопилися, і зняли крик, та й погнали филистимлян аж доти, де йдеться до Ґаю, і аж до брами Екрону. І падали трупи филистимлян по дорозі аж до Шаараїму, і аж до Ґату, і аж до Екрону.</verse>
        <verse osisID='1Sam.17.53'>І вернулися Ізраїлеві сини з погоні за филистимлянами, та й розграбували їхні табори.</verse>
        <verse osisID='1Sam.17.54'>А Давид узяв голову того филистимлянина, і приніс її до Єрусалиму, а зброю його склав у своєму наметі.</verse>
        <verse osisID='1Sam.17.55'>А як Саул побачив Давида, що виходив навпроти филистимлянина, то сказав до Авнера, провідника війська: Чий син оцей хлопець, Авнере? А Авнер відказав: Присягаю життям твоїм, о царю, що не знаю!</verse>
        <verse osisID='1Sam.17.56'>І сказав цар: Запитай, чий син цей юнак?</verse>
        <verse osisID='1Sam.17.57'>А коли Давид вертався, побивши филистимлянина, то Авнер узяв його й привів його перед Саула, а голова филистимлянина у руці його.</verse>
        <verse osisID='1Sam.17.58'>І сказав до нього Саул: Чий ти син, хлопче? А Давид відказав: Я син раба твого віфлеємлянина Єссея.</verse>
      </chapter>
      <chapter osisID='1Sam.18'>
        <verse osisID='1Sam.18.1'>І сталося, як скінчив він говорити до Саула, то Йонатанова душа зв'язалася з душею Давидовою, і полюбив його Йонатан, як душу свою.</verse>
        <verse osisID='1Sam.18.2'>І того дня взяв його Саул, і не пустив його вернутися до дому його батька.</verse>
        <verse osisID='1Sam.18.3'>І склав Йонатан із Давидом умову, бо полюбив його, як душу свою.</verse>
        <verse osisID='1Sam.18.4'>І зняв Йонатан із себе плаща, що був на ньому, та й дав його Давидові, і вбрання своє, і все аж до меча свого, і аж до лука свого, і аж до пояса свого.</verse>
        <verse osisID='1Sam.18.5'>І ходив Давид скрізь, куди посилав його Саул, і робив мудро. І настановив його Саул над вояками, і він подобався усьому народові, а також Сауловим рабам.</verse>
        <verse osisID='1Sam.18.6'>І сталося, як вони йшли, коли Давид вертався, побивши филистимлянина, то повиходили жінки зо всіх Ізраїлевих міст, щоб співати та танцювати назустріч царя Саула, із бубнами, із радістю, та з цимбалами.</verse>
        <verse osisID='1Sam.18.7'>І викрикували ті жінки, що грали, та й казали: Саул повбивав свої тисячі, а Давид десятки тисяч свої!</verse>
        <verse osisID='1Sam.18.8'>І дуже запалився Саулів гнів, і та річ була неприємна йому, і він сказав: Давидові дали десятки тисяч, а мені дали тисячі, йому бракує ще тільки царювання!</verse>
        <verse osisID='1Sam.18.9'>І від того дня й далі Саул дивився заздрісним оком на Давида.</verse>
        <verse osisID='1Sam.18.10'>І сталося другого дня, і напав злий дух від Бога на Саула, і він став несамовитий в себе вдома, а Давид грав своєю рукою, як щоденно, а в Сауловій руці був спис.</verse>
        <verse osisID='1Sam.18.11'>І кинув Саул списа, кажучи про себе: Ударю в Давида, і приб'ю його до стіни! Та Давид два рази ухилився від нього.</verse>
        <verse osisID='1Sam.18.12'>І боявся Саул Давида, бо з ним був Господь, а від Саула Він відступив.</verse>
        <verse osisID='1Sam.18.13'>І віддалив його Саул від себе, і настановив його собі тисячником, і він виходив на війни, і вертався перед народом.</verse>
        <verse osisID='1Sam.18.14'>І мав Давид поводження в усіх дорогах своїх, і з ним був Господь.</verse>
        <verse osisID='1Sam.18.15'>І побачив Саул, що той має велике поводження, і налякався його.</verse>
        <verse osisID='1Sam.18.16'>А ввесь Ізраїль та Юда любили Давида, бо він виходив на війни, і вертався перед ними.</verse>
        <verse osisID='1Sam.18.17'>І сказав Саул до Давида: Ось моя найстарша дочка Мерав, її я дам тобі за жінку. Тільки будь мені хоробрим та воюй Господні війни! А про себе Саул сказав: Нехай не буде на ньому моя рука, а нехай буде на ньому рука филистимлян!</verse>
        <verse osisID='1Sam.18.18'>А Давид сказав до Саула: Хто я, і яке життя моє та рід мого батька в Ізраїлі, що я стану зятем цареві?</verse>
        <verse osisID='1Sam.18.19'>І сталося, коли настав час дати Давидові Мерав, Саулову дочку, то вона була видана за жінку мехолатитянинові Адріїлові,</verse>
        <verse osisID='1Sam.18.20'>а Давида покохала Мелхола, друга Саулова дочка. І розповіли про це Саулові, і ця річ була слушна в очах його.</verse>
        <verse osisID='1Sam.18.21'>І сказав Саул про себе: Дам я її йому, і нехай вона стане йому за пастку, і нехай буде на ньому рука филистимлян! А до Давида Саул сказав удруге: Посвоячишся сьогодні зо мною.</verse>
        <verse osisID='1Sam.18.22'>І наказав Саул своїм рабам: Промовляйте до Давида потиху, говорячи: Ось цар уподобав тебе собі, а всі його раби полюбили тебе, а тепер ти посвоячишся з царем.</verse>
        <verse osisID='1Sam.18.23'>І Саулові раби говорили ці слова до Давидових ушей. А Давид сказав: Чи то легко в ваших очах посвоячитися з царем? Таж я людина вбога та маловажна!</verse>
        <verse osisID='1Sam.18.24'>І розповіли це раби Саула йому, говорячи: Отак говорив Давид.</verse>
        <verse osisID='1Sam.18.25'>І сказав Саул: Так скажете Давидові: Не бажає цар заплати за молоду, а бажає тільки сто крайніх плотів филистимських, щоб пімститися на неприятелях царя. А Саул думав тим зробити, щоб Давид попав до руки филистимлян.</verse>
        <verse osisID='1Sam.18.26'>І його раби переказали ці слова Давидові, і ця річ була мила в Давидових очах, щоб посвоячитися з царем. І в недовгому часі</verse>
        <verse osisID='1Sam.18.27'>встав Давид, та й пішов він та його люди, і забив серед филистимлян двісті чоловіка. І Давид приніс їхні крайні плоті, і дав їх у повному числі цареві, щоб посвоячитися з царем. І Саул дав йому за жінку дочку свою Мелхолу.</verse>
        <verse osisID='1Sam.18.28'>І побачив Саул, і пізнав, що Господь із Давидом, а Мелхола, Саулова дочка, полюбила його.</verse>
        <verse osisID='1Sam.18.29'>А Саул ще й далі боявся Давида. І Саул ненавидів Давида по всі дні.</verse>
        <verse osisID='1Sam.18.30'>І виходили воювати филистимські провідники, і бувало скільки вони виходили, то Давид мав найбільше поводження від усіх Саулових рабів. І стало ім'я його дуже шановане.</verse>
      </chapter>
      <chapter osisID='1Sam.19'>
        <verse osisID='1Sam.19.1'>І говорив Саул до свого сина Йонатана та до всіх своїх рабів, щоб убити Давида. Та Йонатан, син Саулів, дуже кохав Давида.</verse>
        <verse osisID='1Sam.19.2'>І розповів Йонатан Давидові, говорячи: Батько мій Саул хоче вбити тебе. А тепер уранці стережися, сиди в укритті, і сховайся.</verse>
        <verse osisID='1Sam.19.3'>А я вийду, і стану при своєму батькові на полі, де ти будеш, і я буду говорити про тебе до свого батька. І що побачу, те розповім тобі.</verse>
        <verse osisID='1Sam.19.4'>І говорив Йонатан своєму батькові Саулові добре про Давида, і сказав йому: Нехай не згрішить цар проти раба свого, проти Давида, бо не згрішив він проти тебе, а вчинки його дуже добрі для тебе.</verse>
        <verse osisID='1Sam.19.5'>І наражав він на небезпеку життя своє, і вбив филистимлянина, і Господь учинив велике спасіння для всього Ізраїля. Ти це бачив та радів. І для чого згрішиш ти проти невинної крови, бажаючи вбити Давида безпричинно?</verse>
        <verse osisID='1Sam.19.6'>І послухався Саул Йонатанового голосу. І Саул присягнув: Як живий Господь, не буде той убитий!</verse>
        <verse osisID='1Sam.19.7'>І покликав Йонатан Давида, і переказав йому Йонатан усі ті слова. І привів Йонатан Давида до Саула, і він був перед ним, як давніше.</verse>
        <verse osisID='1Sam.19.8'>А війна була далі. І вийшов Давид, воював з филистимлянами, та й завдав їм велику поразку, і вони повтікали перед ним.</verse>
        <verse osisID='1Sam.19.9'>А злий дух від Господа був на Саулі, і він сидів у своїм домі, і спис його в руці його, а Давид грав рукою.</verse>
        <verse osisID='1Sam.19.10'>А Саул хотів ударити списом у Давида, прибити його до стіни, та відхилився той перед Саулом, і він увігнав списа в стіну, а Давид утік, і був урятований тієї ночі.</verse>
        <verse osisID='1Sam.19.11'>І послав Саул посланців до Давидового дому, щоб стерегли його й щоб убили його вранці. І розповіла Давидові його жінка Мелхола, говорячи: Якщо ти не врятуєш свого життя цієї ночі, то взавтра ти будеш забитий.</verse>
        <verse osisID='1Sam.19.12'>І Мелхола спустила Давида через вікно, і він пішов і втік, і врятувався.</verse>
        <verse osisID='1Sam.19.13'>І взяла Мелхола домашнього божка, і поклала до ліжка, а подушку з козячого волосу поклала в головах його, та й прикрила плащем.</verse>
        <verse osisID='1Sam.19.14'>І послав Саул посланців, щоб узяти Давида, а вона сказала: Він хворий!</verse>
        <verse osisID='1Sam.19.15'>І послав Саул тих посланців побачити Давида, говорячи: Принесіть його в ліжку до мене, щоб забити його!</verse>
        <verse osisID='1Sam.19.16'>І ввійшли ті посланці, аж ось у ліжку домашній божок, а в головах його подушка з козячого волосу!</verse>
        <verse osisID='1Sam.19.17'>І сказав Саул до Мелхоли: Нащо ти так обманила мене, і відпустила мого ворога, і він урятувався? А Мелхола відказала Саулові: Він сказав мені: Відпусти мене, бо інакше вб'ю тебе!</verse>
        <verse osisID='1Sam.19.18'>А Давид утік і врятувався. І прийшов він до Самуїла до Рами, і розповів йому все, що зробив йому Саул. І пішов він та Самуїл, та й осілися в Найоті.</verse>
        <verse osisID='1Sam.19.19'>І розповіджено Саулові, говорячи: Ось Давид у Найоті в Рамі.</verse>
        <verse osisID='1Sam.19.20'>І послав Саул посланців, щоб узяли Давида. І вони побачили громаду пророків, що пророкувала, а Самуїл стояв над ними. І на Саулових посланців злинув Дух Божий, і пророкували й вони.</verse>
        <verse osisID='1Sam.19.21'>І розповіли про це Саулові. І послав він інших посланців, та пророкували також і вони. А Саул послав посланців ще третіх, та пророкували й вони.</verse>
        <verse osisID='1Sam.19.22'>І пішов і він до Рами, і прийшов аж до великої ями, що в Сеху, і запитав, і сказав: Де Самуїл та Давид? А запитаний відказав: Ось у Найоті в Рамі.</verse>
        <verse osisID='1Sam.19.23'>І пішов він туди до Найоту в Рамі. І злинув Божий Дух також на нього, і він усе пророкував, аж поки не прийшов у Найот у Рамі.</verse>
        <verse osisID='1Sam.19.24'>І зняв і він одежу свою, і пророкував і він перед Самуїлом, і лежав нагий цілий той день та цілу ніч. Тому то й говорять: Чи й Саул між пророками?</verse>
      </chapter>
      <chapter osisID='1Sam.20'>
        <verse osisID='1Sam.20.1'>І втік Давид з Найоту в Рамі, і прийшов та й сказав перед Йонатаном: Що я зробив, яка провина моя й який мій гріх перед батьком твоїм, що він шукає моєї душі?</verse>
        <verse osisID='1Sam.20.2'>А той відказав: Борони Боже, ти не помреш! Таж батько мій не робить жодної справи, великої чи справи малої, коли не відкриває на вухо мені, то чому мій батько заховає від мене цю справу? Цього не буде!</verse>
        <verse osisID='1Sam.20.3'>А Давид іще присягнув та й сказав: Добре пізнав твій батько, що я знайшов милість в очах твоїх. І сказав він: Нехай не довідається про те Йонатан, щоб не був він засмучений. Але як живий Господь і як жива душа твоя, між мною та смертю не більше кроку!</verse>
        <verse osisID='1Sam.20.4'>І сказав Йонатан до Давида: Що підкаже душа твоя, те зроблю тобі!</verse>
        <verse osisID='1Sam.20.5'>І сказав Давид до Йонатана: Ось узавтра новомісяччя, коли звичайно сиджу я з царем, щоб їсти з ним. Але ти відпусти мене, а я сховаюся в полі аж до третього вечора.</verse>
        <verse osisID='1Sam.20.6'>Якщо дійсно згадає про мене твій батько, то скажеш, що конче жадав від мене Давид, щоб йому забігти до свого міста Віфлеєму, бо там річна жертва для всього роду його.</verse>
        <verse osisID='1Sam.20.7'>Якщо він скаже так: Добре! то мир твоєму рабові. А якщо дійсно запалає йому гнів, то знай, що постановлене те зло від нього.</verse>
        <verse osisID='1Sam.20.8'>І зробиш милість своєму рабові, бо ти ввів свого раба в Господній заповіт із собою. А якщо є на мені провина, убий мене ти, а до батька твого пощо мене вести?</verse>
        <verse osisID='1Sam.20.9'>І відказав Йонатан: Борони тебе, Боже! Бо якщо справді пізнаю, що в мого батька постановлене зло, щоб прийшло на тебе, чи ж того я не розкажу тобі?</verse>
        <verse osisID='1Sam.20.10'>І сказав Давид до Йонатана: Хто повідомить мене, якщо батько твій відповість тобі жорстоке?</verse>
        <verse osisID='1Sam.20.11'>А Йонатан сказав до Давида: Ходи ж, і вийдемо на поле. І вийшли вони обидва на поле.</verse>
        <verse osisID='1Sam.20.12'>І сказав Йонатан до Давида: Свідок Господь, Бог Ізраїлів, що післязавтра цього часу вивідаю я батька свого. Нехай скарає мене Бог, якщо тоді не пошлю до тебе, і не сповіщу тебе,</verse>
        <verse osisID='1Sam.20.13'>так нехай зробить Господь Йонатану, і так нехай додасть! А якщо моєму батькові вгодно зробити зло тобі, то сповіщу тебе, і відішлю тебе, і ти підеш у мирі, а Господь буде з тобою, як Він був із моїм батьком.</verse>
        <verse osisID='1Sam.20.14'>І ти, якщо я буду ще живий, хіба не зробиш зо мною Господньої милости? Коли ж я помру,</verse>
        <verse osisID='1Sam.20.15'>то не відбирай своєї милости від дому мого навіки, а навіть тоді, як Господь понищить усіх Давидових ворогів із поверхні землі.</verse>
        <verse osisID='1Sam.20.16'>І нехай пошукає Господь душі від Давидових ворогів! І склав Йонатан умову з Давидовим домом.</verse>
        <verse osisID='1Sam.20.17'>І Йонатан далі присягався Давидові в своїй любові до нього, бо він покохав його, як свою душу.</verse>
        <verse osisID='1Sam.20.18'>І сказав йому Йонатан: Узавтра новомісяччя, і ти будеш згаданий, бо буде порожнє твоє місце.</verse>
        <verse osisID='1Sam.20.19'>А третього дня скоро зійдеш, і прийдеш до місця, де ти ховався у день твого чину, і сядеш при камені Азел.</verse>
        <verse osisID='1Sam.20.20'>А я пущу три стрілі набік, ніби стріляючи собі до мети.</verse>
        <verse osisID='1Sam.20.21'>І ось пошлю я слугу: Іди, знайди ті стріли! Якщо, говорячи, скажу я до хлопця: Он ті стріли тут перед тобою, візьми їх, то приходь, бо мир тобі, і нема нічого злого, як живий Господь!</verse>
        <verse osisID='1Sam.20.22'>А якщо я скажу до того юнака так: Он ті стріли з а тобою далі, то втікай, бо Господь відпускає тебе.</verse>
        <verse osisID='1Sam.20.23'>А та річ, що про неї говорили ми, я та ти, ось Господь буде свідком між мною та між тобою аж навіки!</verse>
        <verse osisID='1Sam.20.24'>І сховався Давид у полі. І було новомісяччя, а цар засів до їжі.</verse>
        <verse osisID='1Sam.20.25'>І сів цар на стільці своїм, як раз-у-раз, на стільці при стіні. І встав Йонатан, а Авнер сів збоку Саула, а Давидове місце було порожнє.</verse>
        <verse osisID='1Sam.20.26'>Та Саул нічого не говорив того дня, бо сказав собі: Це випадок, Давид не чистий, бо не очистився.</verse>
        <verse osisID='1Sam.20.27'>І сталося другого дня, на другий день новомісяччя, було порожнє Давидове місце. І сказав Саул до сина свого Йонатана: Чому не прийшов на хліб Єссеїв син і вчора, і сьогодні?</verse>
        <verse osisID='1Sam.20.28'>І відповів Йонатан Саулові: Дійсно просився Давид у мене до Віфлеєму.</verse>
        <verse osisID='1Sam.20.29'>І він говорив: Пусти мене, бо в тому місті для нас родова жертва, і запросив мене брат мій. А тепер, якщо знайшов я милість в очах твоїх, нехай я побіжу та побачу братів моїх. Тому не прийшов він до царського столу.</verse>
        <verse osisID='1Sam.20.30'>І запалав Саулів гнів на Йонатана, і він сказав йому: Негідний і неслухняний сину! Чи ж не знаю я, що ти вибрав Єссеєвого сина на свій сором та на сором і неславу своєї матері?</verse>
        <verse osisID='1Sam.20.31'>Бо всі дні, поки Єссеїв син живий на землі, не будеш міцно стояти ані ти, ані царство твоє. А тепер пошли, і приведи його до мене, бо він призначений на смерть.</verse>
        <verse osisID='1Sam.20.32'>І відповів Йонатан своєму батькові Саулові та й сказав йому: Чому він буде забитий? Що він зробив?</verse>
        <verse osisID='1Sam.20.33'>Тоді Саул кинув списа на нього, щоб убити його. І пізнав Йонатан, що то постановлене від батька, щоб убити Давида.</verse>
        <verse osisID='1Sam.20.34'>І встав Йонатан від столу, розпалений гнівом, і не їв хліба і другого дня новомісяччя, бо був засмучений за Давида, бо його образив його батько.</verse>
        <verse osisID='1Sam.20.35'>І сталося вранці, і вийшов Йонатан на поле, на умовлений з Давидом час, а з ним був малий хлопець.</verse>
        <verse osisID='1Sam.20.36'>І сказав він до хлопця свого: Побіжи, знайди ті стріли, що я вистріляю. Хлопець побіг, а він пустив стрілу поза нього.</verse>
        <verse osisID='1Sam.20.37'>І прийшов хлопець до місця стріли, що пустив Йонатан, а Йонатан кликнув за хлопцем і сказав: Он та стріла за тобою далі!</verse>
        <verse osisID='1Sam.20.38'>І кликнув Йонатан за хлопцем: Скоро, поспіши, не ставай! І зібрав Йонатанів хлопець стріли, та й прийшов до свого пана.</verse>
        <verse osisID='1Sam.20.39'>А той хлопець нічого не знав, тільки Йонатан та Давид знали ту справу.</verse>
        <verse osisID='1Sam.20.40'>І віддав Йонатан свою зброю юнакові, якого мав, та й сказав йому: Іди, занеси це до міста!</verse>
        <verse osisID='1Sam.20.41'>Той юнак пішов, а Давид устав із південного боку, і впав на обличчя своє на землю, та й поклонився три рази. І поцілували вони один одного, і оплакували один одного, а Давид гірко плакав.</verse>
        <verse osisID='1Sam.20.42'>І сказав Йонатан до Давида: Іди з миром! А що присягнули ми двоє в Господнє Ім'я, говорячи: Господь нехай буде свідком між мною та між тобою, і між насінням моїм та насінням твоїм, нехай буде аж навіки! (21-1) І встав Давид і пішов, а Йонатан пішов до міста.</verse>
      </chapter>
      <chapter osisID='1Sam.21'>
        <verse osisID='1Sam.21.1'>(21-2) І прийшов Давид до Нова, до священика Ахімелеха. А Ахімелех із тремтінням стрів Давида й сказав йому: Чому ти сам, і нікого немає з тобою?</verse>
        <verse osisID='1Sam.21.2'>(21-3) І сказав Давид до священика Ахімелеха: Цар наказав мені справу, і до мене сказав: Нехай ніхто не знає цього, тієї справи, за якою я посилаю тебе, і яку наказав тобі. А слуг я умовив на означене місце.</verse>
        <verse osisID='1Sam.21.3'>(21-4) А тепер, що є в тебе під рукою? П'ять хлібів дай у мою руку, або що знайдеться.</verse>
        <verse osisID='1Sam.21.4'>(21-5) А священик відповів Давидові та й сказав: Нема в мене звичайного хліба під рукою, а є тільки хліб святий, якщо твої слуги здержалися від жінки.</verse>
        <verse osisID='1Sam.21.5'>(21-6) І відповів Давид священикові, та й сказав йому: Так, бо жінок не було при нас як учора, так і позавчора, відколи я вийшов, і тіла слуг були чисті. А то хліб звичайний, особливо коли сьогодні замість цього інший хліб у посудині стане святим.</verse>
        <verse osisID='1Sam.21.6'>(21-7) І дав йому священик святе, бо не було там іншого хліба, крім хлібів показних, що були зняті з-перед Господнього лиця, щоб покласти теплий хліб того дня, коли його забирають.</verse>
        <verse osisID='1Sam.21.7'>(21-8) А там того дня знаходився один із Саулових рабів перед Господнім лицем, а ім'я йому Доеґ, ідумеянин, провідник пастухів, яких мав Саул.</verse>
        <verse osisID='1Sam.21.8'>(21-9) І сказав Давид до Ахімелеха: Чи нема тут у тебе під рукою списа або меча? Бо я не взяв до своєї руки ані меча свого, ані іншої зброї своєї, бо царська справа була нагла.</verse>
        <verse osisID='1Sam.21.9'>(21-10) А священик сказав: Є меч филистимлянина Ґоліята, що ти вбив його в долині Ела, ось він за ефодом, загорнений одежею. Якщо візьмеш його собі, візьми, бо тут нема іншого, окрім нього. І сказав Давид: Нема іншого такого, як він, дай його мені!</verse>
        <verse osisID='1Sam.21.10'>(21-11) І встав Давид, і втікав того дня перед Саулом, і прибув до Ахіша, царя ґатського.</verse>
        <verse osisID='1Sam.21.11'>(21-12) І сказали до нього Ахішеві раби: Чи ж не цей Давид цар Краю? Хіба ж не про нього співають у танцях, говорячи: Саул повбивав свої тисячі, а Давид десятки тисяч свої.</verse>
        <verse osisID='1Sam.21.12'>(21-13) І заховав Давид ті слова в своєму серці, і сильно боявся Ахіша, царя ґатського.</verse>
        <verse osisID='1Sam.21.13'>(21-14) І змінив він свій розум на їхніх очах, і шалів при них, і бив по дверях брами, і пускав слину свою на свою бороду.</verse>
        <verse osisID='1Sam.21.14'>(21-15) І сказав Ахіш до своїх рабів: Ось бачите чоловіка, що сходить із розуму. Нащо привели його до мене?</verse>
        <verse osisID='1Sam.21.15'>(21-16) Чи мені бракує безумних, що ви привели його, щоб сходив із розуму передо мною? Чи такий може входити до мого дому?</verse>
      </chapter>
      <chapter osisID='1Sam.22'>
        <verse osisID='1Sam.22.1'>І пішов Давид звідти, і втік до печери Адуллам. А брати його та ввесь дім батька його почули про це, та й посходилися до нього туди.</verse>
        <verse osisID='1Sam.22.2'>І позбиралися до нього кожен пригноблений, і кожен, хто був задовжений, і кожен огірчений в душі, і він став над ними провідником. І було їх із ним близько чотирьох сотень люда.</verse>
        <verse osisID='1Sam.22.3'>І пішов Давид ізвідти до Моавської Міцпи, та й сказав до моавського царя: Нехай прийде батько мій та мати моя, і будуть із вами, аж поки я буду знати, що зробить мені Бог.</verse>
        <verse osisID='1Sam.22.4'>І він привів їх до моавського царя, і вони осілися з ним на всі дні Давидового перебування в твердині.</verse>
        <verse osisID='1Sam.22.5'>А пророк Ґад сказав до Давида: Ти не будеш сидіти в твердині, іди, і перейдеш собі до Юдиного краю! І пішов Давид, і прийшов до лісу Херет.</verse>
        <verse osisID='1Sam.22.6'>І почув Саул, що пізнаний Давид та люди, хто з ним. А Саул сидів у Ґів'ї під тамариском на узгір'ї, а спис його був у руці його, і всі його раби стояли при ньому.</verse>
        <verse osisID='1Sam.22.7'>І сказав Саул до слуг своїх, що стояли при ньому: Послухайте, веніяминівці! Чи вже ж Єссеїв син дасть усім вам поля та виноградники? Чи вже ж настановить усіх вас тисячниками та сотниками,</verse>
        <verse osisID='1Sam.22.8'>що всі ви змовилися на мене, і не донесли до вуха мого, що син мій склав умову з Єссеєвим сином, і ніхто з вас не змилосердився надо мною, і не відкрив мені, що син мій поставив мого раба чатувати на мене, і те діється і цього дня?</verse>
        <verse osisID='1Sam.22.9'>І відповів ідумеянин Доеґ, а він стояв при Саулових слугах, і сказав: Я бачив Єссеєвого сина, що приходив до Нова, до Ахімелеха, Ахітувового сина,</verse>
        <verse osisID='1Sam.22.10'>і він питав для нього Господа, і дав йому поживи на дорогу, і дав йому меча филистимлянина Ґоліята.</verse>
        <verse osisID='1Sam.22.11'>І послав цар покликати священика Ахімелеха, сина Ахітувового, та ввесь дім його батька, священиків, що в Нові. І всі вони прибули до царя.</verse>
        <verse osisID='1Sam.22.12'>А Саул сказав: Слухай но, сину Ахітувів! А той відказав: Ось я, мій пане!</verse>
        <verse osisID='1Sam.22.13'>І сказав до нього Саул: Нащо ви змовилися на мене, ти та Єссеїв син, коли ти дав йому хліба та меча, і питав для нього Бога, щоб повстав він на мене й чигав, як цього дня?</verse>
        <verse osisID='1Sam.22.14'>І відповів Ахімелех цареві та й сказав: А хто серед усіх рабів твоїх вірний, як Давид, царів зять, і має приступ до тайної ради, і шанований у твоєму домі?</verse>
        <verse osisID='1Sam.22.15'>Хіба сьогодні зачав я питати для нього Бога? Борони мене Боже! Нехай цар не кладе закиду на раба свого та на ввесь дім батька мого, бо в усьому тому твій раб не знає нічого, ані малого, ані великого.</verse>
        <verse osisID='1Sam.22.16'>А цар сказав: Конче помреш, Ахімелеху, ти та ввесь дім батька твого!</verse>
        <verse osisID='1Sam.22.17'>І сказав цар слугам, що стояли при ньому: Підійдіть, і повбивайте Господніх священиків, бо й їхня рука разом із Давидом, бо вони знали, що втікає він, та не донесли до вуха мого. Та не хотіли цареві раби простягнути своєї руки, щоб діткнутися до Господніх священиків.</verse>
        <verse osisID='1Sam.22.18'>Тоді цар сказав до Доеґа: Підійди ти, і вдар священиків! І підійшов ідумеянин Доеґ, та й ударив священиків, і вбив того дня вісімдесят і п'ять чоловіка, що носять лляного ефода.</verse>
        <verse osisID='1Sam.22.19'>А Нов, священиче місто, цар побив вістрям меча все, від чоловіка й аж до жінки, від дитини й аж до немовляти, і вола, і осла, і дрібну худобину, усе побив вістрям меча.</verse>
        <verse osisID='1Sam.22.20'>Та втік один син Ахімелеха, Ахітувового сина, а ім'я йому: Евіятар. І втік він до Давида.</verse>
        <verse osisID='1Sam.22.21'>І Евіятар доніс Давидові, що Саул повбивав Господніх священиків.</verse>
        <verse osisID='1Sam.22.22'>А Давид сказав до Евіятара: Я знав того дня, що там ідумеянин Доеґ, який конче розповість Саулові. Я став причиною загибелі всіх душ дому твого батька!</verse>
        <verse osisID='1Sam.22.23'>Зостанься ж зо мною, не бійся, бо той, хто шукатиме моєї душі, шукатиме й душі твоєї, та ти будеш стережений у мене.</verse>
      </chapter>
      <chapter osisID='1Sam.23'>
        <verse osisID='1Sam.23.1'>І донесли Давидові, говорячи: Ось филистимляни облягли Кеїлу, і грабують клуні.</verse>
        <verse osisID='1Sam.23.2'>І запитав Давид Господа, говорячи: Чи піду й переможу тих филистимлян? А Господь сказав до Давида: Іди, і поб'єш филистимлян та спасеш Кеїлу.</verse>
        <verse osisID='1Sam.23.3'>А Давидові люди сказали до нього: Ось ми боїмося тут у Юді, а що ж буде, коли підемо в Кеїлу, проти филистимських лав?</verse>
        <verse osisID='1Sam.23.4'>А Давид ще далі питався Господа, і Господь відповів та сказав йому: Устань, зійди до Кеїли, бо Я даю филистимлян у твою руку.</verse>
        <verse osisID='1Sam.23.5'>І пішов Давид та люди його до Кеїли, та й воював із филистимлянами, і зайняв їхню худобу, і наніс їм велику поразку. І спас Давид мешканців Кеїли.</verse>
        <verse osisID='1Sam.23.6'>І сталося, коли втікав Евіятар, син Ахімелеха, до Давида в Кеїлу, то ефод був у його руці.</verse>
        <verse osisID='1Sam.23.7'>А Саулові донесено, що Давид увійшов у Кеїлу. І сказав Саул: Бог віддав його в мою руку, бо він замкнув себе, коли ввійшов до міста з воротами та засувом.</verse>
        <verse osisID='1Sam.23.8'>І скликав Саул увесь народ на війну, щоб зійти до Кеїли облягти Давида та людей його.</verse>
        <verse osisID='1Sam.23.9'>І дізнався Давид, що Саул задумує лихо на нього, і сказав до священика Евіятара: Принеси ефода!</verse>
        <verse osisID='1Sam.23.10'>І Давид сказав: Господи, Боже Ізраїлів! Дослухуючися, чув Твій раб, що Саул хоче ввійти до Кеїли, щоб вигубити місто через мене.</verse>
        <verse osisID='1Sam.23.11'>Чи видадуть мене громадяни Кеїли в його руку? Чи зійде Саул, як чув твій раб? Господи, Боже Ізраїлів, розповіж же Своєму рабові! І сказав Господь: Зійде.</verse>
        <verse osisID='1Sam.23.12'>І запитався Давид: Чи видадуть громадяни Кеїли мене та людей моїх у Саулову руку? А Господь сказав: Видадуть.</verse>
        <verse osisID='1Sam.23.13'>І встав Давид та його люди, близько шости сотень чоловіка, та й вийшли з Кеїли, і ходили, де можна було ходити. А Саулові донесено, що Давид утік із Кеїли, і він занехаяв похід.</verse>
        <verse osisID='1Sam.23.14'>І осівся Давид у пустині в твердинях, і осівся на горі в пустині Зіф. А Саул шукав його повсякденно, та Бог не дав його в руку йому.</verse>
        <verse osisID='1Sam.23.15'>І побачив Давид, що Саул вийшов шукати душі його, а Давид пробував у пустині Зіф у Хореші.</verse>
        <verse osisID='1Sam.23.16'>І встав Йонатан, Саулів син, і пішов до Давида до Хорешу, і зміцнив його на дусі в Бозі,</verse>
        <verse osisID='1Sam.23.17'>та й сказав до нього: Не бійся, бо не знайде тебе рука мого батька Саула! І ти будеш царювати над Ізраїлем, а я буду тобі заступником. І це знає й батько мій Саул.</verse>
        <verse osisID='1Sam.23.18'>І вони обидва склали умову перед Господнім лицем. І осівся Давид у Хорешу, а Йонатан пішов до свого дому.</verse>
        <verse osisID='1Sam.23.19'>А зіфеяни прийшли до Саула до Ґів'ї, говорячи: Ось Давид ховається в нас у твердинях у Хорешу, на взгір'ї Хахіла, що з півдня від Єшімону.</verse>
        <verse osisID='1Sam.23.20'>А тепер, за всім жаданням своєї душі, о царю, конче зійди, а нам хіба видати його в цареву руку.</verse>
        <verse osisID='1Sam.23.21'>І сказав Саул: Благословенні ви в Господа, бо змилосердилися надо мною!</verse>
        <verse osisID='1Sam.23.22'>Ідіть же, приготуйте ще, і розпізнайте, і побачте місце його, де буде нога його, хто його там бачив, бо казали мені: сильно хитрує він!</verse>
        <verse osisID='1Sam.23.23'>І подивіться, і розізнайте всі схованки, де він ховається, і вернетесь до мене з певною звісткою, і я піду з вами. І буде, якщо він є в Краю, то пошукаю його по всіх Юдиних тисячах.</verse>
        <verse osisID='1Sam.23.24'>І встали вони, і пішли в Зіф перед Саулом. А Давид та його люди були в Маонській пустині в Араві, на південь від Єшімону.</verse>
        <verse osisID='1Sam.23.25'>А Саул та його люди пішли шукати. І донесли про це Давидові, і він зійшов до Сели, і спинився в Маонській пустині. А Саул прочув, та й гнався за Давидом до Маонської пустині.</verse>
        <verse osisID='1Sam.23.26'>І пішов Саул з цього боку гори, а Давид та його люди з того боку гори. І поспішав Давид відійти перед Саулом, а Саул та люди його оточували Давида та людей його, щоб схопити їх.</verse>
        <verse osisID='1Sam.23.27'>І прийшов посланець до Саула, говорячи: Іди поспішно, бо филистимляни кинулися на Край!</verse>
        <verse osisID='1Sam.23.28'>І вернувся Саул з погоні за Давидом, і пішов навперейми филистимлян. Тому то назвали ім'я тому місцю: Села-Гаммахлекот.</verse>
        <verse osisID='1Sam.23.29'>(24-1) А Давид вийшов звідти, і осівся в твердинях Ен-Ґеді.</verse>
      </chapter>
      <chapter osisID='1Sam.24'>
        <verse osisID='1Sam.24.1'>(24-2) І сталося, як вернувся Саул із погоні за филистимлянами, то донесли йому, говорячи: Ось Давид у пустині Ен-Ґеді.</verse>
        <verse osisID='1Sam.24.2'>(24-3) І взяв Саул три тисячі війська, вибраних з усього Ізраїля, і пішов шукати Давида та людей його на поверхні газельських скель.</verse>
        <verse osisID='1Sam.24.3'>(24-4) І прийшов він до кошар на отари при дорозі, а там печера. І Саул увійшов туди для потреби, а по боках печери сиділи Давид та люди його.</verse>
        <verse osisID='1Sam.24.4'>(24-5) І сказали люди Давида до нього: Оце той день, що Господь говорив до тебе: Ось Я даю ворога твого в твою руку, і ти зробиш йому, як буде добре в твоїх очах. А Давид устав, і тихо відтяв полу Саулового плаща.</verse>
        <verse osisID='1Sam.24.5'>(24-6) І сталося потім, і серце Давидове все докоряло йому, що він відтяв полу Саулового плаща.</verse>
        <verse osisID='1Sam.24.6'>(24-7) І сказав він до своїх людей: Борони мене, Господи, щоб зробити ту річ моєму панові, Господньому помазанцеві, щоб простягнути руку свою на нього, бо він помазанець Господній!</verse>
        <verse osisID='1Sam.24.7'>(24-8) І Давид стримав цими словами людей своїх, і не дав їм повстати на Саула. А Саул устав із печери, і пішов дорогою.</verse>
        <verse osisID='1Sam.24.8'>(24-9) А потому Давид устав, і вийшов із печери, та й закричав за Саулом, говорячи: Пане мій, о царю! А Саул озирнувся назад, а Давид схилився обличчям до землі та й поклонився.</verse>
        <verse osisID='1Sam.24.9'>(24-10) І сказав Давид до Саула: Нащо ти слухаєш слів того, хто каже: Давид хоче тобі зла?</verse>
        <verse osisID='1Sam.24.10'>(24-11) Ось цього дня очі твої бачать те, що Господь дав був тебе сьогодні в мою руку в печері. І радили мені забити тебе, та я змилосердився над тобою й сказав: Не простягну своєї руки на свого пана, бо він помазанець Господній!</verse>
        <verse osisID='1Sam.24.11'>(24-12) І подивися, батьку мій, і поглянь на полу плаща свого в моїй руці, бо коли я відрізував цю полу плаща твого, то я не забив тебе. Пізнай та побач, що в моїй руці нема зла та гріха, і не згрішив я проти тебе, а ти чигаєш на душу мою, щоб забрати її!</verse>
        <verse osisID='1Sam.24.12'>(24-13) Нехай розсудить Господь між мною та між тобою, і нехай пімститься Господь тобі за мене, а моя рука не буде на тобі!</verse>
        <verse osisID='1Sam.24.13'>(24-14) Як говорить стародавня приказка: Від безбожних виходить безбожність, а моя рука не буде на тобі!</verse>
        <verse osisID='1Sam.24.14'>(24-15) За ким вийшов Ізраїлів цар? За ким ти ганяєшся? За мертвим псом, за однією блохою?</verse>
        <verse osisID='1Sam.24.15'>(24-16) І нехай буде Господь за суддю, і нехай Він розсудить між мною та між тобою. І побачить Він, і заступиться за мою справу, і висудить мене з твоєї руки.</verse>
        <verse osisID='1Sam.24.16'>(24-17) І сталося, як Давид скінчив говорити ці слова до Саула, то Саул сказав: Чи це твій голос, сину мій Давиде? І підняв Саул голос свій, та й заплакав.</verse>
        <verse osisID='1Sam.24.17'>(24-18) І сказав він до Давида: Справедливіший ти від мене, бо ти робив мені добро, а я робив тобі лихо.</verse>
        <verse osisID='1Sam.24.18'>(24-19) Бо ти сьогодні засвідчив, що зробив зо мною добро тим, що Господь видав мене в твою руку, а ти не вбив.</verse>
        <verse osisID='1Sam.24.19'>(24-20) Як чоловік знайде свого ворога, то хіба відпускає його доброю дорогою? І Господь відплатить тобі добром за те, що ти зробив мені цього дня.</verse>
        <verse osisID='1Sam.24.20'>(24-21) А тепер я ось пізнав, що дійсно будеш ти царювати, і стане в руці твоїй Ізраїлеве царство.</verse>
        <verse osisID='1Sam.24.21'>(24-22) А тепер присягни мені Господом, що не вигубиш насіння мого по мені, і що не вигубиш імени мого з дому батька мого.</verse>
        <verse osisID='1Sam.24.22'>(24-23) І Давид заприсягнув Саулові. І пішов Саул до дому свого, а Давид та люди його ввійшли до твердині.</verse>
      </chapter>
      <chapter osisID='1Sam.25'>
        <verse osisID='1Sam.25.1'>І вмер Самуїл, і зібрався ввесь Ізраїль, та й оплакував його, і поховали його в його домі в Рамі. А Давид устав, і пішов у пустиню Паран.</verse>
        <verse osisID='1Sam.25.2'>І був чоловік у Маоні, а оселя його на Кармелі, і цей чоловік був дуже багатий, і мав три тисячі дрібної худоби та тисячу кіз. І був він на Кармелі, коли стригли отару його.</verse>
        <verse osisID='1Sam.25.3'>А ім'я тому чоловікові Навал, а ім'я жінці його Авіґаїл. А жінка та була доброго розуму та вродлива, чоловік же той був жорстокий та злочинний, із роду Калева.</verse>
        <verse osisID='1Sam.25.4'>А Давид почув у пустині, що Навал стриже свою отару.</verse>
        <verse osisID='1Sam.25.5'>І послав Давид десять хлопців. І сказав Давид до тих хлопців: Вийдіть на Кармел, і прийдете до Навала й запитаєте його в моєму йменні про мир,</verse>
        <verse osisID='1Sam.25.6'>та й скажете так братові моєму: І тобі мир, і дому твоєму мир, і всьому, що твоє, мир!</verse>
        <verse osisID='1Sam.25.7'>А тепер почув я, що в тебе стрижуть. Пастухи твої були з нами, ми не кривдили їх, і нічого не пропало їм по всі дні перебування їх на Кармелі.</verse>
        <verse osisID='1Sam.25.8'>Запитай своїх слуг, і вони розповідять тобі. І нехай знайдуть в очах твоїх милість мої хлопці, бо доброго дня ми прийшли. Дай же рабам своїм та синові своєму Давидові, що знайде рука твоя!</verse>
        <verse osisID='1Sam.25.9'>І прийшли Давидові хлопці, і промовили до Навала, в імені Давида, усі ці слова. І спинилися.</verse>
        <verse osisID='1Sam.25.10'>І відповів Навал Давидовим рабам, і сказав: Хто такий Давид та хто Єссеїв син? Сьогодні намножилося рабів, що вириваються кожен від пана свого!</verse>
        <verse osisID='1Sam.25.11'>І я візьму хліб свій і воду свою та зарізане, що нарізав я для своїх стрижіїв, та й дам людям, яких не знаю, звідки то вони?</verse>
        <verse osisID='1Sam.25.12'>І Давидові хлопці пішли назад на свою дорогу, і вернулися, і прийшли, і розповіли йому всі ці слова.</verse>
        <verse osisID='1Sam.25.13'>А Давид сказав до людей своїх: Припережіть кожен меча свого! І приперезали кожен меча свого, і приперезав і Давид свого меча. І вийшло за Давидом близько чотирьох сотень чоловіка, а дві сотні остались при речах.</verse>
        <verse osisID='1Sam.25.14'>А один хлопець із Навалових слуг доніс Авіґаїл, Наваловій жінці, говорячи: Ось Давид послав був із пустині посланців, щоб привітати нашого пана, а він кинувся на них.</verse>
        <verse osisID='1Sam.25.15'>А ті люди дуже добрі для нас, і не були ми покривджені, і нічого нам не пропало за всі дні, коли ми ходили з ними, як були ми на полі.</verse>
        <verse osisID='1Sam.25.16'>Муром були вони над нами і вночі, і вдень повсякчас, коли ми були з ними, як ми пасли отари.</verse>
        <verse osisID='1Sam.25.17'>А тепер пізнай та побач, що зробиш, бо дозріло зло на нашого пана та на ввесь дім його. А він негідний, із ним не можна говорити.</verse>
        <verse osisID='1Sam.25.18'>Тоді Авіґаїл поспішно взяла двісті хлібів, і два бурдюки вина, і п'ятеро приготовлених з отари, і п'ять сеїв пряженого зерна, а сто родзинок, та двісті сушених фіґ. І склала це на ослів.</verse>
        <verse osisID='1Sam.25.19'>І сказала вона до своїх слуг: Ідіть передо мною, а я ось піду за вами.</verse>
        <verse osisID='1Sam.25.20'>І сталося, як вона їхала на ослі й спускалася в гірському укритті, аж ось Давид та люди його сходять навперейми їй. І вона стрінула їх.</verse>
        <verse osisID='1Sam.25.21'>А Давид сказав: Надармо ж пильнував я все, що належить тому чоловікові в пустині, і зо всього його нічого не пропало. Та він вернув мені злом за добро!</verse>
        <verse osisID='1Sam.25.22'>Так нехай зробить Бог Давидовим ворогам, і так нехай додасть, якщо я позоставлю до ранку зо всього належного йому бодай те, що мочиться до стіни!</verse>
        <verse osisID='1Sam.25.23'>А Авіґаїл побачила Давида, і поспішно зійшла з осла, і впала перед Давидом на обличчя своє, та й вклонилася до землі.</verse>
        <verse osisID='1Sam.25.24'>І впала вона до ніг йому та й сказала: На мені самій, пане мій, ця провина! І дозволь говорити твоїй невільниці до ушей твоїх, а ти послухай слів своєї невільниці.</verse>
        <verse osisID='1Sam.25.25'>Нехай же пан мій не кладе свого серця на цього негідного чоловіка, на Навала, бо яке ім'я його, такий він: Навал ім'я йому, і глупота з ним! А я, невільниця твоя, не бачила хлопців мого пана, що ти посилав.</verse>
        <verse osisID='1Sam.25.26'>А тепер, мій пане, як живий Господь і як жива душа твоя! Господь стримає тебе, щоб ти не ввійшов до пролиття крови, і щоб рука твоя не допомогла в цьому тобі! А тепер нехай стануть, як Навал, вороги твої та ті, що шукають зла на пана мого!</verse>
        <verse osisID='1Sam.25.27'>А оце дарунок, якого принесла твоя невільниця своєму панові, буде даний хлопцям, що служать моєму панові.</verse>
        <verse osisID='1Sam.25.28'>Прости ж провину невільниці своєї, бо конче зробить Господь моєму панові вірний дім, бо пан мій провадить війни Господні, і зло не буде знайдене в тобі за твоїх днів.</verse>
        <verse osisID='1Sam.25.29'>І хоч повстане хто гнати тебе, і шукати твоєї душі, то буде душа мого пана зв'язана у в'язці живих із Господом, Богом твоїм, а душу ворогів твоїх нехай Він її кине, як із пращі!</verse>
        <verse osisID='1Sam.25.30'>І станеться, коли Господь зробить моєму панові все добре, що говорив про тебе, і настановить тебе володарем над Ізраїлем,</verse>
        <verse osisID='1Sam.25.31'>то це не буде тобі на спотикання та на спокусу серця мого пана, як коли б пролив ти надармо кров, і пан мій пімстився сам. А коли Господь зробить добро моєму панові, то ти згадаєш про свою невільницю!</verse>
        <verse osisID='1Sam.25.32'>І сказав Давид до Авіґаїл: Благословенний Господь, Бог Ізраїлів, що послав тебе на це навпроти мене!</verse>
        <verse osisID='1Sam.25.33'>І благословенний розум твій, і благословенна ти, що стримала мене цього дня, щоб я не пішов на пролиття крови, і щоб рука моя не відімстила за мене.</verse>
        <verse osisID='1Sam.25.34'>Але живий Господь, Бог Ізраїлів, що стримав мене зробити тобі зло, бо коли б ти була не поспішила, і не прийшла назустріч мені, то до світла ранку Навалові не зоставлено б навіть те, що мочиться до стіни!</verse>
        <verse osisID='1Sam.25.35'>І взяв Давид із руки її те, що вона принесла йому, а їй сказав: Іди з миром до свого дому! Бачиш, я послухався голосу твого, і простив тобі!</verse>
        <verse osisID='1Sam.25.36'>І прийшла Авіґаїл до Навала, аж ось у нього прийняття в його домі, немов прийняття царське! А Навалове серце було веселе в ньому, і він був дуже п'яний. І вона не розповіла йому нічого, ані малого, ані великого аж до світла ранку.</verse>
        <verse osisID='1Sam.25.37'>І сталося, вранці, коли Навал витверезився, то жінка його розповіла йому про цю справу. І завмерло йому серце в його середині, і він став, як камінь.</verse>
        <verse osisID='1Sam.25.38'>І сталося днів через десять, і вразив Господь Навала, і той помер.</verse>
        <verse osisID='1Sam.25.39'>І почув Давид, що Навал помер, і сказав: Благословенний Господь, що розсудив справу образи моєї від Навала, а раба Свого стримав від зла, зло Навала звернув Господь на його голову! І Давид послав, і говорив про Авіґаїл, щоб узяти її собі за жінку.</verse>
        <verse osisID='1Sam.25.40'>І прийшли Давидові раби до Авіґаїл на Кармел, і промовляли до неї, говорячи: Давид послав нас до тебе, щоб узяти тебе йому за жінку.</verse>
        <verse osisID='1Sam.25.41'>А вона встала, і вклонилася лицем до землі, та й сказала: Ось твоя служниця готова стати невільницею, щоб мити ноги рабів пана мого!</verse>
        <verse osisID='1Sam.25.42'>І Авіґаїл поспішно встала, і сіла на осла, а п'ятеро служанок її йшли при ногах її. І пішла вона за Давидовими посланцями, та й стала йому за жінку.</verse>
        <verse osisID='1Sam.25.43'>А Ахіноам узяв Давида з Їзреелу, і вони обидві стали йому за жінок.</verse>
        <verse osisID='1Sam.25.44'>А Саул віддав дочку свою Мелхолу, Давидову жінку, Палтієві, Лаїшевому синові, що з Ґалліму.</verse>
      </chapter>
      <chapter osisID='1Sam.26'>
        <verse osisID='1Sam.26.1'>І прийшли зіфеяни до Саула до Ґів'ї, говорячи: Он Давид ховається на взгір'ях Гахіли навпроти Єшімону!</verse>
        <verse osisID='1Sam.26.2'>І встав Саул, і зійшов у пустиню Зіф, а з ним три тисячі чоловіка, вибраних із Ізраїля, щоб шукати Давида в пустині Зіф.</verse>
        <verse osisID='1Sam.26.3'>І таборував Саул на згір'ї Гахіли, що навпроти Єшімону, на дорозі. А Давид пробував у пустині, і побачив, що Саул вийшов за ним до пустині.</verse>
        <verse osisID='1Sam.26.4'>І послав Давид підглядачів, і довідався, що Саул дійсно прийшов.</verse>
        <verse osisID='1Sam.26.5'>А Давид устав, і прийшов до місця, де таборував Саул. І Давид побачив те місце, де лежав Саул та Авнер, син Нерів, керівник його війська. А Саул лежав у таборі, а народ таборував навколо нього.</verse>
        <verse osisID='1Sam.26.6'>І звернувся Давид, і сказав до хіттеянина Ахімелеха та до Авішая, Церуєвого сина, Йоавого брата, говорячи: Хто зійде зо мною до Саула до табору? І сказав Авішай: Я зійду з тобою!</verse>
        <verse osisID='1Sam.26.7'>І прийшов Давид та Авішай до Саулового народу вночі, аж ось Саул лежить, спить у таборі, а спис його встромлений у землю в приголів'ї його, а Авнер та народ лежать навколо нього.</verse>
        <verse osisID='1Sam.26.8'>І сказав Авішай до Давида: Сьогодні Бог видав твого ворога в руку твою, а тепер проколю я його списом аж до землі одним ударом, і не повторю йому!</verse>
        <verse osisID='1Sam.26.9'>І сказав Давид до Авішая: Не губи його, бо хто простягав руку свою на Господнього помазанця, і був невинний?</verse>
        <verse osisID='1Sam.26.10'>І сказав Давид: Як живий Господь, тільки Господь уразить його: або прийде день його і він помре, або він піде на війну і загине.</verse>
        <verse osisID='1Sam.26.11'>Борони мене, Господи, простягнути свою руку на Господнього помазанця! А тепер візьми цього списа, що в приголів'ї його, та горня води, і ходімо собі!</verse>
        <verse osisID='1Sam.26.12'>І взяв Давид списа та горня води з Саулового приголів'я, та й пішли собі. І ніхто не бачив, і не знав, і не збудився, бо всі вони спали, бо на них упав сон від Господа.</verse>
        <verse osisID='1Sam.26.13'>І перейшов Давид на той бік, і став здалека на верховині гори, а між ними велика просторінь.</verse>
        <verse osisID='1Sam.26.14'>І крикнув Давид до народу та до Авнера, Нерового сина, говорячи: Чи ж не відповіси, Авнере? А Авнер відповів та сказав: Хто ти, що кликав до царя?</verse>
        <verse osisID='1Sam.26.15'>І сказав Давид до Авнера: Чи ти не муж? І хто рівний тобі в Ізраїлі? І чому не пильнував ти свого пана, царя? Бо приходив один із народу, щоб погубити царя, твого пана.</verse>
        <verse osisID='1Sam.26.16'>Не добра це річ, що ти зробив! Як живий Господь, ви повинні померти, бо не пильнували ви пана свого, Господнього помазанця! А тепер побач, де царів спис, та де горня води, що були в приголів'ї його?</verse>
        <verse osisID='1Sam.26.17'>І пізнав Саул Давидів голос, та й сказав: Чи це твій голос, сину мій Давиде? А Давид сказав: Мій голос, пане мій, царю!</verse>
        <verse osisID='1Sam.26.18'>І далі сказав: Нащо то пан мій ганяється за своїм рабом? Бо що я зробив, і яке зло в моїй руці?</verse>
        <verse osisID='1Sam.26.19'>А тепер нехай пан мій, цар, послухає слів свого раба. Якщо Господь намовив тебе проти мене, то нехай це станеться запашною жертвою, а якщо людські сини, прокляті вони перед Господнім лицем, бо вони відігнали мене сьогодні, щоб я не належав до Господнього спадку, говорячи: Іди, служи іншим богам!</verse>
        <verse osisID='1Sam.26.20'>А тепер нехай не проллється моя кров на землю перед Господнім лицем, бо вийшов Ізраїлів цар шукати однієї блохи, як женуть куропатву в горах!</verse>
        <verse osisID='1Sam.26.21'>І сказав Саул: Прогрішив я! Вернися, сину мій, Давиде, бо не вчиню вже тобі зла за те, що дороге було моє життя в очах твоїх цього дня. Оце був я нерозумний, і дуже багато помилявся.</verse>
        <verse osisID='1Sam.26.22'>А Давид відповів та й сказав: Ось царів спис, і нехай прийде один із слуг, і нехай його візьме.</verse>
        <verse osisID='1Sam.26.23'>А Господь відплатить кожному за його справедливість та правду його, що Господь дав тебе сьогодні в руку мою, та я не хотів підіймати своєї руки на Господнього помазанця.</verse>
        <verse osisID='1Sam.26.24'>І ось, яке велике було життя твоє цього дня в очах моїх, таке велике нехай буде моє життя в очах Господа, і нехай Він урятує мене від усякого утиску!</verse>
        <verse osisID='1Sam.26.25'>І сказав Саул до Давида: Благословенний ти, сину мій Давиде! І ти дійсно зробиш, і дійсно зможеш ти! І пішов Давид на свою дорогу, а Саул вернувся на своє місце.</verse>
      </chapter>
      <chapter osisID='1Sam.27'>
        <verse osisID='1Sam.27.1'>І сказав Давид у серці своїм: Колись я попадуся в Саулову руку. Нема мені ліпшого, як, утікаючи, утечу до филистимського краю, і відмовиться від мене Саул, щоб шукати мене вже по всій Ізраїлевій країні, і я втечу від руки його.</verse>
        <verse osisID='1Sam.27.2'>І встав Давид, і перейшов він та шість сотень чоловіка, що з ним, до Ахіша, Маохового сина, ґатського царя.</verse>
        <verse osisID='1Sam.27.3'>І осівся Давид з Ахішем у Ґаті, він та люди його, кожен із домом своїм, Давид та дві жінки його: ізреелітка Ахіноан та Авіґаїл, колишня жінка Навалова, кармелітка.</verse>
        <verse osisID='1Sam.27.4'>І донесено Саулові, що Давид утік до Ґату, і він більш уже не шукав його.</verse>
        <verse osisID='1Sam.27.5'>А Давид сказав до Ахіша: Якщо я знайшов милість в очах твоїх, нехай дадуть мені місце в одному з міст цієї землі, і нехай я осяду там. І чого сидітиме раб твій у місті твого царства разом із тобою?</verse>
        <verse osisID='1Sam.27.6'>І дав йому Ахіш того дня Ціклаґ, чому належить Ціклаґ Юдиним царям аж до цього дня.</verse>
        <verse osisID='1Sam.27.7'>А число днів, що Давид сидів на филистимській землі, було рік та чотири місяці.</verse>
        <verse osisID='1Sam.27.8'>І сходив Давид та люди його, і нападали на Ґешуреянина, і на Ґірзеянина, і на Амаликитянина, бо вони мешканці цього краю відвіку, аж доти, як іти до Шуру, і аж до єгипетського краю.</verse>
        <verse osisID='1Sam.27.9'>І побивав Давид той край, і не лишав при житті ані чоловіка, ані жінки, і забирав худобу дрібну та худобу велику, і осли, і верблюди, і одежу, і вертався, і приходив до Ахіша.</verse>
        <verse osisID='1Sam.27.10'>І питався Ахіш: На кого нападали ви сьогодні? А Давид казав: На південь Юдин, і на південь Єрахмеелеянина, і на південь Кенеянина.</verse>
        <verse osisID='1Sam.27.11'>А Давид не лишав при житті ані чоловіка, ані жінки, щоб привести до Ґату, говорячи: Щоб не донесли на нас, кажучи: Так зробив Давид, і такий його звичай по всі дні, коли сидів на филистимській землі.</verse>
        <verse osisID='1Sam.27.12'>І вірив Ахіш Давидові, говорячи: Справді обриднув він своєму народові в Ізраїлі, і буде мені за вічного раба!</verse>
      </chapter>
      <chapter osisID='1Sam.28'>
        <verse osisID='1Sam.28.1'>І сталося тими днями, і зібрали филистимляни свої військові табори, щоб воювати з Ізраїлем. І сказав Ахіш до Давида: Щоб ти певно знав, що вийдеш зо мною в таборі, ти та люди твої.</verse>
        <verse osisID='1Sam.28.2'>І сказав Давид до Ахіша: Тому тепер ти пізнаєш, що зробить твій раб. А Ахіш сказав до Давида: Тому то зроблю тебе сторожем моєї голови по всі дні.</verse>
        <verse osisID='1Sam.28.3'>А Самуїл тоді помер, і оплакував його ввесь Ізраїль, і поховали його в Рамі, у його місті. А Саул повиганяв із Краю ворожбитів та віщунів.</verse>
        <verse osisID='1Sam.28.4'>І зібралися филистимляни, і прийшли, і таборували в Шунемі. А Саул зібрав усього Ізраїля, і таборували в Ґілбоа.</verse>
        <verse osisID='1Sam.28.5'>І побачив Саул филистимський табір та й злякався, і сильно затремтіло йому серце.</verse>
        <verse osisID='1Sam.28.6'>І питався Саул Господа, та не відповів йому Господь ані в снах, ані урімом, ані пророками.</verse>
        <verse osisID='1Sam.28.7'>І сказав Саул до своїх рабів: Пошукайте мені жінку ворожку, і я піду до неї, і запитаю її. І відповіли йому раби його: Ось жінка ворожка, в Ен-Дорі.</verse>
        <verse osisID='1Sam.28.8'>І перебрався Саул, і надів іншу одежу, і пішов він та двоє людей з ним, і прийшли до тієї жінки вночі. А він сказав: Поворожи мені, і виклич мені того, кого скажу тобі.</verse>
        <verse osisID='1Sam.28.9'>А та жінка відповіла йому: Ти ж знаєш, що зробив Саул, що в Краю він вигубив ворожбитів та віщунів. І нащо ти важиш на мою душу, щоб забити її?</verse>
        <verse osisID='1Sam.28.10'>І Саул присягнув їй Господом, говорячи: Як живий Господь, не спіткає тебе вина за цю річ!</verse>
        <verse osisID='1Sam.28.11'>І сказала та жінка: Кого я викличу тобі? А він відказав: Самуїла виклич мені.</verse>
        <verse osisID='1Sam.28.12'>І побачила та жінка Самуїла, та й крикнула сильним голосом! І сказала та жінка до Саула, говорячи: Нащо ти обманив мене, таж ти Саул!</verse>
        <verse osisID='1Sam.28.13'>І сказав їй цар; Не бійся! Але що ти бачиш? А та жінка відказала Саулові: Я бачу ніби богів, що виходять із землі!</verse>
        <verse osisID='1Sam.28.14'>І він їй сказав: Який його вид? А та відказала: Виходить старий чоловік, зодягнений у довгу одежу. І Саул пізнав, що то Самуїл, і схилив своє обличчя до землі, та й уклонився.</verse>
        <verse osisID='1Sam.28.15'>І сказав Самуїл до Саула: Нащо ти непокоїш мене, мене викликаючи? А Саул сказав: Дуже тяжко мені, филистимляни воюють зо мною, а Бог відступився від мене, і не відповідає мені вже ані через пророків, ані в снах. І покликав я тебе, щоб ти навчив мене, що я маю робити.</verse>
        <verse osisID='1Sam.28.16'>І сказав Самуїл: І нащо ти питаєш мене, коли Господь відступився від тебе, і став із твоїм ворогом?</verse>
        <verse osisID='1Sam.28.17'>І Господь зробив йому, як говорив був через мене, Господь узяв царство з твоєї руки, і дав його твоєму ближньому, Давидові.</verse>
        <verse osisID='1Sam.28.18'>Як ти не слухався Господнього голосу, і не виконав полум'яного гніву Його на Амалика, тому Господь зробив тобі цю річ цього дня.</verse>
        <verse osisID='1Sam.28.19'>І Господь віддав із тобою також Ізраїля до руки филистимлян. А взавтра ти та сини твої будете разом зо мною; також Ізраїлевого табора віддасть Господь до руки филистимлян.</verse>
        <verse osisID='1Sam.28.20'>І Саул відразу повалився на землю всім своїм зростом, сильно він злякався Самуїлових слів, та й сили не було в ньому, бо не їв він хліба цілий той день та цілу ту ніч.</verse>
        <verse osisID='1Sam.28.21'>І підійшла та жінка до Саула й побачила, що він дуже пригнічений. І сказала до нього: Ось невільниця твоя послухалася твого голосу, і наразила життя своє на небезпеку, бо я послухалася слів твоїх, що ти говорив мені.</verse>
        <verse osisID='1Sam.28.22'>А тепер ти послухай також голосу своєї невільниці, я покладу перед тобою шматок хліба, а ти з'їж і буде в тобі сила, коли підеш дорогою.</verse>
        <verse osisID='1Sam.28.23'>А він відмовився й сказав: Не буду їсти! Та сильно просили його слуги його та тая жінка, і він послухався їхнього голосу. І звівся він із землі, і всівся на ліжку.</verse>
        <verse osisID='1Sam.28.24'>А та жінка мала в домі годоване теля, і поспішно зарізала його. І взяла вона муки й замісила, і спекла з того прісне.</verse>
        <verse osisID='1Sam.28.25'>І принесла те перед Саула та перед слуг його, і вони їли. Потім устали й пішли тієї ночі.</verse>
      </chapter>
      <chapter osisID='1Sam.29'>
        <verse osisID='1Sam.29.1'>І зібрали филистимляни всі свої війська до Афеку, а Ізраїль таборував в Аїні, що в Їзреелі.</verse>
        <verse osisID='1Sam.29.2'>А филистимські князі переходили за сотнями та за тисячами, Давид же та люди його ішли накінці разом з Ахішем.</verse>
        <verse osisID='1Sam.29.3'>І казали филистимські князі: Що це за євреї? А Ахіш відказав филистимським князям: Таж це Давид, раб Саула, Ізраїлевого царя, що був зо мною певний час, чи то роки, а я не знайшов у ньому нічого злого від дня його приходу аж до дня цього.</verse>
        <verse osisID='1Sam.29.4'>І гнівалися на нього филистимські князі. І сказали йому филистимські князі: Заверни того чоловіка, і нехай він вернеться до свого місця, де ти призначив йому, і нехай він не йде з нами на війну, і не стане нам противником на війні. І чим він може подобатися своєму панові? Хіба головами цих людей?</verse>
        <verse osisID='1Sam.29.5'>Чи ж це не той Давид, що про нього співали в танцях, говорячи: Саул повбивав свої тисячі, а Давид десятки тисяч свої!</verse>
        <verse osisID='1Sam.29.6'>І покликав Ахіш Давида, і сказав до нього: Як живий Господь, ти правдивий, і в моїх очах добрий твій вихід та вхід твій зо мною в таборі, бо я не знайшов у тобі зла від дня приходу твого до мене аж до цього дня. Та в очах князів ти не добрий.</verse>
        <verse osisID='1Sam.29.7'>А тепер вернися та йди в мирі, і не зробиш зла в очах филистимських князів.</verse>
        <verse osisID='1Sam.29.8'>А Давид сказав до Ахіша: Що ж зробив я? І що ти знайшов у своєму рабові від дня, коли став я перед твоїм обличчям, аж до цього дня, що я не вийду й не буду воювати з ворогами мого пана, царя?</verse>
        <verse osisID='1Sam.29.9'>І відповів Ахіш і сказав до Давида: Знаю я, що ти добрий в очах моїх, немов Ангол Божий. Та филистимські князі сказали: Нехай не йде він із нами на війну!</verse>
        <verse osisID='1Sam.29.10'>А тепер устань рано вранці ти та раби пана твого, що прийшли з тобою. І повставайте рано вранці, і як вам розсвіне, ідіть!</verse>
        <verse osisID='1Sam.29.11'>І встав рано вранці Давид та люди його, щоб піти ранком і вернутися до филистимського краю. А филистимляни пішли до Ізраїля.</verse>
      </chapter>
      <chapter osisID='1Sam.30'>
        <verse osisID='1Sam.30.1'>І сталося, коли Давид та люди його йшли до Ціклаґу, третього дня, то амаликитяни вдерлися до півдня та до Ціклаґу, і побили Ціклаґ та спалили його огнем.</verse>
        <verse osisID='1Sam.30.2'>І позабирали вони до неволі жінок, що були в ньому, від малого аж до великого, нікого не забили, але забрали, та й пішли своєю дорогою.</verse>
        <verse osisID='1Sam.30.3'>І прийшов Давид та його люди до того міста, а воно спалене огнем! А їхні жінки, та сини їхні, та їхні дочки забрані в неволю.</verse>
        <verse osisID='1Sam.30.4'>І підніс Давид та народ, що з ним, свій голос, та й плакали, аж поки не стало їм сили плакати.</verse>
        <verse osisID='1Sam.30.5'>І були взяті до неволі обидві Давидові жінки: їзреелітка Ахіноам та Авіґаїл, колишня жінка кармелітянина Навала.</verse>
        <verse osisID='1Sam.30.6'>І було Давидові дуже гірко, бо народ говорив, щоб його вкаменувати, бо засмутилася душа всього народу, кожен обурився за синів своїх та за дочок своїх. Та Давид зміцнився Господом, Богом, своїм.</verse>
        <verse osisID='1Sam.30.7'>І сказав Давид до священика Евіятара, Ахімелехового сина: Принеси до мене ефода! І Евіятар приніс ефода до Давида.</verse>
        <verse osisID='1Sam.30.8'>І запитав Давид Господа, говорячи: Чи мені гнатися за тією ордою, чи дожену її? А Він відказав йому: Женися, бо конче доженеш, і конче визволиш.</verse>
        <verse osisID='1Sam.30.9'>І пішов Давид, він та шість сотень люда, що з ним, і вони прийшли аж до потоку Бесор; а відсталі спинилися.</verse>
        <verse osisID='1Sam.30.10'>І гнався Давид, він та чотири сотні чоловіка. А двісті люда спинилися, бо були слабі, щоб перейти потока Бесор.</verse>
        <verse osisID='1Sam.30.11'>І знайшли вони в полі єгиптянина, і привели його до Давида, і дали йому хліба, а він їв, і напоїли його водою.</verse>
        <verse osisID='1Sam.30.12'>І дали йому половину грудки сушених фіґ та дві в'язки родзинок. І він з'їв, і вернувся дух його до нього, бо він не їв хліба та не пив води три дні та три ночі.</verse>
        <verse osisID='1Sam.30.13'>І запитав його Давид: Чий ти та звідкіля ти? А той відказав: Я єгипетський юнак, раб амаликитянина. Та покинув мене пан мій, бо я захворів три дні тому.</verse>
        <verse osisID='1Sam.30.14'>Ми були вдерлися на південь керетеїв, і на той, що Юдин, та на південь Калева. А Ціклаґ ми спалили огнем.</verse>
        <verse osisID='1Sam.30.15'>І сказав йому Давид: Чи не заведеш мене до тієї орди? А той відповів: Присягни мені Богом, що не вб'єш мене, і що не видаси мене в руку мого пана, то спроваджу тебе до тієї орди.</verse>
        <verse osisID='1Sam.30.16'>І він спровадив його, аж ось вони розпорошені по поверхні всієї тієї землі, їдять та п'ють та святкують з приводу всієї тієї великої здобичі, що вони набрали з филистимського краю та з Краю Юдиного.</verse>
        <verse osisID='1Sam.30.17'>І бив їх Давид від ранку аж до вечора наступного дня, і не втік із них ніхто, крім чотирьохсот чоловіка хлопців, що повсідали на верблюдів, і повтікали.</verse>
        <verse osisID='1Sam.30.18'>І врятував Давид усе, що позабирав був Амалик. І обидві свої жінки Давид урятував.</verse>
        <verse osisID='1Sam.30.19'>І не пропало їм нічого: усе, від малого й аж до великого, і аж до синів та дочок, і від здобичі, і аж до всього, що ті взяли були собі, усе вернув Давид!</verse>
        <verse osisID='1Sam.30.20'>І взяв Давид усю худобу дрібну та худобу велику, а ті, що йшли перед тією чередою, говорили: Це Давидова здобич!</verse>
        <verse osisID='1Sam.30.21'>Потому прийшов Давид до тих двохсот людей, що були слабі, щоб іти за Давидом, і що їх він лишив був при потоці Бесор, а вони повиходили назустріч Давидові та назустріч народові, що з ним. І підійшов Давид до народу, і запитався їх про мир.</verse>
        <verse osisID='1Sam.30.22'>І стали говорити всі люди злі та негідні з тих людей, що ходили з Давидом, та й сказали: Вони не ходили з нами, тому не дамо їм зо здобичі, що ми відняли, бо кожному дамо тільки жінок його та синів його, нехай відведуть, і нехай ідуть!</verse>
        <verse osisID='1Sam.30.23'>А Давид сказав: Не робіть так, браття мої, з тим, що дав нам Господь, і пильнував нас, і дав орду, що йшла на нас, у нашу руку.</verse>
        <verse osisID='1Sam.30.24'>А хто послухає вас у такій речі? Бо яка частина того, хто ходив до бою, то така частина й того, хто сидів при речах, рівно поділять.</verse>
        <verse osisID='1Sam.30.25'>І сталося від цього дня й далі, і зробив він це за постанову та за звичай для Ізраїля, і він існує аж до цього дня.</verse>
        <verse osisID='1Sam.30.26'>І прийшов Давид до Ціклаґу, і послав зо здобичі Юдиним старшим, приятелям своїм, говорячи: Оце вам подарок зо здобичі Господніх ворогів,</verse>
        <verse osisID='1Sam.30.27'>тим, що в Бет-Елі, і тим, що в Рамоті південнім, і тим, що в Яттері,</verse>
        <verse osisID='1Sam.30.28'>і тим, що в Ароері, і тим, що в Сіфмоті, і тим, що в Ештемоа,</verse>
        <verse osisID='1Sam.30.29'>і тим, що в Рахалі, і тим, що в містах Єрахмелеянина, і тим, що в містах Кенеянина,</verse>
        <verse osisID='1Sam.30.30'>і тим, що в Хормі, і тим, що в Бор-Ашані, і тим, що в Атаху,</verse>
        <verse osisID='1Sam.30.31'>і тим, що в Хевроні, і до всіх тих місць, куди ходив Давид, він та люди його.</verse>
      </chapter>
      <chapter osisID='1Sam.31'>
        <verse osisID='1Sam.31.1'>А филистимляни воювали з Ізраїлем. І побігли Ізраїлеві мужі перед филистимлянами, і падали трупами на горі Ґілбоа.</verse>
        <verse osisID='1Sam.31.2'>І догнали филистимляни Саула та його синів. І повбивали филистимляни Йонатана й Авінадава та Малкі-Шуя, Саулових синів.</verse>
        <verse osisID='1Sam.31.3'>І став бій тяжкий для Саула, і його знайшли лучники, він був дуже поранений тими лучниками.</verse>
        <verse osisID='1Sam.31.4'>І сказав Саул до свого зброєноші: Витягни меча свого, і пробий мене ним, щоб не прийшли ці необрізані, і не пробили мене, і не знущалися надо мною! Та не хотів зброєноша, бо дуже боявся. Тоді взяв Саул меча, та й упав на нього!</verse>
        <verse osisID='1Sam.31.5'>І побачив зброєноша, що помер Саул, і впав і він на свого меча, та й помер із ним.</verse>
        <verse osisID='1Sam.31.6'>І помер того дня Саул і троє синів його та зброєноша, також усі люди разом.</verse>
        <verse osisID='1Sam.31.7'>А ізраїльтяни, що мешкали на тім боці долини й на тім боці Йордану, коли побачили, що повтікали ізраїльтяни, і що померли Саул та сини його, покидали ті міста й повтікали, а филистимляни поприходили й осілися в них.</verse>
        <verse osisID='1Sam.31.8'>І сталося другого дня, і прийшли филистимляни, щоб пообдирати трупи, та й знайшли Саула та трьох синів його, що лежали на горі Ґілбоа.</verse>
        <verse osisID='1Sam.31.9'>І вони стяли йому голову, і поздирали зброю його, і послали в филистимські краї навколо, щоб сповістити в домах їхніх божків та народові.</verse>
        <verse osisID='1Sam.31.10'>І вони поклали зброю його в домі Астарти, а тіло його прибили на мурі Бет-Шану.</verse>
        <verse osisID='1Sam.31.11'>І почули мешканці ґілеадського Явешу про те, що филистимляни зробили Саулові,</verse>
        <verse osisID='1Sam.31.12'>і встали всі хоробрі, і йшли всю ніч, і взяли Саулове тіло та тіла синів його з муру Бет-Шану, і прийшли до Явешу, та й спалили їх там.</verse>
        <verse osisID='1Sam.31.13'>І взяли вони їхні кості, і поховали під тамариском в Явешу, та й постили сім день.</verse>
      </chapter>
    </div></osisText>
</osis>