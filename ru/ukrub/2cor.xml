<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance'>
  <osisText xml:lang='ru' osisIDWork='ukrub' osisRefWork='Bible'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='ukrub'>
        <title>Ukrainian Version</title>
        <contributor>The Unbound Bible Biola University: Administrative Computing 13800 Biola Ave. La Mirada, CA 90639 United States of America 562-903-4722</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-23</date>
        <description/>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>ukrub</identifier>
        <source>ftp://unboundftp.biola.edu/pub/ukrainian_utf8.zip</source>
        <language type='IETF'>ru</language>
        <relation/>
        <coverage>provide the bible to then world</coverage>
        <rights>I think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='2Cor'>
      <chapter osisID='2Cor.1'>
        <verse osisID='2Cor.1.1'>Павло, з волі Божої апостол Христа Ісуса, та брат Тимофій, до Божої Церкви в Коринті, з усіма святими в цілій Ахаї,</verse>
        <verse osisID='2Cor.1.2'>благодать вам і мир від Бога Отця нашого й Господа Ісуса Христа!</verse>
        <verse osisID='2Cor.1.3'>Благословенний Бог і Отець Господа нашого Ісуса Христа, Отець милосердя й Бог потіхи всілякої,</verse>
        <verse osisID='2Cor.1.4'>що в усякій скорботі Він нас потішає, щоб змогли потішати й ми тих, що в усякій скорботі знаходяться, тією потіхою, якою потішує Бог нас самих.</verse>
        <verse osisID='2Cor.1.5'>Бо поскільки намножуються в нас терпіння Христові, так через Христа й потішення наше намножується.</verse>
        <verse osisID='2Cor.1.6'>Бо як терпимо скорботи, то на вашу потіху й спасіння; коли потішаємось, то на вашу потіху в терпінні тих самих страждань, які терпимо й ми.</verse>
        <verse osisID='2Cor.1.7'>А наша надія певна про вас, бо ми знаємо, що ви спільники як у терпіннях, так само і в потісі.</verse>
        <verse osisID='2Cor.1.8'>Бо не хочемо, браття, щоб не відали ви про нашу скорботу, що в Азії трапилась нам, бо над міру й над силу були ми обтяжені, так що ми не надіялися навіть жити.</verse>
        <verse osisID='2Cor.1.9'>Та самі ми в собі мали присуд на смерть, щоб нам не покладати надії на себе, а на Бога, що воскрешує мертвих,</verse>
        <verse osisID='2Cor.1.10'>що від смерти такої нас визволив і визволяє, і на Нього й покладаємося, що й ще визволить Він,</verse>
        <verse osisID='2Cor.1.11'>як поможете разом і ви молитвою за нас, щоб за дар ласки, що нам виявлений багатьма, багато-хто дяку складали за нас.</verse>
        <verse osisID='2Cor.1.12'>Бо це нам хвала, свідчення нашого сумління, що в святості й чистості Божій, не в тілесній мудрості, але в Божій благодаті жили ми на світі, особливо ж у вас.</verse>
        <verse osisID='2Cor.1.13'>Бо іншого вам ми не пишемо, тільки те, що читаєте та розумієте, а сподіваюсь, що ви й до кінця зрозумієте,</verse>
        <verse osisID='2Cor.1.14'>як частинно нас ви й зрозуміли, що ми вам похвала, як і ви нам, у день Господа нашого Ісуса.</verse>
        <verse osisID='2Cor.1.15'>І з певністю цією хотів я давніше прибути до вас, щоб мали ви благодать удруге,</verse>
        <verse osisID='2Cor.1.16'>і через вас перейти в Македонію, а з Македонії знову прибути до вас, а ви щоб в Юдею мене відпровадили.</verse>
        <verse osisID='2Cor.1.17'>Маючи задум такий, чи я чинив легковажно? Чи те, що задумую, за тілом задумую, щоб було в мене і Так, так, і Ні, ні?</verse>
        <verse osisID='2Cor.1.18'>Але вірний Бог, що наше слово до вас не було Так і Ні.</verse>
        <verse osisID='2Cor.1.19'>Бо Син Божий Ісус Христос, що ми Його вам проповідували, я й Силуан, і Тимофій, не був Так і Ні, але в Нім було Так.</verse>
        <verse osisID='2Cor.1.20'>Скільки бо Божих обітниць, то в Ньому Так, і в Ньому Амінь, Богові на славу через нас.</verse>
        <verse osisID='2Cor.1.21'>А Той, Хто нас із вами в Христа утверджує, і Хто нас намастив, то Бог,</verse>
        <verse osisID='2Cor.1.22'>Який і назнаменував нас, і в наші серця дав завдаток Духа.</verse>
        <verse osisID='2Cor.1.23'>А я кличу Бога на свідка на душу мою, що я, щадячи вас, не прийшов у Коринт дотепер,</verse>
        <verse osisID='2Cor.1.24'>не тому, ніби ми беремо владу над вашою вірою, але вашої радости помічники ми, бо ви встояли вірою!</verse>
      </chapter>
      <chapter osisID='2Cor.2'>
        <verse osisID='2Cor.2.1'>А я постановив у собі те, щоб до вас не прийти знов у смутку.</verse>
        <verse osisID='2Cor.2.2'>Бо коли я засмучую вас, то хто той, хто потішить мене, як не той, кого я засмутив?</verse>
        <verse osisID='2Cor.2.3'>І це саме писав я до вас, щоб, прийшовши, я смутку не мав би від тих, що від них мені тішитися належало, про всіх вас бувши певний, що радість моя то радість усіх вас!</verse>
        <verse osisID='2Cor.2.4'>Бо з великого горя та з туги сердечної я написав вам з рясними слізьми не на те, щоб були ви засмучені, але щоб пізнали любов, що в мене її пребагато до вас!</verse>
        <verse osisID='2Cor.2.5'>А як хто засмутив, не мене засмутив, а почасти щоб не пригнітити і всіх вас.</verse>
        <verse osisID='2Cor.2.6'>Досить такому карання того, що від багатьох,</verse>
        <verse osisID='2Cor.2.7'>через те навпаки, краще простити й потішити, щоб смуток великий його не пожер.</verse>
        <verse osisID='2Cor.2.8'>Через те вас благаю: зміцніть до нього любов!</verse>
        <verse osisID='2Cor.2.9'>Бо на це я й писав, щоб пізнати ваш досвід, чи в усім ви слухняні.</verse>
        <verse osisID='2Cor.2.10'>А кому ви прощаєте що, тому й я; бо й я, як простив що кому, то кому я простив, зробив те через вас від Особи Христа,</verse>
        <verse osisID='2Cor.2.11'>щоб нас сатана не перехитрував, відомі бо нам його задуми!</verse>
        <verse osisID='2Cor.2.12'>А коли я прийшов до Троади звіщати Христову Євангелію, і були двері для мене відчинені в Господі,</verse>
        <verse osisID='2Cor.2.13'>не мав я спокою для духа свого, бо я не знайшов був свого брата Тита; але, попрощавшися з ними, я пішов в Македонію.</verse>
        <verse osisID='2Cor.2.14'>А Богові подяка, що Він постійно чинить нас переможцями в Христі, і запашність знання про Себе через нас виявляє на всякому місці!</verse>
        <verse osisID='2Cor.2.15'>Ми бо для Бога Христова запашність серед тих, хто спасається, і тих, які гинуть,</verse>
        <verse osisID='2Cor.2.16'>для одних бо смертельна запашність на смерть, а для других запашність життєва в життя. І хто здатен на це?</verse>
        <verse osisID='2Cor.2.17'>Бо ми не такі, як багато-хто, що Боже Слово фальшують, але ми провіщаємо, як із щирости, як від Бога, перед Богом, у Христі!</verse>
      </chapter>
      <chapter osisID='2Cor.3'>
        <verse osisID='2Cor.3.1'>Чи нам знов зачинати доручувати самих себе? Чи ми потребуємо, як дехто, листів доручальних до вас чи від вас?</verse>
        <verse osisID='2Cor.3.2'>Ви наш лист, написаний у наших серцях, якого всі люди знають і читають!</verse>
        <verse osisID='2Cor.3.3'>Виявляєте ви, що ви лист Христів, нами вислужений, що написаний не чорнилом, але Духом Бога Живого, не на таблицях камінних, але на тілесних таблицях серця.</verse>
        <verse osisID='2Cor.3.4'>Таку ж певність до Бога ми маємо через Христа,</verse>
        <verse osisID='2Cor.3.5'>не тому, що ми здібні помислити щось із себе, як від себе, але наша здібність від Бога.</verse>
        <verse osisID='2Cor.3.6'>І Він нас зробив бути здатними служителями Нового Заповіту, не букви, а духа, бо буква вбиває, а дух оживляє.</verse>
        <verse osisID='2Cor.3.7'>Коли ж служіння смерті, вирізане на каменях буквами, було таке славне, що Ізраїлеві сини не могли дивитись на обличчя Мойсея, через славу минущу обличчя його,</verse>
        <verse osisID='2Cor.3.8'>скільки ж більш буде в славі те служіння духа!</verse>
        <verse osisID='2Cor.3.9'>Бо як служіння осуду слава, то служіння праведности тим більше багате на славу!</verse>
        <verse osisID='2Cor.3.10'>Не прославилося бо прославлене, у цій частині, ради слави, що вона переважує,</verse>
        <verse osisID='2Cor.3.11'>бо коли славне те, що минає, то багато більш у славі те, що триває!</verse>
        <verse osisID='2Cor.3.12'>Тож, мавши надію таку, ми вживаємо великої сміливости,</verse>
        <verse osisID='2Cor.3.13'>а не як Мойсей, що покривало клав на обличчя своє, щоб Ізраїлеві сини не дивилися на кінець того, що минає.</verse>
        <verse osisID='2Cor.3.14'>Але засліпилися їхні думки, бо те саме покривало аж до сьогодні лишилось незняте в читанні Старого Заповіту, бо зникає воно Христом.</verse>
        <verse osisID='2Cor.3.15'>Але аж до сьогодні, як читають Мойсея, на їхньому серці лежить покривало,</verse>
        <verse osisID='2Cor.3.16'>коли ж вони навернуться до Господа, тоді покривало здіймається.</verse>
        <verse osisID='2Cor.3.17'>Господь же то Дух, а де Дух Господній, там воля.</verse>
        <verse osisID='2Cor.3.18'>Ми ж відкритим обличчям, як у дзеркало, дивимося всі на славу Господню, і зміняємося в той же образ від слави на славу, як від Духа Господнього.</verse>
      </chapter>
      <chapter osisID='2Cor.4'>
        <verse osisID='2Cor.4.1'>Ось тому, мавши за милосердям Божим таке служіння, ми не тратимо відваги,</verse>
        <verse osisID='2Cor.4.2'>але ми відреклися тайного сорому, не ходячи в хитрості та не перекручуючи Божого Слова, але з'явленням правди доручуємо себе кожному сумлінню людському перед Богом.</verse>
        <verse osisID='2Cor.4.3'>Коли ж наша Євангелія й закрита, то закрита для тих, хто гине,</verse>
        <verse osisID='2Cor.4.4'>для невіруючих, яким бог цього віку засліпив розум, щоб для них не засяяло світло Євангелії слави Христа, а Він образ Божий.</verse>
        <verse osisID='2Cor.4.5'>Бо ми не себе самих проповідуємо, але Христа Ісуса, Господа, ми ж самі раби ваші ради Ісуса.</verse>
        <verse osisID='2Cor.4.6'>Бо Бог, що звелів був світлу засяяти з темряви, у серцях наших засяяв, щоб просвітити нам знання слави Божої в Особі Христовій.</verse>
        <verse osisID='2Cor.4.7'>А ми маємо скарб цей у посудинах глиняних, щоб велич сили була Божа, а не від нас.</verse>
        <verse osisID='2Cor.4.8'>У всьому нас тиснуть, та не потиснені ми; ми в важких обставинах, але не впадаємо в розпач.</verse>
        <verse osisID='2Cor.4.9'>Переслідують нас, але ми не полишені; ми повалені, та не погублені.</verse>
        <verse osisID='2Cor.4.10'>Ми завсіди носимо в тілі мертвість Ісусову, щоб з'явилося в нашому тілі й життя Ісусове.</verse>
        <verse osisID='2Cor.4.11'>Бо завсіди нас, що живемо, віддають на смерть за Ісуса, щоб з'явилось Ісусове в нашому смертельному тілі.</verse>
        <verse osisID='2Cor.4.12'>Тому то смерть діє в нас, а життя у вас.</verse>
        <verse osisID='2Cor.4.13'>Та мавши того ж духа віри, за написаним: Вірував я, через те говорив, і ми віруємо, тому то й говоримо,</verse>
        <verse osisID='2Cor.4.14'>знавши, що Той, Хто воскресив Господа Ісуса, воскресить з Ісусом і нас, і поставить із вами.</verse>
        <verse osisID='2Cor.4.15'>Усе бо для вас, щоб благодать, розмножена через багатьох, збагатила подяку на Божу славу.</verse>
        <verse osisID='2Cor.4.16'>Через те ми відваги не тратимо, бо хоч нищиться зовнішній наш чоловік, зате день-у-день відновляється внутрішній.</verse>
        <verse osisID='2Cor.4.17'>Бо теперішнє легке наше горе достачає для нас у безмірнім багатстві славу вічної ваги,</verse>
        <verse osisID='2Cor.4.18'>коли ми не дивимося на видиме, а на невидиме. Бо видиме дочасне, невидиме ж вічне!</verse>
      </chapter>
      <chapter osisID='2Cor.5'>
        <verse osisID='2Cor.5.1'>Знаємо бо, коли земний мешкальний намет наш зруйнується, то маємо будівлю від Бога на небі, дім нерукотворний та вічний.</verse>
        <verse osisID='2Cor.5.2'>Тому то й зідхаємо, бажаючи приодягтися будівлею нашею, що з неба,</verse>
        <verse osisID='2Cor.5.3'>коли б тільки й одягнені ми не знайшлися нагі!</verse>
        <verse osisID='2Cor.5.4'>Бо ми, знаходячися в цьому наметі, зідхаємо під тягарем, бо не хочемо роздягтися, але одягтися, щоб смертне пожерлось життям.</verse>
        <verse osisID='2Cor.5.5'>А Той, Хто на це саме й створив нас, то Бог, що й дав нам завдаток Духа.</verse>
        <verse osisID='2Cor.5.6'>Отож, бувши відважні постійно, та знаючи, що, мавши дім у тілі, ми не перебуваємо в домі Господньому,</verse>
        <verse osisID='2Cor.5.7'>бо ходимо вірою, а не видінням,</verse>
        <verse osisID='2Cor.5.8'>ми ж відважні, і бажаємо краще покинути дім тіла й мати дім у Господа.</verse>
        <verse osisID='2Cor.5.9'>Тому ми й пильнуємо, чи зостаємося в домі тіла, чи виходимо з дому, бути Йому любими.</verse>
        <verse osisID='2Cor.5.10'>Бо мусимо всі ми з'явитися перед судовим престолом Христовим, щоб кожен прийняв згідно з тим, що в тілі робив він, чи добре, чи лихе.</verse>
        <verse osisID='2Cor.5.11'>Отже, відаючи страх Господній, ми людей переконуємо, а Богові явні; але маю надію, що й у ваших сумліннях ми явні.</verse>
        <verse osisID='2Cor.5.12'>Бо не знову себе ми доручуємо вам, але даємо вам привід хвалитися нами, щоб мали ви що проти тих, що хваляться обличчям, а не серцем.</verse>
        <verse osisID='2Cor.5.13'>Коли бо ми з розуму сходимо, то Богові, коли ж при здоровому розумі, то для вас.</verse>
        <verse osisID='2Cor.5.14'>Бо Христова любов спонукує нас, що думають так, що коли вмер Один за всіх, то всі померли.</verse>
        <verse osisID='2Cor.5.15'>А вмер Він за всіх, щоб ті, хто живе, не жили вже для себе самих, а для Того, Хто за них був умер і воскрес.</verse>
        <verse osisID='2Cor.5.16'>Через те відтепер ми нікого не знаємо за тілом; коли ж і знали за тілом Христа, то тепер ми не знаємо вже!</verse>
        <verse osisID='2Cor.5.17'>Тому то, коли хто в Христі, той створіння нове, стародавнє минуло, ото сталось нове!</verse>
        <verse osisID='2Cor.5.18'>Усе ж від Бога, що нас примирив із Собою Ісусом Христом і дав нам служіння примирення,</verse>
        <verse osisID='2Cor.5.19'>бо Бог у Христі примирив світ із Собою Самим, не зважавши на їхні провини, і поклав у нас слово примирення.</verse>
        <verse osisID='2Cor.5.20'>Оце ми як посли замість Христа, ніби Бог благає через нас, благаємо замість Христа: примиріться з Богом!</verse>
        <verse osisID='2Cor.5.21'>Бо Того, Хто не відав гріха, Він учинив за нас гріхом, щоб стали ми Божою правдою в Нім!</verse>
      </chapter>
      <chapter osisID='2Cor.6'>
        <verse osisID='2Cor.6.1'>А ми, як співробітники, благаємо, щоб ви Божої благодаті не брали надармо.</verse>
        <verse osisID='2Cor.6.2'>Бо каже: Приємного часу почув Я тебе, і поміг Я тобі в день спасіння! Ось тепер час приємний, ось тепер день спасіння!</verse>
        <verse osisID='2Cor.6.3'>Ні в чому ніякого спотикання не робимо, щоб служіння було бездоганне,</verse>
        <verse osisID='2Cor.6.4'>а в усьому себе виявляємо, як служителів Божих, у великім терпінні, у скорботах, у бідах, у тіснотах,</verse>
        <verse osisID='2Cor.6.5'>у вдарах, у в'язницях, у розрухах, у працях, у недосипаннях, у постах,</verse>
        <verse osisID='2Cor.6.6'>у чистості, у розумі, у лагідності, у добрості, у Дусі Святім, у нелицемірній любові,</verse>
        <verse osisID='2Cor.6.7'>у слові істини, у силі Божій, зо зброєю правди в правиці й лівиці,</verse>
        <verse osisID='2Cor.6.8'>через славу й безчестя, через ганьбу й хвалу, як обманці, але ми правдиві;</verse>
        <verse osisID='2Cor.6.9'>як незнані, та познані, як умираючі, та ось ми живі; як карані, та не забиті;</verse>
        <verse osisID='2Cor.6.10'>як сумні, але завжди веселі; як убогі, але багатьох ми збагачуємо; як ті, що нічого не мають, але всім володіємо.</verse>
        <verse osisID='2Cor.6.11'>Уста наші відкрились до вас, коринтяни, серце наше розширене!</verse>
        <verse osisID='2Cor.6.12'>У нас вам не тісно, але тісно вам у ваших серцях!</verse>
        <verse osisID='2Cor.6.13'>Такою ж відплатою говорю, немов дітям розширені будьте й ви!</verse>
        <verse osisID='2Cor.6.14'>До чужого ярма не впрягайтесь з невірними; бо що спільного між праведністю та беззаконням, або яка спільність у світла з темрявою?</verse>
        <verse osisID='2Cor.6.15'>Яка згода в Христа з белійяаром? Або яка частка вірного з невірним?</verse>
        <verse osisID='2Cor.6.16'>Або яка згода поміж Божим храмом та ідолами? Бо ви храм Бога Живого, як Бог прорік: Поселюсь серед них і ходитиму, і буду їм Богом, а вони будуть народом Моїм!</verse>
        <verse osisID='2Cor.6.17'>Вийдіть тому з-поміж них та й відлучіться, каже Господь, і не торкайтесь нечистого, і Я вас прийму,</verse>
        <verse osisID='2Cor.6.18'>і буду Я вам за Отця, а ви за синів і дочок Мені будете, говорить Господь Вседержитель!</verse>
      </chapter>
      <chapter osisID='2Cor.7'>
        <verse osisID='2Cor.7.1'>Отож, мої любі, мавши ці обітниці, очистьмо себе від усякої нечисти тіла та духа, і творімо святиню у Божім страху!</verse>
        <verse osisID='2Cor.7.2'>Дайте місце для нас! Ми нікого не скривдили, нікого не зіпсували, нікого не ошукали!</verse>
        <verse osisID='2Cor.7.3'>Говорю не на осуд, бо я перед тим був сказав, що ви в серцях наших, щоб нам із вами чи померти чи жити.</verse>
        <verse osisID='2Cor.7.4'>У мене велика сміливість до вас, велика мені похвала з вас, я повний потіхи, збагачаюся радістю при всякому нашому горі.</verse>
        <verse osisID='2Cor.7.5'>Бо коли ми прийшли в Македонію, тіло наше не мало спочинку ніякого, у всьому бідуючи: назовні бої, страхіття всередині.</verse>
        <verse osisID='2Cor.7.6'>Але Бог, що тішить принижених, потішив нас приходом Тита,</verse>
        <verse osisID='2Cor.7.7'>і не тільки його прибуттям, а й потішенням, що ним він потішився з вас, коли розповідав нам про вашу журбу, про ваш смуток, про вашу горливість до мене, так що я більше тішився.</verse>
        <verse osisID='2Cor.7.8'>Коли я й засмутив вас листом, то не каюся, хоч і каявся був, бо бачу, що той лист засмутив вас, хоч і часово.</verse>
        <verse osisID='2Cor.7.9'>Я радію тепер не тому, що ви засмутились, а що ви засмутилися на покаяння, бо ви засмутились для Бога, щоб ні в чому не мати втрати від нас.</verse>
        <verse osisID='2Cor.7.10'>Бо смуток для Бога чинить каяття на спасіння, а про нього не жалуємо, а смуток світський чинить смерть.</verse>
        <verse osisID='2Cor.7.11'>Бо ось саме це, що ви засмутились для Бога, яку пильність велику воно вам зробило, яку оборону, яке обурення, який страх, яке бажання, яку горливість, яку помсту! Ви в усім показали, що чисті ви в справі.</verse>
        <verse osisID='2Cor.7.12'>А коли я й писав вам, то не через того, хто кривдить, і не через покривдженого, а щоб виявилася для вас наша пильність про вас перед Богом.</verse>
        <verse osisID='2Cor.7.13'>Тому то потіхою вашою втішились ми, а ще більше зраділи ми радістю Тита, що ви всі заспокоїли духа його.</verse>
        <verse osisID='2Cor.7.14'>Бо коли я про вас йому чим похвалився, то не осоромився; але як ми вам говорили все правду, так і наша хвала перед Титом правдива була!</verse>
        <verse osisID='2Cor.7.15'>І серце його прихильніше до вас, коли згадує він про покору всіх вас, як його прийняли ви були зо страхом і тремтінням.</verse>
        <verse osisID='2Cor.7.16'>Отож, тішуся я, що можу покластись у всьому на вас!</verse>
      </chapter>
      <chapter osisID='2Cor.8'>
        <verse osisID='2Cor.8.1'>Повідомляємо ж вас, браття, про Божу благодать, що дана Церквам македонським,</verse>
        <verse osisID='2Cor.8.2'>що серед великого досвіду горя вони мають радість рясну, і глибоке їхнє убозтво збагатилось багатством їхньої щирости;</verse>
        <verse osisID='2Cor.8.3'>бо вони добровільні в міру сил своїх, і над силу, засвідчую,</verse>
        <verse osisID='2Cor.8.4'>із ревним благанням вони нас просили, щоб ми прийняли дар та спільність служіння святим.</verse>
        <verse osisID='2Cor.8.5'>І не так, як надіялись ми, але віддали себе перш Господеві та нам із волі Божої,</verse>
        <verse osisID='2Cor.8.6'>щоб ми благали Тита, щоб він, як був перше зачав, так і скінчив би в вас оце добре діло.</verse>
        <verse osisID='2Cor.8.7'>А ви, як у всім, збагачуєтесь: вірою, і словом, і розумом, і всякою пильністю, і вашою любов'ю до нас, щоб збагачувались ви і в благодаті оцій.</verse>
        <verse osisID='2Cor.8.8'>Не кажу це, як наказа, але пильністю інших досвідчую щирість любови й вашої.</verse>
        <verse osisID='2Cor.8.9'>Бо ви знаєте благодать Господа нашого Ісуса Христа, Який, бувши багатий, збіднів ради вас, щоб ви збагатились Його убозтвом.</verse>
        <verse osisID='2Cor.8.10'>І раду даю вам про це, бо це вам на пожиток, що не тільки чинили, але перші ви стали й бажати з минулого року.</verse>
        <verse osisID='2Cor.8.11'>А тепер закінчіть роботу, щоб ви, як горливо бажали, так і виконали б у міру можности.</verse>
        <verse osisID='2Cor.8.12'>Бо коли є охота, то приємна вона згідно з тим, що хто має, а не з тим, чого хто не має.</verse>
        <verse osisID='2Cor.8.13'>Хай не буде для інших полегша, а тягар для вас, але рівність для всіх.</verse>
        <verse osisID='2Cor.8.14'>Часу теперішнього ваш достаток нехай нестаткові їхньому допоможе, щоб і їхній достаток був на ваш нестаток, щоб рівність була,</verse>
        <verse osisID='2Cor.8.15'>як написано: Хто мав багато, той не мав зайвини, а хто мало, не мав недостачі.</verse>
        <verse osisID='2Cor.8.16'>Та Богові дяка, що Він таку пильність про вас дав у Титове серце,</verse>
        <verse osisID='2Cor.8.17'>бо благання прийняв він, але, бувши горливий, удався до вас добровільно.</verse>
        <verse osisID='2Cor.8.18'>А з ним разом послали ми брата, якого по всіх Церквах хвалять за Євангелію,</verse>
        <verse osisID='2Cor.8.19'>і не тільки оце, але вибраний був від Церков бути товаришем нашим у дорозі для благодаті тієї, якій служимо ми на хвалу Самого Господа,</verse>
        <verse osisID='2Cor.8.20'>остерігаючись того, щоб хто не дорікав нам цим достатком, що ним служимо ми,</verse>
        <verse osisID='2Cor.8.21'>дбаючи про добро не тільки перед Богом, але й перед людьми.</verse>
        <verse osisID='2Cor.8.22'>А ми з ними послали були брата нашого, про пильність якого ми часто досвідчувались у речах багатьох, який ще пильніший тепер через велике довір'я до вас.</verse>
        <verse osisID='2Cor.8.23'>Щодо Тита, то він мій товариш, а ваш співробітник; щождо наших братів вони посланці від Церков, вони слава Христова!</verse>
        <verse osisID='2Cor.8.24'>Отож, дайте їм доказа своєї любови й нашого хваління вас перед Церквами!</verse>
      </chapter>
      <chapter osisID='2Cor.9'>
        <verse osisID='2Cor.9.1'>А про службу святим мені зайво писати до вас,</verse>
        <verse osisID='2Cor.9.2'>бо відаю вашу охоту, і нею хвалюся за вас македонянам, що Ахая готова з минулого року, а ваша ревність заохотила багатьох.</verse>
        <verse osisID='2Cor.9.3'>А я послав братів, щоб моя похвала, щодо вас, не даремна була в цім випадкові, але, як казав, щоб були ви приготовані,</verse>
        <verse osisID='2Cor.9.4'>щоб, коли македоняни прийдуть зо мною та знайдуть, що ви неготові, щоб не осоромитись нам не кажемо вам у цій речі.</verse>
        <verse osisID='2Cor.9.5'>Отож, я надумався, що треба вблагати братів, щоб пішли перше до вас та приготували заздалегідь оголошений ваш щедрий дар, щоб був він приготований, як щедрий дар, а не річ примусова.</verse>
        <verse osisID='2Cor.9.6'>А до цього кажу: Хто скупо сіє, той скупо й жатиме, а хто сіє щедро, той щедро й жатиме!</verse>
        <verse osisID='2Cor.9.7'>Нехай кожен дає, як серце йому призволяє, не в смутку й не з примусу, бо Бог любить того, хто з радістю дає!</verse>
        <verse osisID='2Cor.9.8'>А Бог має силу всякою благодаттю вас збагатити, щоб ви, мавши завжди в усьому всілякий достаток, збагачувалися всяким добрим учинком,</verse>
        <verse osisID='2Cor.9.9'>як написано: Розсипав та вбогим роздав, Його справедливість триває навіки!</verse>
        <verse osisID='2Cor.9.10'>А Той, Хто насіння дає сіячеві та хліб на поживу, нехай дасть і примножить ваше насіння, і нехай Він зростить плоди праведности вашої,</verse>
        <verse osisID='2Cor.9.11'>щоб усім ви збагачувались на всіляку щирість, яка через нас чинить Богові дяку.</verse>
        <verse osisID='2Cor.9.12'>Бо діло служіння цього не тільки виповнює недостачі святих, але й багатіє багатьма подяками Богові.</verse>
        <verse osisID='2Cor.9.13'>Досвідченням цього служіння вони хвалять Бога за послух Христовій Євангелії, що ви визнаєте її, та за щирість учасництва з ними й усіма,</verse>
        <verse osisID='2Cor.9.14'>вони за вас моляться й тужать по вас із-за дуже великої Божої благодаті на вас.</verse>
        <verse osisID='2Cor.9.15'>Дяка Богові за невимовний дар Його!</verse>
      </chapter>
      <chapter osisID='2Cor.10'>
        <verse osisID='2Cor.10.1'>А я сам, Павло, благаю вас лагідністю й ласкавістю Христовою; я, коли присутній слухняний між вами, а не бувши між вами сміливий я супроти вас.</verse>
        <verse osisID='2Cor.10.2'>І благаю, щоб я, прибувши, не осмілився надією, що нею я думаю сміливим бути проти деяких, що про нас вони гадають, ніби ми поступаєм за тілом.</verse>
        <verse osisID='2Cor.10.3'>Бо ходячи в тілі, не за тілом воюємо ми,</verse>
        <verse osisID='2Cor.10.4'>зброя бо нашого воювання не тілесна, але міцна Богом на зруйнування твердинь, ми руйнуємо задуми,</verse>
        <verse osisID='2Cor.10.5'>і всяке винесення, що підіймається проти пізнання Бога, і полонимо всяке знання на послух Христові,</verse>
        <verse osisID='2Cor.10.6'>і покарати ми готові всякий непослух, коли здійсниться послух ваш.</verse>
        <verse osisID='2Cor.10.7'>Чи на обличчя ви дивитеся? Як хто певний про себе, що Христовий він, нехай думає знов по собі, що як сам він Христовий, так само Христові й ми.</verse>
        <verse osisID='2Cor.10.8'>Бо коли б я ще більш став хвалитися нашою владою, яку дав нам Господь на збудування, а не на зруйнування ваше, то не осоромлюсь.</verse>
        <verse osisID='2Cor.10.9'>Та щоб не здавалось, ніби хочу лякати вас листами.</verse>
        <verse osisID='2Cor.10.10'>Бо листи його кажуть важкі та міцні, але особисто присутній слабий, а мова його незначна,</verse>
        <verse osisID='2Cor.10.11'>такий нехай знає оце, що які ми на слові в листах, неприсутніми бувши, такі ми й на ділі, присутніми бувши.</verse>
        <verse osisID='2Cor.10.12'>Бо не сміємо вважати себе чи рівняти до інших, що самі себе хвалять, вони нерозумно самі себе міряють собою, і рівняють з собою себе.</verse>
        <verse osisID='2Cor.10.13'>Ми ж не будем хвалитись над міру, а в міру мірила, що його Бог призначив на міру для нас, щоб і до нас досягти.</verse>
        <verse osisID='2Cor.10.14'>Бо ми не розтягуємося над міру, ніби не досягли ми до вас, бо ми досягли аж до вас із Євангелією Христовою.</verse>
        <verse osisID='2Cor.10.15'>Ми не хвалимось над міру у чужих працях, але маємо надію, що як буде рости ваша віра, то за нашим мірилом сильно звеличимося ми між вами,</verse>
        <verse osisID='2Cor.10.16'>щоб і в дальших за вами країнах звіщати Євангелію, а не хвалитись готовим, як це чужі твердять.</verse>
        <verse osisID='2Cor.10.17'>А хто хвалиться, нехай хвалиться в Господі!</verse>
        <verse osisID='2Cor.10.18'>Бо достойний не той, хто сам себе хвалить, але кого хвалить Господь!</verse>
      </chapter>
      <chapter osisID='2Cor.11'>
        <verse osisID='2Cor.11.1'>О, коли б потерпіли ви трохи безумство моє! Але й терпите ви мене.</verse>
        <verse osisID='2Cor.11.2'>Бо пильную про вас пильністю Божою, заручив бо я вас одному чоловікові, щоб Христові привести вас чистою дівою.</verse>
        <verse osisID='2Cor.11.3'>Та боюсь я, як змій звів був Єву лукавством своїм, щоб так не попсувалися ваші думки, і ви не вхилилися від простоти й чистости, що в Христі.</verse>
        <verse osisID='2Cor.11.4'>Коли бо хто прийде й зачне проповідувати про Ісуса іншого, про якого ми не проповідували, або приймете іншого Духа, якого ви не прийняли, або іншу Євангелію, якої ви не прийняли, то радо терпіли б ви те!</verse>
        <verse osisID='2Cor.11.5'>Та думаю я, що нічим не лишаюсь позад передніших апостолів.</verse>
        <verse osisID='2Cor.11.6'>Хоч і неук я словом, але не знанням, та всюди в усьому ми виявлені поміж вами.</verse>
        <verse osisID='2Cor.11.7'>Чи я гріх учинив, себе впокоряючи, щоб підвищити вас, бо я Божу Євангелію благовістив для вас дармо?</verse>
        <verse osisID='2Cor.11.8'>Оббирав я інші Церкви, приймаючи плату для служіння вам. А коли я прийшов до вас і терпів недостачу, то нікого я не обтяжив.</verse>
        <verse osisID='2Cor.11.9'>Бо мій нестаток поповнили брати, що прийшли з Македонії; і в усьому беріг я себе, щоб не бути для вас тягарем, і збережу.</verse>
        <verse osisID='2Cor.11.10'>Як правда Христова в мені, так оця похвала не замовчана буде про мене в країнах Ахаї.</verse>
        <verse osisID='2Cor.11.11'>Для чого? Тому, що я вас не люблю? Відомо те Богові!</verse>
        <verse osisID='2Cor.11.12'>А що я роблю, те й робитиму, щоб відтяти причину для тих, хто шукає причини, щоб у тому, чим хваляться, показались такі, як і ми.</verse>
        <verse osisID='2Cor.11.13'>Такі бо фальшиві апостоли, лукаві робітники, що підроблюються на Христових апостолів.</verse>
        <verse osisID='2Cor.11.14'>І не дивно, бо сам сатана прикидається анголом світла!</verse>
        <verse osisID='2Cor.11.15'>Отож, не велика це річ, якщо й слуги його прикидаються слугами правди. Буде їхній кінець згідно з учинками їхніми!</verse>
        <verse osisID='2Cor.11.16'>Знову кажу: хай ніхто не вважає мене за безумного! А як ні, то прийміть мене бодай як безумного, щоб хоч трохи й я похвалився!</verse>
        <verse osisID='2Cor.11.17'>А що я кажу, не кажу того в Господі, але ніби в безумстві у цій частині хвали.</verse>
        <verse osisID='2Cor.11.18'>Через те ж, що тілом багато-хто хваляться, то й я похвалюся.</verse>
        <verse osisID='2Cor.11.19'>Бо ви терпите радо безумних, самі мудрими бувши.</verse>
        <verse osisID='2Cor.11.20'>Бо ви терпите, коли вас хто неволить, коли хто об'їдає, коли хто обдирає, коли хто підвищується, коли хто по щоках вас б'є.</verse>
        <verse osisID='2Cor.11.21'>На безчестя кажу, що ми ніби стратили сили. Коли хто відважиться чим, то скажу нерозумно відважуюся й я.</verse>
        <verse osisID='2Cor.11.22'>Євреї вони? То й я. Ізраїльтяни вони? То й я. Насіння вони Авраамове? То й я!</verse>
        <verse osisID='2Cor.11.23'>Слуги Христові вони? Говорю нерозумне: більш я! Я був більш у працях, у ранах над міру, частіш у в'язницях, часто при смерті.</verse>
        <verse osisID='2Cor.11.24'>Від євреїв п'ять раз я прийняв був по сорок ударів без одного,</verse>
        <verse osisID='2Cor.11.25'>тричі киями бито мене, один раз мене каменували, тричі розбивсь корабель, ніч і день я пробув у глибочині морській;</verse>
        <verse osisID='2Cor.11.26'>у мандрівках я часто бував, бував у небезпеках на річках, у небезпеках розбійничих, у небезпеках свого народу, у небезпеках поган, у небезпеках по містах, у небезпеках на пустині, у небезпеках на морі, у небезпеках між братами фальшивими,</verse>
        <verse osisID='2Cor.11.27'>у виснажуванні та в праці, часто в недосипанні, у голоді й спразі, часто в пості, у холоді та в наготі.</verse>
        <verse osisID='2Cor.11.28'>Окрім зовнішнього, налягають на мене денні повинності й журба про всі Церкви.</verse>
        <verse osisID='2Cor.11.29'>Хто слабує, а я не слабую? Хто спокушується, а я не палюся?</verse>
        <verse osisID='2Cor.11.30'>Коли треба хвалитись, то неміччю я похвалюся.</verse>
        <verse osisID='2Cor.11.31'>Знає Бог і Отець Господа нашого Ісуса Христа, а Він благословенний навіки, що я не говорю неправди.</verse>
        <verse osisID='2Cor.11.32'>У Дамаску намісник царя Арети стеріг місто Дамаск, щоб схопити мене,</verse>
        <verse osisID='2Cor.11.33'>але по мурі мене спущено в коші віконцем, і я з рук його втік!</verse>
      </chapter>
      <chapter osisID='2Cor.12'>
        <verse osisID='2Cor.12.1'>Не корисно хвалитись мені, бо я прийду до видінь і об'явлень Господніх.</verse>
        <verse osisID='2Cor.12.2'>Я знаю чоловіка в Христі, що він чотирнадцять років тому чи в тілі, не знаю, чи без тіла, не знаю, знає Бог був узятий до третього неба.</verse>
        <verse osisID='2Cor.12.3'>І чоловіка я знаю такого, чи в тілі, чи без тіла, не знаю, знає Бог,</verse>
        <verse osisID='2Cor.12.4'>що до раю був узятий, і чув він слова невимовні, що не можна людині їх висловити.</verse>
        <verse osisID='2Cor.12.5'>Отаким похвалюся, а собою хвалитись не буду, хіба тільки своїми немочами.</verse>
        <verse osisID='2Cor.12.6'>Бо коли я захочу хвалитись, то безумний не буду, бо правду казатиму; але стримуюсь я, щоб про мене хто більш не подумав, ніж бачить у мені або чує від мене.</verse>
        <verse osisID='2Cor.12.7'>А щоб я через пребагато об'явлень не величався, то дано мені в тіло колючку, посланця сатани, щоб бив в обличчя мене, щоб я не величався.</verse>
        <verse osisID='2Cor.12.8'>Про нього три рази благав я Господа, щоб він відступився від мене.</verse>
        <verse osisID='2Cor.12.9'>І сказав Він мені: Досить тобі Моєї благодаті, бо сила Моя здійснюється в немочі. Отож, краще я буду хвалитись своїми немочами, щоб сила Христова вселилася в мене.</verse>
        <verse osisID='2Cor.12.10'>Тому любо мені перебувати в недугах, у прикростях, у бідах, у переслідуваннях, в утисках через Христа. Коли бо я слабий, тоді я сильний.</verse>
        <verse osisID='2Cor.12.11'>Хвалячися, я став нерозумний, до того мене ви примусили. Бо хвалити мене мали б ви, бо ні в чому я не залишився позад від найперших апостолів, хоч я й ніщо.</verse>
        <verse osisID='2Cor.12.12'>А ознаки апостола виявилися між вами в усякім терпінні, у знаменах і чудах та в силах.</verse>
        <verse osisID='2Cor.12.13'>Що бо є, що ним ви понизилися більше від інших Церков? Хіба те, що я сам тягарем вам не був? Даруйте мені цю провину!</verse>
        <verse osisID='2Cor.12.14'>Ось утретє готовий прийти я до вас, і не буду для вас тягарем, не шукаю бо вашого я, тільки вас. Не діти повинні збирати маєток батькам, але дітям батьки.</verse>
        <verse osisID='2Cor.12.15'>Я ж з охотою витрачуся й себе витрачу за душі ваші, хоч що більше люблю вас, то менше я люблений.</verse>
        <verse osisID='2Cor.12.16'>Та нехай буде так, тягара я на вас не поклав, але, бувши хитрий, я лукавством від вас брав.</verse>
        <verse osisID='2Cor.12.17'>Чи я використовував вас через когось із тих, кого до вас посилав?</verse>
        <verse osisID='2Cor.12.18'>Ублагав я був Тита, і з ним послав брата. Чи Тит використав вас чим? Хіба ми ходили не в одному дусі? Хіба не одними стопами?</verse>
        <verse osisID='2Cor.12.19'>Чи ви знову не думаєте, що виправдуємось перед вами? Перед Богом, у Христі ми говоримо, а все, любі, на вашу будову!</verse>
        <verse osisID='2Cor.12.20'>Я ж боюся, щоб, прийшовши, не знайшов вас такими, якими не хочу, і щоб мене не знайшли ви таким, якого не хочете, хай не будуть між вами суперечка, заздрість, гніви, обмани, свари, нашепти, пихи, безладдя,</verse>
        <verse osisID='2Cor.12.21'>щоб знову, коли я прийду, не принизив мене поміж вами мій Бог, і щоб мені не оплакувати багатьох, що перше згрішили були, і не покаялися в нечистості, і в перелюбі, і в розпусті, що коїли їх.</verse>
      </chapter>
      <chapter osisID='2Cor.13'>
        <verse osisID='2Cor.13.1'>Оце втретє до вас я йду. Кожна справа хай станеться вироком двох чи трьох свідків.</verse>
        <verse osisID='2Cor.13.2'>Попереджував я й попередую, як у вас був удруге, так тепер неприсутній, отих, що згрішили перед тим, і всіх інших, що коли прийду знову, то я не помилую,</verse>
        <verse osisID='2Cor.13.3'>через те, що шукаєте доказу, що в мені промовляє Христос, Який не безсилий до вас, але сильний у вас.</verse>
        <verse osisID='2Cor.13.4'>Бо хоч Він був і розп'ятий в немочі, та живий із сили Божої. Так і ми, хоча немічні в Нім, та з Ним будемо жити з Божої сили у вас.</verse>
        <verse osisID='2Cor.13.5'>Випробовуйте самих себе, чи ви в вірі, пізнавайте самих себе. Хіба ви не знаєте самих себе, що Ісус Христос у вас? Хіба тільки, що ви не такі, якими мали б бути.</verse>
        <verse osisID='2Cor.13.6'>Але маю надію, що пізнаєте ви, що ми такі, якими мали б бути.</verse>
        <verse osisID='2Cor.13.7'>І ми молимо Бога, щоб ви не чинили ніякого лиха, не для того, щоб виявились ми досвідчені, а щоб учинили ви добре, а ми будем немов негідні.</verse>
        <verse osisID='2Cor.13.8'>Бо нічого не можемо ми проти правди, а за правду.</verse>
        <verse osisID='2Cor.13.9'>Ми тішимося, коли ми слабі, а ви сильні. Про це й молимось щоб були досконалими ви!</verse>
        <verse osisID='2Cor.13.10'>Ось тому то, відсутній, пишу це, щоб прийшовши, не мав я вчинити суворо за владою, якої Господь мені дав на будування, а не на руйнування.</verse>
        <verse osisID='2Cor.13.11'>А накінець, браття, радійте, удосконалюйтесь, тіштеся, будьте однодумні, майте мир, і Бог любови та миру буде з вами!</verse>
        <verse osisID='2Cor.13.12'>Вітайте один одного святим поцілунком!</verse>
        <verse osisID='2Cor.13.13'>(13-12) Усі святі вас вітають!</verse>
        <verse osisID='2Cor.13.14'>(13-13) Благодать Господа нашого Ісуса Христа, і любов Бога й Отця, і причастя Святого Духа нехай буде зо всіма вами! Амінь.</verse>
      </chapter>
    </div></osisText>
</osis>