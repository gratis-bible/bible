<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance'>
  <osisText xml:lang='ru' osisIDWork='ukrub' osisRefWork='Bible'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='ukrub'>
        <title>Ukrainian Version</title>
        <contributor>The Unbound Bible Biola University: Administrative Computing 13800 Biola Ave. La Mirada, CA 90639 United States of America 562-903-4722</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-23</date>
        <description/>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>ukrub</identifier>
        <source>ftp://unboundftp.biola.edu/pub/ukrainian_utf8.zip</source>
        <language type='IETF'>ru</language>
        <relation/>
        <coverage>provide the bible to then world</coverage>
        <rights>I think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='1John'>
      <chapter osisID='1John.1'>
        <verse osisID='1John.1.1'>Що було від початку, що ми чули, що бачили власними очима, що розглядали, і чого руки наші торкалися, про Слово життя,</verse>
        <verse osisID='1John.1.2'>а життя з'явилось, і ми бачили, і свідчимо, і звіщаємо вам життя вічне, що в Отця перебувало й з'явилося нам,</verse>
        <verse osisID='1John.1.3'>що ми бачили й чули про те ми звіщаємо вам, щоб і ви мали спільність із нами. Спільність же наша з Отцем і Сином Його Ісусом Христом.</verse>
        <verse osisID='1John.1.4'>А це пишемо вам, щоб повна була ваша радість!</verse>
        <verse osisID='1John.1.5'>А це звістка, що ми її чули від Нього і звіщаємо вам: Бог є світло, і немає в Нім жадної темряви!</verse>
        <verse osisID='1John.1.6'>Коли ж кажемо, що маємо спільність із Ним, а ходимо в темряві, то неправду говоримо й правди не чинимо!</verse>
        <verse osisID='1John.1.7'>Коли ж ходимо в світлі, як Сам Він у світлі, то маємо спільність один із одним, і кров Ісуса Христа, Його Сина, очищує нас від усякого гріха.</verse>
        <verse osisID='1John.1.8'>Коли ж кажемо, що не маєм гріха, то себе обманюємо, і немає в нас правди!</verse>
        <verse osisID='1John.1.9'>Коли ми свої гріхи визнаємо, то Він вірний та праведний, щоб гріхи нам простити, та очистити нас від неправди всілякої.</verse>
        <verse osisID='1John.1.10'>А як кажемо, що ми не згрішили, то чинимо з Нього неправдомовця, і слова Його нема в нас!</verse>
      </chapter>
      <chapter osisID='1John.2'>
        <verse osisID='1John.2.1'>Діточки мої, це пишу я до вас, щоб ви не грішили! А коли хто згрішить, то маємо Заступника перед Отцем, Ісуса Христа, Праведного.</verse>
        <verse osisID='1John.2.2'>Він ублагання за наші гріхи, і не тільки за наші, але й за гріхи всього світу.</verse>
        <verse osisID='1John.2.3'>А що ми пізнали Його, пізнаємо це з того, коли заповіді Його додержуємо.</verse>
        <verse osisID='1John.2.4'>Хто говорить: Пізнав я Його, але не додержує Його заповідів, той неправдомовець, і немає в нім правди!</verse>
        <verse osisID='1John.2.5'>А хто додержує Його слово, у тому Божа любов справді вдосконалилась. Із того ми пізнаємо, що в Нім пробуваємо.</verse>
        <verse osisID='1John.2.6'>А хто каже, що в Нім пробуває, той повинен поводитись так, як поводився Він.</verse>
        <verse osisID='1John.2.7'>Улюблені, не пишу я для вас нову заповідь, але заповідь давню, яку мали від початку: заповідь давня, то слово, що чули його від початку.</verse>
        <verse osisID='1John.2.8'>Але нову заповідь я вам пишу, що справді вона в Нім та в вас, що минається темрява, і світло правдиве вже світить.</verse>
        <verse osisID='1John.2.9'>Хто говорить, що він пробуває у світлі, та ненавидить брата свого, той у темряві досі.</verse>
        <verse osisID='1John.2.10'>А хто любить брата свого, той пробуває у світлі, і в ньому спотикання немає.</verse>
        <verse osisID='1John.2.11'>Хто ж ненавидить брата свого, пробуває той у темряві й ходить у темряві, і не знає, куди він іде, бо темрява очі йому осліпила.</verse>
        <verse osisID='1John.2.12'>Пишу я вам, дітоньки, що гріхи вам прощаються ради Ймення Його.</verse>
        <verse osisID='1John.2.13'>Пишу вам, батьки, бо ви пізнали Того, Хто від початку. Пишу вам, юнаки, бо перемогли ви лукавого.</verse>
        <verse osisID='1John.2.14'>Пишу, діти, вам, бо ви пізнали Отця. Я писав вам, батьки, бо ви пізнали Того, Хто від початку. Писав я до вас, юнаки, бо міцні ви, і Слово Боже в вас пробуває, і лукавого перемогли ви.</verse>
        <verse osisID='1John.2.15'>Не любіть світу, ані того, що в світі. Коли любить хто світ, у тім немає любови Отцівської,</verse>
        <verse osisID='1John.2.16'>бо все, що в світі: пожадливість тілесна, і пожадливість очам, і пиха життєва, це не від Отця, а від світу.</verse>
        <verse osisID='1John.2.17'>Минається і світ, і його пожадливість, а хто Божу волю виконує, той повік пробуває!</verse>
        <verse osisID='1John.2.18'>Діти остання година! А що чули були, що антихрист іде, а тепер з'явилось багато антихристів, з цього ми пізнаємо, що остання година настала!</verse>
        <verse osisID='1John.2.19'>Із нас вони вийшли, та до нас не належали. Коли б були належали до нас, то залишилися б з нами; але вийшли, щоб відкрилось, що не всі вони наші.</verse>
        <verse osisID='1John.2.20'>А ви маєте помазання від Святого, і знаєте все.</verse>
        <verse osisID='1John.2.21'>Я не писав вам, немов ви не знаєте правди, але що знаєте її, і що всяка лжа не від правди.</verse>
        <verse osisID='1John.2.22'>Хто неправдомовець, як не той, хто відкидає, що Ісус є Христос? Це антихрист, що відрікається Отця й Сина!</verse>
        <verse osisID='1John.2.23'>Кожен, хто відрікається Сина, не має Отця; хто визнає Сина, той має Отця.</verse>
        <verse osisID='1John.2.24'>Тож, що ви чули з початку, нехай в вас пробуває воно; якщо в вас пробуватиме те, що ви чули з початку, то й ви пробуватимете в Сині й Отці.</verse>
        <verse osisID='1John.2.25'>А оце та обітниця, яку Він Сам обіцяв нам: вічне життя.</verse>
        <verse osisID='1John.2.26'>Це я написав вам про тих, хто обманює вас.</verse>
        <verse osisID='1John.2.27'>А помазання, яке прийняли ви від Нього, воно в вас залишається, і ви не потребуєте, щоб вас хто навчав. А що те помазання само вас навчає про все, воно бо правдиве й нехибне, то як вас навчило воно, у тім пробувайте.</verse>
        <verse osisID='1John.2.28'>А тепер, діточки, залишайтеся в Нім, щоб, як з'явиться Він, то щоб ми мали відвагу та не були засоромлені Ним під час Його приходу.</verse>
        <verse osisID='1John.2.29'>Коли знаєте, що Він праведний, то знайте, що всякий, хто чинить справедливість, народився від Нього.</verse>
      </chapter>
      <chapter osisID='1John.3'>
        <verse osisID='1John.3.1'>Подивіться, яку любов дав нам Отець, щоб ми були дітьми Божими, і ними ми є. Світ нас не знає тому, що Його не пізнав.</verse>
        <verse osisID='1John.3.2'>Улюблені, ми тепер Божі діти, але ще не виявилось, що ми будемо. Та знаємо, що, коли з'явиться, то будем подібні до Нього, бо будемо бачити Його, як Він є.</verse>
        <verse osisID='1John.3.3'>І кожен, хто має на Нього надію оцю, очищає себе так же само, як чистий і Він.</verse>
        <verse osisID='1John.3.4'>Кожен, хто чинить гріх, чинить і беззаконня. Бо гріх то беззаконня.</verse>
        <verse osisID='1John.3.5'>І ви знаєте, що Він був з'явився, щоб гріхи наші взяти, а гріха в Нім нема.</verse>
        <verse osisID='1John.3.6'>Кожен, хто в Нім пробуває, не грішить; усякий, хто грішить, не бачив Його, і не пізнав Його.</verse>
        <verse osisID='1John.3.7'>Діточки, хай ніхто вас не зводить! Хто чинить правду, той праведний, як праведний Він!</verse>
        <verse osisID='1John.3.8'>Хто чинить гріх, той від диявола, бо диявол грішить від початку. Тому то з'явився Син Божий, щоб знищити справи диявола.</verse>
        <verse osisID='1John.3.9'>Кожен, хто родився від Бога, не чинить гріха, бо в нім пробуває насіння Його. І не може грішити, бо від Бога народжений він.</verse>
        <verse osisID='1John.3.10'>Цим пізнаються діти Божі та діти дияволові: Кожен, хто праведности не чинить, той не від Бога, як і той, хто брата свого не любить!</verse>
        <verse osisID='1John.3.11'>Бо це та звістка, яку від початку ви чули, щоб любили один одного,</verse>
        <verse osisID='1John.3.12'>не так, як той Каїн, що був від лукавого, і брата свого забив. А за що він забив його? Бо лукаві були його вчинки, а брата його праведні.</verse>
        <verse osisID='1John.3.13'>Не дивуйтеся, браття мої, коли світ вас ненавидить!</verse>
        <verse osisID='1John.3.14'>Ми знаємо, що ми перейшли від смерти в життя, бо любимо братів. А хто брата не любить, пробуває той в смерті.</verse>
        <verse osisID='1John.3.15'>Кожен, хто ненавидить брата свого, той душогуб. А ви знаєте, що жаден душогуб не має вічного життя, що в нім перебувало б.</verse>
        <verse osisID='1John.3.16'>Ми з того пізнали любов, що душу Свою Він поклав був за нас. І ми мусимо класти душі за братів!</verse>
        <verse osisID='1John.3.17'>А хто має достаток на світі, і бачить брата свого в недостачі, та серце своє зачиняє від нього, то як Божа любов пробуває в такому?</verse>
        <verse osisID='1John.3.18'>Діточки, любімо не словом, ані язиком, але ділом та правдою!</verse>
        <verse osisID='1John.3.19'>Із цього довідуємось, що ми з правди, і впокорюєм наші серця перед Ним,</verse>
        <verse osisID='1John.3.20'>бо коли винуватить нас серце, то Бог більший від нашого серця та відає все!</verse>
        <verse osisID='1John.3.21'>Улюблені, коли не винуватить нас серце, то маємо відвагу до Бога,</verse>
        <verse osisID='1John.3.22'>і чого тільки попросимо, одержимо від Нього, бо виконуємо Його заповіді та чинимо любе для Нього.</verse>
        <verse osisID='1John.3.23'>І оце Його заповідь, щоб ми вірували в Ім'я Сина Його Ісуса Христа, і щоб любили один одного, як Він нам заповідь дав!</verse>
        <verse osisID='1John.3.24'>А хто Його заповіді береже, той у Нім пробуває, а Він у ньому. А що в нас пробуває, пізнаємо це з того Духа, що Він нам Його дав.</verse>
      </chapter>
      <chapter osisID='1John.4'>
        <verse osisID='1John.4.1'>Улюблені, не кожному духові вірте, але випробовуйте духів, чи від Бога вони, бо неправдивих пророків багато з'явилося в світ.</verse>
        <verse osisID='1John.4.2'>Духа Божого цим пізнавайте: кожен дух, який визнає, що Ісус Христос прийшов був у тілі, той від Бога.</verse>
        <verse osisID='1John.4.3'>А кожен дух, який не визнає Ісуса, той не від Бога, але він антихристів, про якого ви чули, що йде, а тепер уже він у світі.</verse>
        <verse osisID='1John.4.4'>Ви від Бога, дітки, і ви перемогли їх, більший бо Той, Хто в вас, аніж той, хто в світі.</verse>
        <verse osisID='1John.4.5'>Вони від світу, тому то говорять від світу, а світ слухає їх.</verse>
        <verse osisID='1John.4.6'>Ми від Бога, хто знає Бога, той слухає нас, хто не від Бога, той не слухає нас. Цим пізнаємо Духа правди та духа обмани.</verse>
        <verse osisID='1John.4.7'>Улюблені, любім один одного, бо від Бога любов, і кожен, хто любить, родився від Бога та відає Бога!</verse>
        <verse osisID='1John.4.8'>Хто не любить, той Бога не пізнав, бо Бог є любов!</verse>
        <verse osisID='1John.4.9'>Любов Божа до нас з'явилася тим, що Бог Сина Свого Однородженого послав у світ, щоб ми через Нього жили.</verse>
        <verse osisID='1John.4.10'>Не в тому любов, що ми полюбили Бога, а що Він полюбив нас, і послав Свого Сина вблаганням за наші гріхи.</verse>
        <verse osisID='1John.4.11'>Улюблені, коли Бог полюбив нас отак, то повинні любити і ми один одного!</verse>
        <verse osisID='1John.4.12'>Бога не бачив ніколи ніхто. Коли один одного любимо, то Бог в нас пробуває, а любов Його в нас удосконалилась.</verse>
        <verse osisID='1John.4.13'>Що ми пробуваємо в Ньому, а Він у нас, пізнаємо це тим, що Він дав нам від Духа Свого.</verse>
        <verse osisID='1John.4.14'>І ми бачили й свідчимо, що Отець послав Сина Спасителем світу.</verse>
        <verse osisID='1John.4.15'>Коли хто визнає, що Ісус то Син Божий, то в нім Бог пробуває, а він у Бозі.</verse>
        <verse osisID='1John.4.16'>Ми познали й увірували в ту любов, що Бог її має до нас. Бог є любов, і хто пробуває в любові, пробуває той в Бозі, і в нім Бог пробуває!</verse>
        <verse osisID='1John.4.17'>Любов удосконалюється з нами так, що ми маємо відвагу на день судний, бо який Він, такі й ми на цім світі.</verse>
        <verse osisID='1John.4.18'>Страху немає в любові, але досконала любов проганяє страх геть, бо страх має муку. Хто ж боїться, той не досконалий в любові.</verse>
        <verse osisID='1John.4.19'>Ми любимо Його, бо Він перше нас полюбив.</verse>
        <verse osisID='1John.4.20'>Як хто скаже: Я Бога люблю, та ненавидить брата свого, той неправдомовець. Бо хто не любить брата свого, якого бачить, як може він Бога любити, Якого не бачить?</verse>
        <verse osisID='1John.4.21'>І ми оцю заповідь маємо від Нього, щоб, хто любить Бога, той і брата свого любив!</verse>
      </chapter>
      <chapter osisID='1John.5'>
        <verse osisID='1John.5.1'>Кожен, хто вірує, що Ісус то Христос, той родився від Бога. І кожен, хто любить Того, Хто породив, любить і Того, Хто народився від Нього.</verse>
        <verse osisID='1John.5.2'>Що ми любимо Божих дітей, дізнаємося з того, коли любимо Бога і Його заповіді додержуємо.</verse>
        <verse osisID='1John.5.3'>Бо то любов Божа, щоб ми додержували Його заповіді, Його ж заповіді не тяжкі.</verse>
        <verse osisID='1John.5.4'>Бо кожен, хто родився від Бога, перемагає світ. А оце перемога, що світ перемогла, віра наша.</verse>
        <verse osisID='1John.5.5'>А хто світ перемагає, як не той, хто вірує, що Ісус то Син Божий?</verse>
        <verse osisID='1John.5.6'>То Той, що прийшов був водою та кров'ю, Ісус Христос. І не тільки водою, а водою та кров'ю. І Дух свідчить, бо Дух то правда.</verse>
        <verse osisID='1John.5.7'>Бо троє свідкують на небі: Отець, Слово й Святий Дух, і ці Троє Одно.</verse>
        <verse osisID='1John.5.8'>І троє свідкують на землі: дух, і вода, і кров, і троє в одно.</verse>
        <verse osisID='1John.5.9'>Коли ми приймаємо свідчення людське, то свідчення Боже вартніше, бо це свідчення Бога, яким свідчив про Сина Свого.</verse>
        <verse osisID='1John.5.10'>Хто вірує в Божого Сина, той свідчення має в собі. Хто не вірує Богові, той учинив Його неправдомовцем, бо не вірив у свідчення, яким Бог свідчив про Сина Свого.</verse>
        <verse osisID='1John.5.11'>А це свідчення, що Бог життя вічне нам дав, а життя це у Сині Його.</verse>
        <verse osisID='1John.5.12'>Хто має Сина, той має життя; хто не має Сина Божого, той не має життя.</verse>
        <verse osisID='1John.5.13'>Оце написав я до вас, що віруєте в Ім'я Божого Сина, щоб ви знали, що ви віруючи в Ім'я Божого Сина, маєте вічне життя.</verse>
        <verse osisID='1John.5.14'>І оце та відвага, що ми маємо до Нього, що коли чого просимо згідно волі Його, то Він слухає нас.</verse>
        <verse osisID='1John.5.15'>А як знаємо, що Він слухає нас, чого тільки ми просимо, то знаємо, що одержуємо те, чого просимо від Нього.</verse>
        <verse osisID='1John.5.16'>Коли хто бачить брата свого, що грішить гріхом не на смерть, нехай молиться за нього, і Він життя йому дасть, тим, хто грішить не на смерть. Є й гріх на смерть, не про нього кажу, щоб молився.</verse>
        <verse osisID='1John.5.17'>Усяка неправда то гріх. Та є гріх не на смерть.</verse>
        <verse osisID='1John.5.18'>Ми знаємо, що кожен, хто народився від Бога, не грішить, бо хто народився від Бога, той себе береже, і лукавий його не торкається.</verse>
        <verse osisID='1John.5.19'>Ми знаємо, що ми від Бога, і що ввесь світ лежить у злі.</verse>
        <verse osisID='1John.5.20'>Ми знаємо, що Син Божий прийшов, і розум нам дав, щоб пізнати Правдивого, і щоб бути в правдивому Сині Його, Ісусі Христі. Він Бог правдивий і вічне життя!</verse>
        <verse osisID='1John.5.21'>Дітоньки, бережіться від ідолів! Амінь.</verse>
      </chapter>
    </div></osisText>
</osis>