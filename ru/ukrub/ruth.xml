<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance'>
  <osisText xml:lang='ru' osisIDWork='ukrub' osisRefWork='Bible'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='ukrub'>
        <title>Ukrainian Version</title>
        <contributor>The Unbound Bible Biola University: Administrative Computing 13800 Biola Ave. La Mirada, CA 90639 United States of America 562-903-4722</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-23</date>
        <description/>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>ukrub</identifier>
        <source>ftp://unboundftp.biola.edu/pub/ukrainian_utf8.zip</source>
        <language type='IETF'>ru</language>
        <relation/>
        <coverage>provide the bible to then world</coverage>
        <rights>I think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Ruth'>
      <chapter osisID='Ruth.1'>
        <verse osisID='Ruth.1.1'>І сталось за часу, коли судді судили, то був голод у Краю. І пішов був чоловік з Юдиного Віфлеєму мешкати в моавських полях, він і жінка та двоє синів його.</verse>
        <verse osisID='Ruth.1.2'>А ім'я тому чоловікові Елімелех, а ім'я жінці його Ноомі; і ім'я двох синів його Махлон і Кілйон, ефратяни з Віфлеєму Юдиного. І прийшли вони на моавські поля, та й залишилися.</verse>
        <verse osisID='Ruth.1.3'>І помер Елімелех, муж Ноомі, і зосталася вона та два їхні сини.</verse>
        <verse osisID='Ruth.1.4'>І взяли вони собі за жінок моавітянок, ім'я одній Орпа, а ім'я другій Рут. І сиділи вони там близько десяти літ.</verse>
        <verse osisID='Ruth.1.5'>І повмирали й вони обоє, Махлон та Кілйон. І позосталася та жінка по двох дітях своїх та по чоловікові своєму.</verse>
        <verse osisID='Ruth.1.6'>І встала вона та невістки її, і вернулися з моавських піль, бо почула на моавському полі, що Господь згадав про народ Свій, даючи їм хліба.</verse>
        <verse osisID='Ruth.1.7'>І вийшла вона з того місця, де була там, та обидві невістки з нею, та й пішли дорогою, щоб вернутися до Юдиного краю.</verse>
        <verse osisID='Ruth.1.8'>І сказала Ноомі до двох своїх невісток: Ідіть, верніться кожна до дому своєї матері. І нехай Господь зробить із вами милість, як ви зробили з померлими та зо мною.</verse>
        <verse osisID='Ruth.1.9'>Нехай Господь дасть вам, і ви знайдете відпочинок кожна в домі свого мужа! І вона поцілувала їх, а вони підняли свій голос та плакали.</verse>
        <verse osisID='Ruth.1.10'>І вони сказали до неї: Ні, з тобою ми вернемось до народу твого!</verse>
        <verse osisID='Ruth.1.11'>А Ноомі сказала: Вертайтеся, дочки мої, чого ви підете зо мною? Чи я маю ще в утробі своїй синів, а вони стануть вам за чоловіків?</verse>
        <verse osisID='Ruth.1.12'>Верніться, дочки мої, ідіть, бо я занадто стара, щоб бути для мужа. А коли б я й сказала: Маю надію, і коли б цієї ночі була з мужем, і також породила синів,</verse>
        <verse osisID='Ruth.1.13'>чи ж ви чекали б їх, аж поки повиростають? Чи ж ви зв'язалися б з ними, щоб не бути замужем? Ні, дочки мої, бо мені значно гірше, як вам, бо Господня рука знайшла мене.</verse>
        <verse osisID='Ruth.1.14'>І підняли вони голос свій, і заплакали ще. І поцілувала Орпа свою свекруху, а Рут пригорнулася до неї.</verse>
        <verse osisID='Ruth.1.15'>І сказала Ноомі: Ось зовиця твоя вернулася до народу свого та до богів своїх, вернися й ти за зовицею своєю!</verse>
        <verse osisID='Ruth.1.16'>А Рут відказала: Не силуй мене, щоб я покинула тебе, щоб я вернулася від тебе, бо куди підеш ти, туди піду й я, а де житимеш ти, там житиму й я. Народ твій буде мій народ, а Бог твій мій Бог.</verse>
        <verse osisID='Ruth.1.17'>Де помреш ти, там помру й я, і там буду похована. Нехай Господь зробить мені так, і так нехай додасть, і тільки смерть розлучить мене з тобою.</verse>
        <verse osisID='Ruth.1.18'>І побачила Ноомі, що вона настоює йти за нею, і перестала вговорювати її.</verse>
        <verse osisID='Ruth.1.19'>І пішли вони вдвох, аж прийшли до Віфлеєму. І сталося, коли вони входили до Віфлеєму, то зашуміло все місто про них, і говорили: Чи це Ноомі?</verse>
        <verse osisID='Ruth.1.20'>А вона сказала їм: Не кличте мене: Ноомі, кличте мене: Мара, бо велику гіркоту зробив мені Всемогутній.</verse>
        <verse osisID='Ruth.1.21'>Я заможною пішла була, та порожньою вернув мене Господь. Чого кличете мене: Ноомі, коли Господь свідчив проти мене, а Всемогутній послав мені горе?</verse>
        <verse osisID='Ruth.1.22'>І вернулася Ноомі та з нею моавітянка Рут, невістка її, що верталася з моавських піль. І прийшли вони до Віфлеєму на початку жнив ячменю.</verse>
      </chapter>
      <chapter osisID='Ruth.2'>
        <verse osisID='Ruth.2.1'>А Ноомі мала родича свого чоловіка, мужа багатого, з Елімелехового роду, а ім'я йому Боаз.</verse>
        <verse osisID='Ruth.2.2'>І сказала моавітянка Рут до Ноомі: Піду но я на поле, і назбираю колосся за тим, у кого в очах знайду милість. А та їй сказала: Іди, моя дочко!</verse>
        <verse osisID='Ruth.2.3'>І пішла вона, і прийшла та й збирала за женцями. А припадок навів її на ділянку поля Боаза, що з Елімелехового роду.</verse>
        <verse osisID='Ruth.2.4'>Аж ось прийшов із Віфлеєму Боаз, та й сказав до женців: Господь з вами! А вони відказали йому: Нехай поблагословить тебе Господь!</verse>
        <verse osisID='Ruth.2.5'>І сказав Боаз до слуги свого, поставленого над женцями: Чия це дівчина?</verse>
        <verse osisID='Ruth.2.6'>І відповів той слуга, поставлений над женцями, і сказав: Дівчина моавітянка вона, що вернулася з Ноомі з моавських піль.</verse>
        <verse osisID='Ruth.2.7'>А вона сказала: Нехай я збиратиму, та назбираю між снопами за женцями! І прийшла вона, і стала від самого ранку й аж дотепер; а вдома вона була мало.</verse>
        <verse osisID='Ruth.2.8'>І сказав Боаз до Рут: Ото чуєш, дочко моя, не ходи збирати на іншому полі, і не йди звідси, і так пристань до моїх дівчат.</verse>
        <verse osisID='Ruth.2.9'>Доглядай цього поля, де будуть жати, і ти підеш за ними. Ось я наказав слугам не займати тебе. А як спрагнеш, то підеш до начинь, та й нап'єшся з того, що поначерпують слуги!</verse>
        <verse osisID='Ruth.2.10'>І впала вона на обличчя своє, та й вклонилася до землі, і сказала йому: Чому знайшла я милість в очах твоїх, що ти прихилився до мене, хоч я чужа?</verse>
        <verse osisID='Ruth.2.11'>І відповів Боаз і сказав їй: Докладно розповіджено мені все, що зробила ти з своєю свекрухою по смерті твого чоловіка, і ти кинула батька свого й матір свою та край свого народження, і пішла до народу, якого не знала вчора-позавчора.</verse>
        <verse osisID='Ruth.2.12'>Нехай Господь заплатить за чин твій, і нехай буде нагорода твоя повна від Господа, Бога Ізраїлевого, що ти прийшла сховатися під крильми Його!</verse>
        <verse osisID='Ruth.2.13'>А вона сказала: Нехай я знайду милість в очах твоїх, пане мій, бо ти потішив мене, і говорив до серця своєї невільниці. А я не є навіть як одна з твоїх невільниць!</verse>
        <verse osisID='Ruth.2.14'>І сказав їй Боаз у час їди: Підійди сюди, та з'їж хліба й замочи у квасі шматок свій. І сіла вона збоку женців, а він подав їй праженого зерна. І їла вона й наситилася, і ще й позоставила.</verse>
        <verse osisID='Ruth.2.15'>І встала вона збирати. А Боаз наказав слугам своїм, говорячи: І між снопами нехай збирає, і не кривдьте її.</verse>
        <verse osisID='Ruth.2.16'>І також конче киньте їй зо снопів, і позоставте, і буде вона збирати, а ви не лайте її.</verse>
        <verse osisID='Ruth.2.17'>І збирала вона на полі аж до вечора, і вимолотила те, що назбирала, і було близько ефи ячменю.</verse>
        <verse osisID='Ruth.2.18'>І понесла вона, і ввійшла до міста, і її свекруха побачила, що вона назбирала. А вона вийняла, і дала їй, що позоставила по своїй їжі.</verse>
        <verse osisID='Ruth.2.19'>І сказала їй свекруха її: Де ти збирала сьогодні, і де ти робила? Нехай буде благословенний, хто прийняв тебе! І вона розповіла своїй свекрусі, у кого працювала, та й сказала: Ім'я того чоловіка, що я сьогодні робила в нього, Боаз.</verse>
        <verse osisID='Ruth.2.20'>І сказала Ноомі до невістки своєї: Благословенний він у Господа, що не позбавив милости своєї ані живих, ані померлих. І сказала їй Ноомі: Близький нам той чоловік, він із наших родичів.</verse>
        <verse osisID='Ruth.2.21'>І сказала моавітянка Рут: Він також сказав мені: Пристань до моїх слуг, аж поки не скінчать моїх жнив.</verse>
        <verse osisID='Ruth.2.22'>І сказала Ноомі до своєї невістки Рут: Добре, дочко моя, що ти вийдеш з його служницями, щоб не чіпали тебе на іншому полі.</verse>
        <verse osisID='Ruth.2.23'>І вона пристала до Боазових служниць, щоб збирати аж до закінчення жнив ячменю та жнив пшениці. І вона жила з своєю свекрухою.</verse>
      </chapter>
      <chapter osisID='Ruth.3'>
        <verse osisID='Ruth.3.1'>І сказала їй свекруха її Ноомі: Дочко моя, ось я пошукаю для тебе місця спочинку, що буде добре тобі.</verse>
        <verse osisID='Ruth.3.2'>А тепер ось Боаз, наш родич, що була ти з його служницями, ось він цієї ночі буде віяти ячмінь на току.</verse>
        <verse osisID='Ruth.3.3'>А ти вмийся, і намастися, і надягни на себе кращу одежу свою, та й зійди на тік. Але не показуйся на очі тому чоловікові, аж поки він не скінчить їсти та пити.</verse>
        <verse osisID='Ruth.3.4'>І станеться, коли він ляже, то ти зауваж те місце, де він лежить. І ти прийдеш, і відкриєш приніжжя його та й ляжеш, а він скаже тобі, що маєш робити.</verse>
        <verse osisID='Ruth.3.5'>А та відказала до неї: Усе, що ти кажеш мені, я зроблю.</verse>
        <verse osisID='Ruth.3.6'>І зійшла вона на тік, і зробила все, як наказала їй свекруха її.</verse>
        <verse osisID='Ruth.3.7'>А Боаз з'їв та випив, та й стало весело йому на серці, і прийшов він покластися біля копиці. А вона тихо прийшла, і відкрила його приніжжя та й лягла.</verse>
        <verse osisID='Ruth.3.8'>І сталося опівночі, і затремтів той чоловік, та й звівся, аж ось жінка лежить у приніжжі його!</verse>
        <verse osisID='Ruth.3.9'>І він сказав: Хто ти? А вона відказала: Я невільниця твоя Рут. Простягни ж крило над своєю невільницею, бо ти мій родич.</verse>
        <verse osisID='Ruth.3.10'>А він сказав: Благословенна ти в Господа, дочко моя! Твоя остання ласка до мене ліпша від першої, що не пішла ти за юнаками, чи вони бідні, чи вони багаті.</verse>
        <verse osisID='Ruth.3.11'>А тепер, дочко моя, не бійся! Усе, що скажеш, я зроблю тобі, бо все місто народу мого знає, що ти жінка чеснотна!</verse>
        <verse osisID='Ruth.3.12'>А тепер справді, що я родич, та є родич ще, ближчий від мене.</verse>
        <verse osisID='Ruth.3.13'>Ночуй цю ніч, а ранком, якщо він викупить тебе добре, нехай викупить. А якщо він не схоче викупити тебе, то викуплю тебе я, як живий Господь! Лежи тут аж до ранку.</verse>
        <verse osisID='Ruth.3.14'>І лежала вона у приніжжі його аж до ранку, і встала, перше ніж можна розпізнати один одного. А він сказав: Нехай не пізнають, що жінка приходила на тік.</verse>
        <verse osisID='Ruth.3.15'>І він сказав: Дай хустку, що на тобі, і подерж її. І держала вона її, а він відміряв шість мір ячменю, і поклав на неї, та й пішов до міста.</verse>
        <verse osisID='Ruth.3.16'>А вона прийшла до своєї свекрухи. А та сказала: Як справа, дочко моя? А вона розповіла їй усе, що зробив їй той чоловік.</verse>
        <verse osisID='Ruth.3.17'>І сказала: Ці шість мір ячменю він дав мені, бо сказав: Не приходь порожньо до своєї свекрухи.</verse>
        <verse osisID='Ruth.3.18'>А та сказала: Почекай, моя дочко, аж поки довідаєшся, як випаде справа, бо той чоловік не заспокоїться, доки не викінчить цієї справи сьогодні.</verse>
      </chapter>
      <chapter osisID='Ruth.4'>
        <verse osisID='Ruth.4.1'>А Боаз прийшов до брами, та й сів там. Аж ось проходить родич, про якого говорив був Боаз. І він сказав йому: Зайди сюди, послухай, і сядь отут! І той зайшов і сів.</verse>
        <verse osisID='Ruth.4.2'>А Боаз узяв десять мужа зо старших того міста та й сказав: Сідайте тут! І вони посідали.</verse>
        <verse osisID='Ruth.4.3'>І сказав він до родича: Ділянку поля, що нашого брата Елімелеха, продала Ноомі, яка вернулася з моавського поля.</verse>
        <verse osisID='Ruth.4.4'>А я постановив: Подам тобі до ушей твоїх, говорячи: Купи при тих, що сидять тут, та при старших мого народу. Якщо викупиш викупи, а якщо не викупиш скажи мені, і нехай я знаю, бо окрім тебе нема кому викупити, а я за тобою. А той сказав: Я викуплю.</verse>
        <verse osisID='Ruth.4.5'>І сказав Боаз: Того дня, коли набудеш поле з руки Ноомі, то набудеш також моавитянку Рут, жінку померлого, щоб поставити ім'я померлому на наділі його.</verse>
        <verse osisID='Ruth.4.6'>А родич сказав: Не можу я викупити собі, щоб не понищити свого наділу. Викупи собі мого викупа, бо я не можу викупити.</verse>
        <verse osisID='Ruth.4.7'>А оце було колись серед Ізраїля на викуп, і на заміну, і на ствердження кожної справи: чоловік здіймав сандалю свою, і давав своєму ближньому, і це було свідоцтвом серед Ізраїля.</verse>
        <verse osisID='Ruth.4.8'>І сказав родич до Боаза: Купи собі! І зняв свою сандалю.</verse>
        <verse osisID='Ruth.4.9'>І сказав Боаз до старших та до всього народу: Ви свідки сьогодні, що я набув усе, що Елімелехове, і все, що Кілйонове та Махлонове з руки Ноомі.</verse>
        <verse osisID='Ruth.4.10'>А також моавітянку Рут, Махлонову жінку, набув я собі за жінку, щоб поставити ім'я померлому на спадкові його, і не буде знищене ім'я померлого між братами його та з брами його місця. Ви сьогодні свідки на це!</verse>
        <verse osisID='Ruth.4.11'>І сказав увесь народ, що були в брамі, та старші, свідки: Нехай дасть Господь цю жінку, що входить до дому твого, як Рахиль та як Лію, що вони обидві збудували Ізраїлів дім. І розбагатій в Ефраті, і здобуть собі славне ім'я в Віфлеємі.</verse>
        <verse osisID='Ruth.4.12'>А з насіння, що Господь дасть тобі від цієї молодої жінки, нехай стане дім твій, як дім Переца, що Тамар породила була Юді.</verse>
        <verse osisID='Ruth.4.13'>І взяв Боаз Рут, і вона стала йому за жінку. І він увійшов до неї, а Господь дав їй вагітність, і вона породила сина.</verse>
        <verse osisID='Ruth.4.14'>І сказали жінки до Ноомі: Благословенний Господь, що не позбавив тебе сьогодні родича! І буде славним ім'я його серед Ізраїля.</verse>
        <verse osisID='Ruth.4.15'>І він буде тобі потішителем душі та на виживлення твоєї сивини, бо породила його твоя невістка, що любить тебе, що ліпша тобі за сімох синів.</verse>
        <verse osisID='Ruth.4.16'>І взяла Ноомі ту дитину, і поклала її на коліна свої, і була їй за няньку.</verse>
        <verse osisID='Ruth.4.17'>А сусідки назвали ім'я йому, говорячи: Народився син для Ноомі! І назвали ім'я йому: Овед. А він батько Єссея, Давидового батька.</verse>
        <verse osisID='Ruth.4.18'>А оце Перецові нащадки: Перец породив Гецрона,</verse>
        <verse osisID='Ruth.4.19'>а Гецрон породив Рама, а Рам породив Аммінадава,</verse>
        <verse osisID='Ruth.4.20'>а Аммінадав породив Нахшона, а Нахшон породив Салмона;</verse>
        <verse osisID='Ruth.4.21'>а Салмон породив Боаза, а Боаз породив Оведа;</verse>
        <verse osisID='Ruth.4.22'>а Овед породив Єссея, а Єссей породив Давида.</verse>
      </chapter>
    </div></osisText>
</osis>