<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance'>
  <osisText xml:lang='ru' osisIDWork='ukrub' osisRefWork='Bible'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='ukrub'>
        <title>Ukrainian Version</title>
        <contributor>The Unbound Bible Biola University: Administrative Computing 13800 Biola Ave. La Mirada, CA 90639 United States of America 562-903-4722</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-23</date>
        <description/>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>ukrub</identifier>
        <source>ftp://unboundftp.biola.edu/pub/ukrainian_utf8.zip</source>
        <language type='IETF'>ru</language>
        <relation/>
        <coverage>provide the bible to then world</coverage>
        <rights>I think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Prov'>
      <chapter osisID='Prov.1'>
        <verse osisID='Prov.1.1'>Приповісті Соломона, сина Давидового, царя Ізраїлевого,</verse>
        <verse osisID='Prov.1.2'>щоб пізнати премудрість і карність, щоб зрозуміти розсудні слова,</verse>
        <verse osisID='Prov.1.3'>щоб прийняти напоумлення мудрости, праведности, і права й простоти,</verse>
        <verse osisID='Prov.1.4'>щоб мудрости дати простодушним, юнакові пізнання й розважність.</verse>
        <verse osisID='Prov.1.5'>Хай послухає мудрий і примножить науку, а розумний здобуде хай мудрих думок,</verse>
        <verse osisID='Prov.1.6'>щоб пізнати ту приповість та загадкове говорення, слова мудреців та їхні загадки.</verse>
        <verse osisID='Prov.1.7'>Страх Господній початок премудрости, нерозумні погорджують мудрістю та напучуванням.</verse>
        <verse osisID='Prov.1.8'>Послухай, мій сину, напучення батька свого, і не відкидай науки матері своєї,</verse>
        <verse osisID='Prov.1.9'>вони бо хороший вінок для твоєї голови, і прикраса на шию твою.</verse>
        <verse osisID='Prov.1.10'>Мій сину, як грішники будуть тебе намовляти, то з ними не згоджуйся ти!</verse>
        <verse osisID='Prov.1.11'>Якщо скажуть вони: Ходи з нами, чатуймо на кров, безпричинно засядьмо на неповинного,</verse>
        <verse osisID='Prov.1.12'>живих поковтаймо ми їх, як шеол, та здорових, як тих, які сходять до гробу!</verse>
        <verse osisID='Prov.1.13'>Ми знайдемо всіляке багатство цінне, переповнимо здобиччю наші хати.</verse>
        <verse osisID='Prov.1.14'>Жеребок свій ти кинеш із нами, буде саква одна для всіх нас,</verse>
        <verse osisID='Prov.1.15'>сину мій, не ходи ти дорогою з ними, спини ногу свою від їхньої стежки,</verse>
        <verse osisID='Prov.1.16'>бо біжать їхні ноги на зло, і поспішають, щоб кров проливати!</verse>
        <verse osisID='Prov.1.17'>Бож надармо поставлена сітка на очах усього крилатого:</verse>
        <verse osisID='Prov.1.18'>то вони на кров власну чатують, засідають на душу свою!</verse>
        <verse osisID='Prov.1.19'>Такі то дороги усіх, хто заздрий чужого добра: воно бере душу свого власника!</verse>
        <verse osisID='Prov.1.20'>Кличе мудрість на вулиці, на площах свій голос дає,</verse>
        <verse osisID='Prov.1.21'>на шумливих місцях проповідує, у місті при входах до брам вона каже слова свої:</verse>
        <verse osisID='Prov.1.22'>Доки ви, нерозумні, глупоту любитимете? Аж доки насмішники будуть кохатись собі в глузуванні, а безглузді ненавидіти будуть знання?</verse>
        <verse osisID='Prov.1.23'>Зверніться но ви до картання мого, ось я виллю вам духа свого, сповіщу вам слова свої!</verse>
        <verse osisID='Prov.1.24'>Бо кликала я, та відмовились ви, простягла була руку свою, та ніхто не прислухувався!</verse>
        <verse osisID='Prov.1.25'>І всю раду мою ви відкинули, картання ж мого не схотіли!</verse>
        <verse osisID='Prov.1.26'>Тож у вашім нещасті сміятися буду і я, насміхатися буду, як прийде ваш страх.</verse>
        <verse osisID='Prov.1.27'>Коли прийде ваш страх, немов вихор, і привалиться ваше нещастя, мов буря, як прийде недоля та утиск на вас,</verse>
        <verse osisID='Prov.1.28'>тоді кликати будуть мене, але не відповім, будуть шукати мене, та не знайдуть мене,</verse>
        <verse osisID='Prov.1.29'>за те, що науку зненавиділи, і не вибрали страху Господнього,</verse>
        <verse osisID='Prov.1.30'>не хотіли поради моєї, погорджували всіма моїми докорами!</verse>
        <verse osisID='Prov.1.31'>І тому хай їдять вони з плоду дороги своєї, а з порад своїх хай насищаються,</verse>
        <verse osisID='Prov.1.32'>бо відступство безумних заб'є їх, і безпечність безтямних їх вигубить!</verse>
        <verse osisID='Prov.1.33'>А хто мене слухає, той буде жити безпечно, і буде спокійний від страху перед злом!</verse>
      </chapter>
      <chapter osisID='Prov.2'>
        <verse osisID='Prov.2.1'>Сину мій, якщо приймеш слова мої ти, а накази мої при собі заховаєш,</verse>
        <verse osisID='Prov.2.2'>щоб слухало мудрости вухо твоє, своє серце прихилиш до розуму,</verse>
        <verse osisID='Prov.2.3'>якщо до розсудку ти кликати будеш, до розуму кликатимеш своїм голосом,</verse>
        <verse osisID='Prov.2.4'>якщо будеш шукати його, немов срібла, і будеш його ти пошукувати, як тих схованих скарбів,</verse>
        <verse osisID='Prov.2.5'>тоді зрозумієш страх Господній, і знайдеш ти Богопізнання,</verse>
        <verse osisID='Prov.2.6'>бо Господь дає мудрість, з Його уст знання й розум!</verse>
        <verse osisID='Prov.2.7'>Він спасіння ховає для щирих, мов щит той для тих, хто в невинності ходить,</verse>
        <verse osisID='Prov.2.8'>щоб справедливих стежок стерегти, і береже Він дорогу Своїх богобійних!</verse>
        <verse osisID='Prov.2.9'>Тоді ти збагнеш справедливість та право, і простоту, всіляку дорогу добра,</verse>
        <verse osisID='Prov.2.10'>бо мудрість увійде до серця твого, і буде приємне знання для твоєї душі!</verse>
        <verse osisID='Prov.2.11'>розважність тоді тебе пильнуватиме, розум тебе стерегтиме,</verse>
        <verse osisID='Prov.2.12'>щоб тебе врятувати від злої дороги, від людини, що каже лукаве,</verse>
        <verse osisID='Prov.2.13'>від тих, хто стежки простоти покидає, щоб ходити дорогами темряви,</verse>
        <verse osisID='Prov.2.14'>що тішаться, роблячи зло, що радіють крутійствами злого,</verse>
        <verse osisID='Prov.2.15'>що стежки їхні круті, і відходять своїми путями,</verse>
        <verse osisID='Prov.2.16'>щоб тебе врятувати від блудниці, від чужинки, що мовить м'якенькі слова,</verse>
        <verse osisID='Prov.2.17'>що покинула друга юнацтва свого, а про заповіт свого Бога забула,</verse>
        <verse osisID='Prov.2.18'>вона бо із домом своїм западеться у смерть, а стежки її до померлих,</verse>
        <verse osisID='Prov.2.19'>ніхто, хто входить до неї, не вернеться, і стежки життя не досягне,</verse>
        <verse osisID='Prov.2.20'>щоб ходив ти дорогою добрих, і стежки справедливих беріг!</verse>
        <verse osisID='Prov.2.21'>Бо замешкають праведні землю, і невинні зостануться в ній,</verse>
        <verse osisID='Prov.2.22'>а безбожні з землі будуть вигублені, і повириваються з неї невірні!</verse>
      </chapter>
      <chapter osisID='Prov.3'>
        <verse osisID='Prov.3.1'>Сину мій, не забудь ти моєї науки, і нехай мої заповіді стережуть твоє серце,</verse>
        <verse osisID='Prov.3.2'>бо примножать для тебе вони довготу твоїх днів, і років життя та спокою!</verse>
        <verse osisID='Prov.3.3'>Милість та правда нехай не залишать тебе, прив'яжи їх до шиї своєї, напиши їх на таблиці серця свого,</verse>
        <verse osisID='Prov.3.4'>і знайдеш ти ласку та добру премудрість в очах Бога й людини!</verse>
        <verse osisID='Prov.3.5'>Надійся на Господа всім своїм серцем, а на розум свій не покладайся!</verse>
        <verse osisID='Prov.3.6'>Пізнавай ти Його на всіх дорогах своїх, і Він випростує твої стежки.</verse>
        <verse osisID='Prov.3.7'>Не будь мудрий у власних очах, бійся Господа та ухиляйся від злого!</verse>
        <verse osisID='Prov.3.8'>Це буде ліком для тіла твого, напоєм для костей твоїх.</verse>
        <verse osisID='Prov.3.9'>Шануй Господа із маєтку свого, і з початку всіх плодів своїх,</verse>
        <verse osisID='Prov.3.10'>і будуть комори твої переповнені ситістю, а чавила твої будуть переливатись вином молодим!</verse>
        <verse osisID='Prov.3.11'>Мій сину, карання Господнього не відкидай, і картання Його не вважай тягарем,</verse>
        <verse osisID='Prov.3.12'>бо кого Господь любить, картає того, і кохає, немов батько сина!</verse>
        <verse osisID='Prov.3.13'>Блаженна людина, що мудрість знайшла, і людина, що розум одержала,</verse>
        <verse osisID='Prov.3.14'>бо ліпше надбання її від надбання срібла, і від щирого золота ліпший прибуток її,</verse>
        <verse osisID='Prov.3.15'>дорожча за перли вона, і всіляке жадання твоє не зрівняється з нею.</verse>
        <verse osisID='Prov.3.16'>Довгість днів у правиці її, багатство та слава в лівиці її.</verse>
        <verse osisID='Prov.3.17'>Дороги її то дороги приємности, всі стежки її мир.</verse>
        <verse osisID='Prov.3.18'>Вона дерево життя для тих, хто тримається міцно її, і блаженний, хто держить її!</verse>
        <verse osisID='Prov.3.19'>Господь мудрістю землю заклав, небо розумом міцно поставив.</verse>
        <verse osisID='Prov.3.20'>Знанням Його порозкривались безодні, і кроплять росою ті хмари.</verse>
        <verse osisID='Prov.3.21'>Мій сину, нехай від очей твоїх це не відходить, стережи добрий розум і розважність,</verse>
        <verse osisID='Prov.3.22'>і вони будуть життям для твоєї душі, і прикрасою шиї твоєї,</verse>
        <verse osisID='Prov.3.23'>Тоді підеш безпечно своєю дорогою, а нога твоя не спотикнеться!</verse>
        <verse osisID='Prov.3.24'>Якщо покладешся не будеш боятись, а ляжеш, то буде приємний твій сон.</verse>
        <verse osisID='Prov.3.25'>Не будеш боятися наглого страху, ні бурі безбожних, як прийде,</verse>
        <verse osisID='Prov.3.26'>бо твоєю надією буде Господь, і Він пильнуватиме ногу твою, щоб вона не зловилась у пастку!</verse>
        <verse osisID='Prov.3.27'>Не стримуй добра потребуючому, коли в силі твоєї руки це вчинити,</verse>
        <verse osisID='Prov.3.28'>не кажи своїм ближнім: Іди, і знову прийди, а взавтра я дам, коли маєш з собою.</verse>
        <verse osisID='Prov.3.29'>Не виорюй лихого на свого ближнього, коли він безпечно з тобою сидить.</verse>
        <verse osisID='Prov.3.30'>Не сварися з людиною дармо, якщо злого вона не вчинила тобі.</verse>
        <verse osisID='Prov.3.31'>Не заздри насильникові, і ні однієї з доріг його не вибирай,</verse>
        <verse osisID='Prov.3.32'>бо бридить Господь крутіями, а з праведними в Нього дружба.</verse>
        <verse osisID='Prov.3.33'>Прокляття Господнє на домі безбожного, а мешкання праведних Він благословить,</verse>
        <verse osisID='Prov.3.34'>з насмішників Він насміхається, а покірливим милість дає.</verse>
        <verse osisID='Prov.3.35'>Мудрі славу вспадковують, а нерозумні носитимуть сором.</verse>
      </chapter>
      <chapter osisID='Prov.4'>
        <verse osisID='Prov.4.1'>Послухайте, діти, напучення батькового, і прислухайтеся, щоб навчитися розуму,</verse>
        <verse osisID='Prov.4.2'>бо даю я вам добру науку: закона мого не кидайте,</verse>
        <verse osisID='Prov.4.3'>бо сином у батька свого я був, пещений й єдиний у неньки своєї.</verse>
        <verse osisID='Prov.4.4'>І навчав він мене, і мені говорив: Нехай держиться серце твоє моїх слів, стережи мої заповіді та й живи!</verse>
        <verse osisID='Prov.4.5'>Здобудь мудрість, здобудь собі розум, не забудь, і не цурайся слів моїх уст,</verse>
        <verse osisID='Prov.4.6'>не кидай її й вона буде тебе стерегти! Кохай ти її й вона буде тебе пильнувати!</verse>
        <verse osisID='Prov.4.7'>Початок премудрости мудрість здобудь, а за ввесь свій маєток здобудь собі розуму!</verse>
        <verse osisID='Prov.4.8'>Тримай її високо і підійме тебе, ушанує тебе, як її ти пригорнеш:</verse>
        <verse osisID='Prov.4.9'>вона дасть голові твоїй гарний вінок, пишну корону тобі подарує!</verse>
        <verse osisID='Prov.4.10'>Послухай, мій сину, й бери ти слова мої, і помножаться роки твойого життя,</verse>
        <verse osisID='Prov.4.11'>дороги премудрости вчу я тебе, стежками прямими проваджу тебе:</verse>
        <verse osisID='Prov.4.12'>коли підеш, то крок твій не буде тісний, а коли побіжиш не спіткнешся!</verse>
        <verse osisID='Prov.4.13'>Міцно тримайся напучування, не лишай, його стережи, воно бо життя твоє!</verse>
        <verse osisID='Prov.4.14'>На стежку безбожних не йди, і не ходи на дорогу лихих,</verse>
        <verse osisID='Prov.4.15'>покинь ти її, не йди нею, усунься від неї й мини,</verse>
        <verse osisID='Prov.4.16'>бо вони не заснуть, якщо злого не вчинять, відійметься сон їм, як не зроблять кому, щоб спіткнувся!...</verse>
        <verse osisID='Prov.4.17'>Бо вони хліб безбожжя їдять, і вино грабежу попивають.</verse>
        <verse osisID='Prov.4.18'>А путь праведних ніби те світло ясне, що світить все більше та більш аж до повного дня!</verse>
        <verse osisID='Prov.4.19'>Дорога ж безбожних як темність: не знають, об що спотикнуться...</verse>
        <verse osisID='Prov.4.20'>Мій сину, прислухуйся до моїх слів, до речей моїх ухо своє нахили!</verse>
        <verse osisID='Prov.4.21'>Нехай не відійдуть вони від очей твоїх, бережи їх в середині серця свого!</verse>
        <verse osisID='Prov.4.22'>Бо життя вони тим, хто їх знайде, а для тіла усього його лікування.</verse>
        <verse osisID='Prov.4.23'>Над усе, що лише стережеться, серце своє стережи, бо з нього походить життя.</verse>
        <verse osisID='Prov.4.24'>Відкинь ти від себе лукавство уст, віддали ти від себе крутійство губ.</verse>
        <verse osisID='Prov.4.25'>Нехай дивляться очі твої уперед, а повіки твої нехай перед тобою простують.</verse>
        <verse osisID='Prov.4.26'>Стежку ніг своїх вирівняй, і стануть міцні всі дороги твої:</verse>
        <verse osisID='Prov.4.27'>не вступайся ні вправо, ні вліво, усунь свою ногу від зла!</verse>
      </chapter>
      <chapter osisID='Prov.5'>
        <verse osisID='Prov.5.1'>Мій сину, на мудрість мою уважай, нахили своє ухо до мого розуму,</verse>
        <verse osisID='Prov.5.2'>щоб розважність ти міг стерегти, а пізнання хай уста твої стережуть!</verse>
        <verse osisID='Prov.5.3'>Бо крапають солодощ губи блудниці, а уста її від оливи масніші,</verse>
        <verse osisID='Prov.5.4'>та гіркий їй кінець, мов полин, гострий, як меч обосічний,</verse>
        <verse osisID='Prov.5.5'>її ноги до смерти спускаються, шеолу тримаються кроки її!</verse>
        <verse osisID='Prov.5.6'>Вона путь життя не урівнює, її стежки непевні, і цього не знає вона.</verse>
        <verse osisID='Prov.5.7'>Тож тепер, мої діти, мене ви послухайте, не відходьте від слів моїх уст:</verse>
        <verse osisID='Prov.5.8'>віддали ти від неї дорогу свою, і не зближайсь до дверей її дому,</verse>
        <verse osisID='Prov.5.9'>щоб слави своєї ти іншим не дав, а роки свої для жорстокого,</verse>
        <verse osisID='Prov.5.10'>щоб чужі не наситились сили твоєї й маєтку твого в чужім домі!...</verse>
        <verse osisID='Prov.5.11'>І будеш стогнати при своєму кінці, як знеможеться тіло твоє й твої сили,</verse>
        <verse osisID='Prov.5.12'>і скажеш: Як ненавидів я те напучування, а картання те серце моє відкидало!</verse>
        <verse osisID='Prov.5.13'>І не слухав я голосу своїх учителів, і уха свого не схиляв до наставників...</verse>
        <verse osisID='Prov.5.14'>Трохи не був я при кожному злому, в середині збору й громади!...</verse>
        <verse osisID='Prov.5.15'>Пий воду з криниці своєї, і текуче з свого колодязя:</verse>
        <verse osisID='Prov.5.16'>чи ж мають на вулицю вилиті бути джерела твої, а на площі потоки твоєї води?</verse>
        <verse osisID='Prov.5.17'>Нехай вони будуть для тебе, для тебе самого, а не для чужих із тобою!</verse>
        <verse osisID='Prov.5.18'>Хай твоє джерело буде благословенне, і радій через жінку твоїх юних літ,</verse>
        <verse osisID='Prov.5.19'>вона ланя любовна та серна прекрасна, її перса напоять тебе кожночасно, впивайся ж назавжди коханням її!</verse>
        <verse osisID='Prov.5.20'>І нащо, мій сину, ти маєш впиватись блудницею, і нащо ти будеш пригортати груди чужинки?</verse>
        <verse osisID='Prov.5.21'>Бож перед очима Господніми всі дороги людини, і стежки її всі Він рівняє:</verse>
        <verse osisID='Prov.5.22'>власні провини безбожного схоплять його, і повороззям свого гріха буде зв'язаний він,</verse>
        <verse osisID='Prov.5.23'>помиратиме він без напучування, і буде блукати в великій глупоті своїй!...</verse>
      </chapter>
      <chapter osisID='Prov.6'>
        <verse osisID='Prov.6.1'>Мій сину, якщо поручився ти за свого ближнього, дав руку свою за чужого,</verse>
        <verse osisID='Prov.6.2'>ти попався до пастки з-за слів своїх уст, схоплений ти із-за слів своїх уст!</verse>
        <verse osisID='Prov.6.3'>Учини тоді це, сину мій, та рятуйсь, бо впав ти до рук свого ближнього: іди, впади в порох, і на ближніх своїх напирай,</verse>
        <verse osisID='Prov.6.4'>не дай сну своїм очам, і дрімання повікам своїм,</verse>
        <verse osisID='Prov.6.5'>рятуйся, як серна, з руки, і як птах із руки птахолова!</verse>
        <verse osisID='Prov.6.6'>Іди до мурашки, лінюху, поглянь на дороги її й помудрій:</verse>
        <verse osisID='Prov.6.7'>нема в неї володаря, ані урядника, ані правителя;</verse>
        <verse osisID='Prov.6.8'>вона заготовлює літом свій хліб, збирає в жнива свою їжу.</verse>
        <verse osisID='Prov.6.9'>Аж доки, лінюху, ти будеш вилежуватись, коли ти зо сну свого встанеш?</verse>
        <verse osisID='Prov.6.10'>Ще трохи поспати, подрімати ще трохи, руки трохи зложити, щоб полежати,</verse>
        <verse osisID='Prov.6.11'>і прийде, немов волоцюга, твоя незаможність, і злидні твої, як озброєний муж!...</verse>
        <verse osisID='Prov.6.12'>Людина нікчемна, чоловік злочинний, він ходить з лукавими устами,</verse>
        <verse osisID='Prov.6.13'>він моргає очима своїми, шургає своїми ногами, знаки подає пальцями своїми,</verse>
        <verse osisID='Prov.6.14'>в його серці лукавство виорює зло кожночасно, сварки розсіває,</verse>
        <verse osisID='Prov.6.15'>тому нагло приходить погибіль його, буде раптом побитий і ліку нема!</verse>
        <verse osisID='Prov.6.16'>Оцих шість ненавидить Господь, а ці сім то гидота душі Його:</verse>
        <verse osisID='Prov.6.17'>очі пишні, брехливий язик, і руки, що кров неповинну ллють,</verse>
        <verse osisID='Prov.6.18'>серце, що плекає злочинні думки, ноги, що сквапно біжать на лихе,</verse>
        <verse osisID='Prov.6.19'>свідок брехливий, що брехні роздмухує, і хто розсіває сварки між братів!</verse>
        <verse osisID='Prov.6.20'>Стережи, сину мій, заповідь батька свого, і не відкидай науки матері своєї!</verse>
        <verse osisID='Prov.6.21'>Прив'яжи їх на серці своєму назавжди, повісь їх на шиї своїй!</verse>
        <verse osisID='Prov.6.22'>Вона буде провадити тебе у ході, стерегтиме тебе, коли будеш лежати, а пробудишся мовити буде до тебе!</verse>
        <verse osisID='Prov.6.23'>Бо заповідь Божа світильник, а наука то світло, дорога ж життя то навчальні картання,</verse>
        <verse osisID='Prov.6.24'>щоб тебе стерегти від злосливої жінки, від облесливого язика чужинки.</verse>
        <verse osisID='Prov.6.25'>Не жадай її вроди у серці своїм, і тебе хай не візьме своїми повіками,</verse>
        <verse osisID='Prov.6.26'>бо вартість розпусної жінки то боханець хліба, а жінка заміжня вловлює душу цінну...</verse>
        <verse osisID='Prov.6.27'>Чи візьме людина огонь на лоно своє, і одіж її не згорить?</verse>
        <verse osisID='Prov.6.28'>Чи буде людина ходити по вугіллю розпаленому, і не попаляться ноги її?</verse>
        <verse osisID='Prov.6.29'>Так і той, хто вчащає до жінки свого ближнього: не буде некараним кожен, хто доторкнеться до неї!</verse>
        <verse osisID='Prov.6.30'>Не погорджують злодієм, якщо він украде, щоб рятувати життя своє, коли він голодує,</verse>
        <verse osisID='Prov.6.31'>та як буде він знайдений, всемеро він відшкодує, віддасть все майно свого дому!</verse>
        <verse osisID='Prov.6.32'>Хто чинить перелюб, не має той розуму, він знищує душу свою,</verse>
        <verse osisID='Prov.6.33'>побої та сором він знайде, а ганьба його не зітреться,</verse>
        <verse osisID='Prov.6.34'>бо заздрощі лютість мужчини, і не змилосердиться він у день помсти:</verse>
        <verse osisID='Prov.6.35'>він не зверне уваги на жоден твій викуп, і не схоче, коли ти гостинця прибільшиш!</verse>
      </chapter>
      <chapter osisID='Prov.7'>
        <verse osisID='Prov.7.1'>Сину мій, бережи ти слова мої, мої ж заповіді заховай при собі,</verse>
        <verse osisID='Prov.7.2'>бережи мої заповіді та й живи, а наука моя немов в очах твоїх та зіниця,</verse>
        <verse osisID='Prov.7.3'>прив'яжи їх на пальцях своїх, напиши на таблиці тій серця свого!</verse>
        <verse osisID='Prov.7.4'>На мудрість скажи: Ти сестра моя! а розум назви: Мій довірений!</verse>
        <verse osisID='Prov.7.5'>щоб тебе стерегти від блудниці, від чужинки, що мовить м'якенькі слова.</verse>
        <verse osisID='Prov.7.6'>Бо я визирав був в вікно свого дому, через ґрати мого вікна,</verse>
        <verse osisID='Prov.7.7'>і приглядавсь до невіж, розглядався між молоддю. І юнак ось, позбавлений розуму,</verse>
        <verse osisID='Prov.7.8'>проходив по ринку при розі його, і ступив по дорозі до дому її,</verse>
        <verse osisID='Prov.7.9'>коли вітерець повівав був увечорі дня, у темряві ночі та мороку.</verse>
        <verse osisID='Prov.7.10'>Аж ось жінка в убранні блудниці назустріч йому, із серцем підступним,</verse>
        <verse osisID='Prov.7.11'>галаслива та непогамована, її ноги у домі своїм не бувають:</verse>
        <verse osisID='Prov.7.12'>раз на вулиці, раз на майданах, і при кожному розі чатує вона...</verse>
        <verse osisID='Prov.7.13'>І вхопила вона його міцно та й поцілувала його, безсоромним зробила обличчя своє та й сказала йому:</verse>
        <verse osisID='Prov.7.14'>У мене тепер мирні жертви, виповнила я сьогодні обіти свої!</verse>
        <verse osisID='Prov.7.15'>Тому то я вийшла назустріч тобі, пошукати обличчя твого, і знайшла я тебе!</verse>
        <verse osisID='Prov.7.16'>Килимами я вистелила своє ложе, тканинами різних кольорів з єгипетського полотна,</verse>
        <verse osisID='Prov.7.17'>постелю свою я посипала миррою, алоєм та цинамоном...</verse>
        <verse osisID='Prov.7.18'>Ходи ж, аж до ранку впиватися будем коханням, любов'ю натішимось ми!</verse>
        <verse osisID='Prov.7.19'>Бо вдома нема чоловіка, пішов у далеку дорогу:</verse>
        <verse osisID='Prov.7.20'>вузлик срібла він узяв в свою руку, хіба на день повні поверне до дому свого...</verse>
        <verse osisID='Prov.7.21'>Прихилила його велемовством своїм, облесливістю своїх губ його звабила,</verse>
        <verse osisID='Prov.7.22'>він раптом за нею пішов, немов віл, до зарізу проваджений, і немов пес, що ведуть його на ланцюгу до ув'язнення,</verse>
        <verse osisID='Prov.7.23'>як той птах, поспішає до сітки, і не знає, що це на життя його пастка...</verse>
        <verse osisID='Prov.7.24'>А тепер, мої діти, мене ви послухайте, і на слова моїх уст уважайте:</verse>
        <verse osisID='Prov.7.25'>Хай не збочує серце твоє на дороги її, не блукай ти стежками її,</verse>
        <verse osisID='Prov.7.26'>бо вона багатьох уже трупами кинула, і численні всі, нею забиті!</verse>
        <verse osisID='Prov.7.27'>Її дім до шеолу дороги, що провадять до смертних кімнат...</verse>
      </chapter>
      <chapter osisID='Prov.8'>
        <verse osisID='Prov.8.1'>Чи ж мудрість не кличе, і не подає свого голосу розум?</verse>
        <verse osisID='Prov.8.2'>На верхів'ях холмів, при дорозі та на перехрестях стоїть он вона!</verse>
        <verse osisID='Prov.8.3'>При брамах, при вході до міста, де входиться в двері, там голосно кличе вона:</verse>
        <verse osisID='Prov.8.4'>До вас, мужі, я кличу, а мій голос до людських синів:</verse>
        <verse osisID='Prov.8.5'>Зрозумійте но, неуки, мудрість, зрозумійте ви розум, безглузді!</verse>
        <verse osisID='Prov.8.6'>Послухайте, я бо шляхетне кажу, і відкриття моїх губ то простота.</verse>
        <verse osisID='Prov.8.7'>Бо правду говорять уста мої, а лукавство гидота для губ моїх.</verse>
        <verse osisID='Prov.8.8'>Всі слова моїх уст справедливі, нема в них крутійства й лукавства.</verse>
        <verse osisID='Prov.8.9'>Усі вони прості, хто їх розуміє, і щирі для тих, хто знаходить знання.</verse>
        <verse osisID='Prov.8.10'>Візьміть ви картання моє, а не срібло, і знання, добірніше від щирого золота:</verse>
        <verse osisID='Prov.8.11'>ліпша бо мудрість за перли, і не рівняються їй всі клейноди!</verse>
        <verse osisID='Prov.8.12'>Я, мудрість, живу разом з розумом, і знаходжу пізнання розважне.</verse>
        <verse osisID='Prov.8.13'>Страх Господній лихе все ненавидіти: я ненавиджу пиху та гордість, і дорогу лиху та лукаві уста!</verse>
        <verse osisID='Prov.8.14'>В мене рада й оглядність, я розум, і сила у мене.</verse>
        <verse osisID='Prov.8.15'>Мною царюють царі, а законодавці права справедливі встановлюють.</verse>
        <verse osisID='Prov.8.16'>Мною правлять владики й вельможні, всі праведні судді.</verse>
        <verse osisID='Prov.8.17'>Я кохаю всіх тих, хто кохає мене, хто ж шукає мене мене знайде!</verse>
        <verse osisID='Prov.8.18'>Зо мною багатство та слава, тривалий маєток та правда:</verse>
        <verse osisID='Prov.8.19'>ліпший плід мій від щирого золота й золота чистого, а прибуток мій ліпший за срібло добірне!</verse>
        <verse osisID='Prov.8.20'>Путтю праведною я ходжу, поміж правних стежок,</verse>
        <verse osisID='Prov.8.21'>щоб дати багатство в спадщину для тих, хто кохає мене, і я понаповнюю їхні скарбниці!</verse>
        <verse osisID='Prov.8.22'>Господь мене мав на початку Своєї дороги, перше чинів Своїх, спервовіку,</verse>
        <verse osisID='Prov.8.23'>відвіку була я встановлена, від початку, від правіку землі.</verse>
        <verse osisID='Prov.8.24'>Народжена я, як безодень іще не було, коли не було ще джерел, водою обтяжених.</verse>
        <verse osisID='Prov.8.25'>Народжена я, поки гори поставлені ще не були, давніше за пагірки,</verse>
        <verse osisID='Prov.8.26'>коли ще землі не вчинив Він, ні піль, ні початкового пороху всесвіту.</verse>
        <verse osisID='Prov.8.27'>Коли приправляв небеса я була там, коли круга вставляв на поверхні безодні,</verse>
        <verse osisID='Prov.8.28'>коли хмари уміцнював Він нагорі, як джерела безодні зміцняв,</verse>
        <verse osisID='Prov.8.29'>коли клав Він для моря устава його, щоб його берегів вода не переходила, коли ставив основи землі,</verse>
        <verse osisID='Prov.8.30'>то я майстром у Нього була, і була я веселощами день-у-день, радіючи перед обличчям Його кожночасно,</verse>
        <verse osisID='Prov.8.31'>радіючи на земнім крузі Його, а забава моя із синами людськими!</verse>
        <verse osisID='Prov.8.32'>Тепер же, послухайте, діти, мене, і блаженні, хто буде дороги мої стерегти!</verse>
        <verse osisID='Prov.8.33'>Навчання послухайте й мудрими станьте, і не відступайте від нього!</verse>
        <verse osisID='Prov.8.34'>Блаженна людина, яка мене слухає, щоб пильнувати при дверях моїх день-у-день, щоб одвірки мої берегти!</verse>
        <verse osisID='Prov.8.35'>Хто бо знаходить мене, той знаходить життя, і одержує милість від Господа.</verse>
        <verse osisID='Prov.8.36'>А хто проти мене грішить, ограбовує душу свою; всі, хто мене ненавидить, ті смерть покохали!</verse>
      </chapter>
      <chapter osisID='Prov.9'>
        <verse osisID='Prov.9.1'>Мудрість свій дім збудувала, сім стовпів своїх витесала.</verse>
        <verse osisID='Prov.9.2'>Зарізала те, що було на заріз, змішала вино своє, і трапезу свою приготовила.</verse>
        <verse osisID='Prov.9.3'>Дівчат своїх вислала, і кличе вона на висотах міських:</verse>
        <verse osisID='Prov.9.4'>Хто бідний на розум, хай прийде сюди, а хто нерозумний, говорить йому:</verse>
        <verse osisID='Prov.9.5'>Ходіть, споживайте із хліба мого, та пийте з вина, що його я змішала!</verse>
        <verse osisID='Prov.9.6'>Покиньте глупоту і будете жити, і ходіте дорогою розуму!</verse>
        <verse osisID='Prov.9.7'>Хто картає насмішника, той собі ганьбу бере, хто ж безбожникові виговорює, сором собі набуває.</verse>
        <verse osisID='Prov.9.8'>Не дорікай пересмішникові, щоб тебе не зненавидів він, викартай мудрого й він покохає тебе.</verse>
        <verse osisID='Prov.9.9'>Дай мудрому й він помудріє іще, навчи праведного і прибільшить він мудрости!</verse>
        <verse osisID='Prov.9.10'>Страх Господній початок премудрости, а пізнання Святого це розум,</verse>
        <verse osisID='Prov.9.11'>бо мною помножаться дні твої, і додадуть тобі років життя.</verse>
        <verse osisID='Prov.9.12'>Якщо ти змудрів то для себе змудрів, а як станеш насмішником, сам понесеш!</verse>
        <verse osisID='Prov.9.13'>Жінка безглузда криклива, нерозумна, і нічого не знає!</verse>
        <verse osisID='Prov.9.14'>Сідає вона на сидінні при вході до дому свого, на високостях міста,</verse>
        <verse osisID='Prov.9.15'>щоб кликати тих, хто дорогою йде, хто путтю своєю простує:</verse>
        <verse osisID='Prov.9.16'>Хто бідний на розум, хай прийде сюди, а хто нерозумний, то каже йому:</verse>
        <verse osisID='Prov.9.17'>Вода крадена солодка, і приємний прихований хліб...</verse>
        <verse osisID='Prov.9.18'>І не відає він, що самі там мерці, у глибинах шеолу запрошені нею!...</verse>
      </chapter>
      <chapter osisID='Prov.10'>
        <verse osisID='Prov.10.1'>Син мудрий потіха для батька, а син нерозумний то смуток для неньки його.</verse>
        <verse osisID='Prov.10.2'>Не поможуть неправедні скарби, а справедливість від смерти визволює.</verse>
        <verse osisID='Prov.10.3'>Не допустить Господь голодувати душу праведного, а набуток безбожників згине.</verse>
        <verse osisID='Prov.10.4'>Ледача рука до убозтва веде, рука ж роботяща збагачує.</verse>
        <verse osisID='Prov.10.5'>Хто літом збирає син мудрий, хто ж дрімає в жнива син безпутній.</verse>
        <verse osisID='Prov.10.6'>Благословенства на голову праведного, а уста безбожним прикриє насильство.</verse>
        <verse osisID='Prov.10.7'>Пам'ять про праведного на благословення, а ймення безбожних загине.</verse>
        <verse osisID='Prov.10.8'>Заповіді мудросердий приймає, але дурногубий впаде.</verse>
        <verse osisID='Prov.10.9'>Хто в невинності ходить, той ходить безпечно, а хто кривить дороги свої, буде виявлений.</verse>
        <verse osisID='Prov.10.10'>Хто оком моргає, той смуток дає, але дурногубий впаде.</verse>
        <verse osisID='Prov.10.11'>Уста праведного то джерело життя, а уста безбожним прикриє насильство.</verse>
        <verse osisID='Prov.10.12'>Ненависть побуджує сварки, а любов покриває всі вини.</verse>
        <verse osisID='Prov.10.13'>В устах розумного мудрість знаходиться, а різка на спину безтямного.</verse>
        <verse osisID='Prov.10.14'>Приховують мудрі знання, а уста нерозумного близькі до загибелі.</verse>
        <verse osisID='Prov.10.15'>Маєток багатого місто твердинне його, погибіль убогих їхні злидні.</verse>
        <verse osisID='Prov.10.16'>Дорібок праведного на життя, прибуток безбожного в гріх.</verse>
        <verse osisID='Prov.10.17'>Хто напучування стереже той на стежці життя, а хто нехтує картання, той блудить.</verse>
        <verse osisID='Prov.10.18'>Хто ненависть ховає, в того губи брехливі, а хто наклепи ширить, той дурноверхий.</verse>
        <verse osisID='Prov.10.19'>Не бракує гріха в многомовності, а хто стримує губи свої, той розумний.</verse>
        <verse osisID='Prov.10.20'>Язик праведного то добірне срібло, а розум безбожних мізерний.</verse>
        <verse osisID='Prov.10.21'>Пасуть багатьох губи праведного, безглузді ж умирають з нерозуму.</verse>
        <verse osisID='Prov.10.22'>Благословення Господнє воно збагачає, і смутку воно не приносить з собою.</verse>
        <verse osisID='Prov.10.23'>Нешляхетне робити забава невігласа, а мудрість людині розумній.</verse>
        <verse osisID='Prov.10.24'>Чого нечестивий боїться, те прийде на нього, а прагнення праведних сповняться.</verse>
        <verse osisID='Prov.10.25'>Як буря, яка пронесеться, то й гине безбожний, а праведний має довічну основу.</verse>
        <verse osisID='Prov.10.26'>Як оцет зубам, і як дим для очей, так лінивий для тих, хто його посилає.</verse>
        <verse osisID='Prov.10.27'>Страх Господній примножує днів, а роки безбожних вкоротяться.</verse>
        <verse osisID='Prov.10.28'>Сподівання для праведних радість, а надія безбожних загине.</verse>
        <verse osisID='Prov.10.29'>Дорога Господня твердиня невинним, а загибіль злочинцям.</verse>
        <verse osisID='Prov.10.30'>Повік праведний не захитається, а безбожники не поживуть на землі.</verse>
        <verse osisID='Prov.10.31'>Уста праведного дають мудрість, а лукавий язик буде втятий.</verse>
        <verse osisID='Prov.10.32'>Уста праведного уподобання знають, а уста безбожних лукавство.</verse>
      </chapter>
      <chapter osisID='Prov.11'>
        <verse osisID='Prov.11.1'>Обманливі шальки огида для Господа, а повна вага це Його уподоба.</verse>
        <verse osisID='Prov.11.2'>Прийде пишність, та прийде і ганьба, а з сумирними мудрість.</verse>
        <verse osisID='Prov.11.3'>Невинність простосердих веде їх, а лукавство зрадливих їх вигубить.</verse>
        <verse osisID='Prov.11.4'>Не поможе багатство в день гніву, а справедливість від смерти визволює.</verse>
        <verse osisID='Prov.11.5'>Справедливість невинного дорогу йому випростовує, безбожний же падає через безбожність свою.</verse>
        <verse osisID='Prov.11.6'>Справедливість прямих їх рятує, а зрадливі захоплені будуть своєю захланністю.</verse>
        <verse osisID='Prov.11.7'>При смерті людини безбожної гине надія, зникає чекання людини нікчемної.</verse>
        <verse osisID='Prov.11.8'>Виривається праведний з утиску, і замість нього безбожний іде.</verse>
        <verse osisID='Prov.11.9'>Свого ближнього нищить лукавий устами, а знанням визволяються праведні.</verse>
        <verse osisID='Prov.11.10'>Добром праведних місто радіє, а як гинуть безбожні співає.</verse>
        <verse osisID='Prov.11.11'>Благословенням чесних підноситься місто, а устами безбожних руйнується.</verse>
        <verse osisID='Prov.11.12'>Хто погорджує ближнім своїм, той позбавлений розуму, а розумна людина мовчить.</verse>
        <verse osisID='Prov.11.13'>Виявляє обмовник таємне, вірнодухий же справу ховає.</verse>
        <verse osisID='Prov.11.14'>Народ падає з браку розумного проводу, при численності ж радників спасіння буває.</verse>
        <verse osisID='Prov.11.15'>Зле робить, як хто за чужого поручується, хто ж поруку ненавидить, той безпечний.</verse>
        <verse osisID='Prov.11.16'>Жінка чеснотна осягує слави, і пильні багатства здобудуть.</verse>
        <verse osisID='Prov.11.17'>Людина ласкава душі своїй чинить добро, а жорстока замучує тіло своє.</verse>
        <verse osisID='Prov.11.18'>Чинить діло безвартне безбожний, хто ж праведність сіє заплату правдиву одержує.</verse>
        <verse osisID='Prov.11.19'>Отак праведність є на життя, хто ж женеться за злом, той до смерти зближається.</verse>
        <verse osisID='Prov.11.20'>Серцем лукаві огида для Господа, а хто в неповинності ходить Його уподоба.</verse>
        <verse osisID='Prov.11.21'>Ручаюсь: не буде невинним лихий, а нащадок правдивих захований буде.</verse>
        <verse osisID='Prov.11.22'>Золотая сережка в свині на ніздрі це жінка гарна, позбавлена розуму.</verse>
        <verse osisID='Prov.11.23'>Жадання у праведних тільки добро, надія безбожних то гнів.</verse>
        <verse osisID='Prov.11.24'>Дехто щедро дає, та ще додається йому, а дехто ховає над міру, та тільки бідніє.</verse>
        <verse osisID='Prov.11.25'>Душа, яка благословляє, насичена буде, а хто поїть інших, напоєний буде і він.</verse>
        <verse osisID='Prov.11.26'>Хто задержує збіжжя, того проклинає народ, хто ж поживу випродує, тому благословення на голову.</verse>
        <verse osisID='Prov.11.27'>Хто прагне добра, той шукає вподобання, хто ж лихого жадає, то й прийде на нього воно.</verse>
        <verse osisID='Prov.11.28'>Хто надію кладе на багатство своє, той впаде, а праведники зеленіють, як листя.</verse>
        <verse osisID='Prov.11.29'>Хто неряд уносить до дому свого, той вітер посяде, а дурноголовий розумному стане рабом.</verse>
        <verse osisID='Prov.11.30'>Плід праведного дерево життя, і мудрий життя набуває.</verse>
        <verse osisID='Prov.11.31'>Коли праведний ось надолужується на землі, то тим більше безбожний та грішний!</verse>
      </chapter>
      <chapter osisID='Prov.12'>
        <verse osisID='Prov.12.1'>Хто любить навчання, той любить пізнання, а хто докір ненавидить, той нерозумний.</verse>
        <verse osisID='Prov.12.2'>Добрий від Господа має вподобання, а людину злих замірів осудить Господь.</verse>
        <verse osisID='Prov.12.3'>Не зміцниться людина безбожністю, корінь же праведних не захитається.</verse>
        <verse osisID='Prov.12.4'>Жінка чеснотна корона для чоловіка свого, а засоромлююча мов та гниль в його костях.</verse>
        <verse osisID='Prov.12.5'>Думки праведних право, підступні заміри безбожних омана.</verse>
        <verse osisID='Prov.12.6'>Безбожних слова чатування на кров, а уста невинних урятовують їх.</verse>
        <verse osisID='Prov.12.7'>Перевернути безбожних і вже їх нема, а дім праведних буде стояти.</verse>
        <verse osisID='Prov.12.8'>Хвалять людину за розум її, а кривосердий стає на погорду.</verse>
        <verse osisID='Prov.12.9'>Ліпше простий, але роботящий на себе, від того, хто поважним себе видає, та хліба позбавлений.</verse>
        <verse osisID='Prov.12.10'>Піклується праведний життям худоби своєї, а серце безбожних жорстоке.</verse>
        <verse osisID='Prov.12.11'>Хто оброблює землю свою, той хлібом насичується, хто ж за марницею гониться, той позбавлений розуму.</verse>
        <verse osisID='Prov.12.12'>Безбожний жадає ловити у сітку лихих, а в праведних корень приносить плоди.</verse>
        <verse osisID='Prov.12.13'>Пастка злого в гріху його уст, а праведний з утиску вийде.</verse>
        <verse osisID='Prov.12.14'>Людина насичується добром з плоду уст, і зроблене рук чоловіка до нього впаде.</verse>
        <verse osisID='Prov.12.15'>Дорога безумця пряма в його очах, а мудрий послухає ради.</verse>
        <verse osisID='Prov.12.16'>Нерозумного гнів пізнається відразу, розумний же мовчки ховає зневагу.</verse>
        <verse osisID='Prov.12.17'>Хто правду говорить, той виявлює праведність, а свідок брехливий оману.</verse>
        <verse osisID='Prov.12.18'>Дехто говорить, мов коле мечем, язик же премудрих то ліки.</verse>
        <verse osisID='Prov.12.19'>Уста правдиві стоятимуть вічно, а брехливий язик лиш на хвилю.</verse>
        <verse osisID='Prov.12.20'>В серці тих, хто зло оре, омана, а радість у тих, хто дораджує мир.</verse>
        <verse osisID='Prov.12.21'>Жодна кривда не трапиться праведному, а безбожні наповняться лихом.</verse>
        <verse osisID='Prov.12.22'>Уста брехливі огида у Господа, а чинячі правду Його уподоба.</verse>
        <verse osisID='Prov.12.23'>Приховує мудра людина знання, а серце безумних глупоту викликує.</verse>
        <verse osisID='Prov.12.24'>Роботяща рука пануватиме, а лінива даниною стане.</verse>
        <verse osisID='Prov.12.25'>Туга на серці людини чавить її, добре ж слово її веселить.</verse>
        <verse osisID='Prov.12.26'>Праведний вивідає свою путь, а дорога безбожних зведе їх самих.</verse>
        <verse osisID='Prov.12.27'>Не буде ледачий пекти свого полову, а людина трудяща набуде маєток цінний.</verse>
        <verse osisID='Prov.12.28'>В путі праведности є життя, і на стежці її нема смерти.</verse>
      </chapter>
      <chapter osisID='Prov.13'>
        <verse osisID='Prov.13.1'>Син мудрий приймає картання від батька, а насмішник докору не слухає.</verse>
        <verse osisID='Prov.13.2'>З плоду уст чоловік споживає добро, а жадоба зрадливих насильство.</verse>
        <verse osisID='Prov.13.3'>Хто уста свої стереже, той душу свою береже, а хто губи свої розпускає, на того погибіль.</verse>
        <verse osisID='Prov.13.4'>Пожадає душа лінюха, та даремно, душа ж роботящих насититься.</verse>
        <verse osisID='Prov.13.5'>Ненавидить праведний слово брехливе, безбожний же чинить лихе, і себе засоромлює.</verse>
        <verse osisID='Prov.13.6'>Праведність оберігає невинного на дорозі його, а безбожність погублює грішника.</verse>
        <verse osisID='Prov.13.7'>Дехто вдає багача, хоч нічого не має, а дехто вдає бідака, хоч маєток великий у нього.</verse>
        <verse osisID='Prov.13.8'>Викуп за душу людини багатство її, а вбогий й докору не чує.</verse>
        <verse osisID='Prov.13.9'>Світло праведних весело світить, а світильник безбожних погасне.</verse>
        <verse osisID='Prov.13.10'>Тільки сварка пихою зчиняється, а мудрість із тими, хто радиться.</verse>
        <verse osisID='Prov.13.11'>Багатство, заскоро здобуте, поменшується, хто ж збирає помалу примножує.</verse>
        <verse osisID='Prov.13.12'>Задовга надія недуга для серця, а бажання, що сповнюється, це дерево життя.</verse>
        <verse osisID='Prov.13.13'>Хто погорджує словом Господнім, той шкодить собі, хто ж страх має до заповіді, тому надолужиться.</verse>
        <verse osisID='Prov.13.14'>Наука премудрого криниця життя, щоб віддалитися від пасток смерти.</verse>
        <verse osisID='Prov.13.15'>Добрий розум приносить приємність, а дорога зрадливих погуба для них.</verse>
        <verse osisID='Prov.13.16'>Кожен розумний за мудрістю робить, а безумний глупоту показує.</verse>
        <verse osisID='Prov.13.17'>Безбожний посол у нещастя впаде, а вірний посол немов лік.</verse>
        <verse osisID='Prov.13.18'>Хто ламає поуку убозтво та ганьба тому, а хто береже осторогу шанований він.</verse>
        <verse osisID='Prov.13.19'>Виконане побажання приємне душі, а вступитись від зла то огида безумним.</verse>
        <verse osisID='Prov.13.20'>Хто з мудрими ходить, той мудрим стає, а хто товаришує з безумним, той лиха набуде.</verse>
        <verse osisID='Prov.13.21'>Грішників зло доганяє, а праведним Бог надолужить добром.</verse>
        <verse osisID='Prov.13.22'>Добрий лишає спадок і онукам, маєток же грішника схований буде для праведного.</verse>
        <verse osisID='Prov.13.23'>Убогому буде багато поживи і з поля невправного, та деякі гинуть з безправ'я.</verse>
        <verse osisID='Prov.13.24'>Хто стримує різку свою, той ненавидить сина свого, хто ж кохає його, той шукає для нього картання.</verse>
        <verse osisID='Prov.13.25'>Праведний їсть, скільки схоче душа, живіт же безбожників завсіди брак відчуває.</verse>
      </chapter>
      <chapter osisID='Prov.14'>
        <verse osisID='Prov.14.1'>Мудра жінка будує свій дім, а безумна своєю рукою руйнує його.</verse>
        <verse osisID='Prov.14.2'>Хто ходить в простоті своїй, боїться той Господа, а в кого дороги криві, той погорджує Ним.</verse>
        <verse osisID='Prov.14.3'>На устах безумця галузка пихи, а губи премудрих їх стережуть.</verse>
        <verse osisID='Prov.14.4'>Де немає биків, там ясла порожні, а щедрість врожаю у силі вола.</verse>
        <verse osisID='Prov.14.5'>Свідок правдивий не лже, а свідок брехливий говорить неправду.</verse>
        <verse osisID='Prov.14.6'>Насмішник шукає премудрости, та надаремно, пізнання легке для розумного.</verse>
        <verse osisID='Prov.14.7'>Ходи здалека від людини безумної, і від того, в кого мудрих уст ти не бачив.</verse>
        <verse osisID='Prov.14.8'>Мудрість розумного то розуміння дороги своєї, а глупота дурних то омана.</verse>
        <verse osisID='Prov.14.9'>Нерозумні сміються з гріха, а між праведними уподобання.</verse>
        <verse osisID='Prov.14.10'>Серце знає гіркоту своєї душі, і в радість його не втручається інший.</verse>
        <verse osisID='Prov.14.11'>Буде вигублений дім безбожних, а намет безневинних розквітне.</verse>
        <verse osisID='Prov.14.12'>Буває, дорога людині здається простою, та кінець її стежка до смерти.</verse>
        <verse osisID='Prov.14.13'>Також іноді і від сміху болить серце, і закінчення радости смуток.</verse>
        <verse osisID='Prov.14.14'>Хто підступного серця, насититься той із доріг своїх, а добра людина із чинів своїх.</verse>
        <verse osisID='Prov.14.15'>Вірить безглуздий в кожнісіньке слово, а мудрий зважає на кроки свої.</verse>
        <verse osisID='Prov.14.16'>Мудрий боїться й від злого вступає, нерозумний же гнівається та сміливий.</verse>
        <verse osisID='Prov.14.17'>Скорий на гнів учиняє глупоту, а людина лукава зненавиджена.</verse>
        <verse osisID='Prov.14.18'>Нерозумні глупоту вспадковують, а мудрі знанням коронуються.</verse>
        <verse osisID='Prov.14.19'>Поклоняться злі перед добрими, а безбожники при брамах праведного.</verse>
        <verse osisID='Prov.14.20'>Убогий зненавиджений навіть ближнім своїм, а в багатого друзі численні.</verse>
        <verse osisID='Prov.14.21'>Хто погорджує ближнім своїм, той грішить, а ласкавий до вбогих блаженний.</verse>
        <verse osisID='Prov.14.22'>Чи ж не блудять, хто оре лихе? А милість та правда для тих, хто оре добро.</verse>
        <verse osisID='Prov.14.23'>Кожна праця приносить достаток, але праця уст в недостаток веде.</verse>
        <verse osisID='Prov.14.24'>Корона премудрих їхня мудрість, а вінець нерозумних глупота.</verse>
        <verse osisID='Prov.14.25'>Свідок правдивий визволює душі, а свідок обманливий брехні торочить.</verse>
        <verse osisID='Prov.14.26'>У Господньому страхові сильна надія, і Він пристановище дітям Своїм.</verse>
        <verse osisID='Prov.14.27'>Страх Господній криниця життя, щоб віддалятися від пасток смерти.</verse>
        <verse osisID='Prov.14.28'>У численності люду величність царя, а в браку народу погибіль володаря.</verse>
        <verse osisID='Prov.14.29'>Терпеливий у гніві багаторозумний, а гнівливий вчиняє глупоту.</verse>
        <verse osisID='Prov.14.30'>Лагідне серце життя то для тіла, а заздрість гнилизна костей.</verse>
        <verse osisID='Prov.14.31'>Хто тисне нужденного, той ображає свого Творця, а хто милостивий до вбогого, той поважає Його.</verse>
        <verse osisID='Prov.14.32'>Безбожний у зло своє падає, а праведний повний надії й при смерті своїй.</verse>
        <verse osisID='Prov.14.33'>Мудрість має спочинок у серці розумного, а що в нутрі безумних, те виявиться.</verse>
        <verse osisID='Prov.14.34'>Праведність люд підіймає, а беззаконня то сором народів.</verse>
        <verse osisID='Prov.14.35'>Ласка царева рабові розумному, гнів же його проти того, хто соромить його.</verse>
      </chapter>
      <chapter osisID='Prov.15'>
        <verse osisID='Prov.15.1'>Лагідна відповідь гнів відвертає, а слово вразливе гнів підіймає.</verse>
        <verse osisID='Prov.15.2'>Язик мудрих то добре знання, а уста нерозумних глупоту висловлюють.</verse>
        <verse osisID='Prov.15.3'>Очі Господні на кожному місці, позирають на злих та на добрих.</verse>
        <verse osisID='Prov.15.4'>Язик лагідний то дерево життя, а лукавство його заламання на дусі.</verse>
        <verse osisID='Prov.15.5'>Зневажає безумний напучення батькове, а хто береже осторогу, стає розумніший.</verse>
        <verse osisID='Prov.15.6'>Дім праведного скарб великий, а в плоді безбожного безлад.</verse>
        <verse osisID='Prov.15.7'>Уста мудрих знання розсівають, а серце безглуздих не так.</verse>
        <verse osisID='Prov.15.8'>Жертва безбожних огида для Господа, а молитва невинних Його уподоба.</verse>
        <verse osisID='Prov.15.9'>Господеві огида дорога безбожного, а того, хто женеться за праведністю, Він кохає.</verse>
        <verse osisID='Prov.15.10'>Люта кара на того, хто путь оставляє, а хто осторогу ненавидить, той умирає.</verse>
        <verse osisID='Prov.15.11'>Шеол й Аваддон перед Господом, тим більше серця синів людських!</verse>
        <verse osisID='Prov.15.12'>Насмішник не любить картання собі, він до мудрих не піде.</verse>
        <verse osisID='Prov.15.13'>Радісне серце лице веселить, а при смутку сердечному дух приголомшений.</verse>
        <verse osisID='Prov.15.14'>Серце розумне шукає знання, а уста безумних глупоту пасуть.</verse>
        <verse osisID='Prov.15.15'>Нужденному всі дні лихі, кому ж добре на серці, у того гостина постійно.</verse>
        <verse osisID='Prov.15.16'>Ліпше мале у Господньому страху, ані ж скарб великий, та тривога при тому.</verse>
        <verse osisID='Prov.15.17'>Ліпша пожива яринна, і при тому любов, аніж тучний віл, та ненависть при тому.</verse>
        <verse osisID='Prov.15.18'>Гнівлива людина роздражнює сварку, терпелива ж у гніві вспокоює заколот.</verse>
        <verse osisID='Prov.15.19'>Дорога лінивого то терновиння, а путь щирих дорога гладка.</verse>
        <verse osisID='Prov.15.20'>Мудрий син тішить батька свого, а людина безумна погорджує матір'ю своєю.</verse>
        <verse osisID='Prov.15.21'>Глупота то радість для нерозумного, а людина розумна дорогою простою ходить.</verse>
        <verse osisID='Prov.15.22'>Ламаються задуми з браку поради, при численності ж радників сповняться.</verse>
        <verse osisID='Prov.15.23'>Радість людині у відповіді його уст, а слово на часі своєму яке воно добре!</verse>
        <verse osisID='Prov.15.24'>Путь життя для премудрого угору, щоб віддалюватись від шеолу внизу.</verse>
        <verse osisID='Prov.15.25'>Дім пишних руйнує Господь, але ставить межу для вдови.</verse>
        <verse osisID='Prov.15.26'>Думки злого огида для Господа, але чисті для Нього приємні слова.</verse>
        <verse osisID='Prov.15.27'>Зажерливий робить нещасним свій дім, хто ж дарунки ненавидить, той буде жити.</verse>
        <verse osisID='Prov.15.28'>Серце праведного розмірковує про відповідь, а уста безбожних вибризкують зло.</verse>
        <verse osisID='Prov.15.29'>Далекий Господь від безбожних, але справедливих молитву Він чує.</verse>
        <verse osisID='Prov.15.30'>Світло очей тішить серце, добра звістка підкріплює кості.</verse>
        <verse osisID='Prov.15.31'>Ухо, що навчання життя вислуховує, буде перебувати між мудрими.</verse>
        <verse osisID='Prov.15.32'>Хто напучування не приймає, той не дбає про душу свою, а хто слухається остороги, здобуде той розум.</verse>
        <verse osisID='Prov.15.33'>Страх Господній навчання премудрости, а перед славою скромність іде.</verse>
      </chapter>
      <chapter osisID='Prov.16'>
        <verse osisID='Prov.16.1'>Заміри серця належать людині, та від Господа відповідь язика.</verse>
        <verse osisID='Prov.16.2'>Всі дороги людини чисті в очах її, та зважує душі Господь.</verse>
        <verse osisID='Prov.16.3'>Поклади свої чини на Господа, і будуть поставлені міцно думки твої.</verse>
        <verse osisID='Prov.16.4'>Все Господь учинив ради цілей Своїх, і безбожного на днину зла.</verse>
        <verse osisID='Prov.16.5'>Огида для Господа всякий бундючний, ручуся: не буде такий без вини!</verse>
        <verse osisID='Prov.16.6'>Провина викуплюється через милість та правду, і страх Господній відводить від злого.</verse>
        <verse osisID='Prov.16.7'>Як дороги людини Господь уподобає, то й її ворогів Він замирює з нею.</verse>
        <verse osisID='Prov.16.8'>Ліпше мале справедливе, аніж великі прибутки з безправ'я.</verse>
        <verse osisID='Prov.16.9'>Розум людини обдумує путь її, але кроки її наставляє Господь.</verse>
        <verse osisID='Prov.16.10'>Вирішальне слово в царя на губах, тому в суді уста його не спроневіряться.</verse>
        <verse osisID='Prov.16.11'>Вага й шальки правдиві від Господа, все каміння вагове в торбинці то діло Його.</verse>
        <verse osisID='Prov.16.12'>Чинити безбожне огида царям, бо трон зміцнюється справедливістю.</verse>
        <verse osisID='Prov.16.13'>Уподоба царям губи праведности, і він любить того, хто правдиве говорить.</verse>
        <verse osisID='Prov.16.14'>Гнів царя вісник смерти, та мудра людина злагіднить його.</verse>
        <verse osisID='Prov.16.15'>У світлі царського обличчя життя, а його уподоба мов хмара дощева весною.</verse>
        <verse osisID='Prov.16.16'>Набування премудрости як же це ліпше від золота, набування ж розуму добірніше від срібла!</verse>
        <verse osisID='Prov.16.17'>Путь справедливих ухилятись від зла; хто дорогу свою береже, той душу свою охоронює.</verse>
        <verse osisID='Prov.16.18'>Перед загибіллю гордість буває, а перед упадком бундючність.</verse>
        <verse osisID='Prov.16.19'>Ліпше бути покірливим із лагідними, ніж здобич ділити з бундючними.</verse>
        <verse osisID='Prov.16.20'>Хто вважає на слово, той знайде добро, хто ж надію складає на Господа буде блаженний.</verse>
        <verse osisID='Prov.16.21'>Мудросердого кличуть розумний, а солодощ уст прибавляє науки.</verse>
        <verse osisID='Prov.16.22'>Розум джерело життя власникові його, а картання безумних глупота.</verse>
        <verse osisID='Prov.16.23'>Серце мудрого чинить розумними уста його, і на уста його прибавляє навчання.</verse>
        <verse osisID='Prov.16.24'>Приємні слова щільниковий то мед, солодкий душі й лік на кості.</verse>
        <verse osisID='Prov.16.25'>Буває, дорога людині здається простою, та кінець її стежка до смерти.</verse>
        <verse osisID='Prov.16.26'>Людина трудяща працює для себе, бо до того примушує рот її.</verse>
        <verse osisID='Prov.16.27'>Нікчемна людина копає лихе, а на устах її як палючий огонь.</verse>
        <verse osisID='Prov.16.28'>Лукава людина сварки розсіває, а обмовник розділює друзів.</verse>
        <verse osisID='Prov.16.29'>Насильник підмовлює друга свого, і провадить його по недобрій дорозі.</verse>
        <verse osisID='Prov.16.30'>Хто прижмурює очі свої, той крутійства видумує, хто губами знаки подає, той виконує зло.</verse>
        <verse osisID='Prov.16.31'>Сивизна то пишна корона, знаходять її на дорозі праведности.</verse>
        <verse osisID='Prov.16.32'>Ліпший від силача, хто не скорий до гніву, хто ж панує над собою самим, ліпший від завойовника міста.</verse>
        <verse osisID='Prov.16.33'>За пазуху жереб вкладається, та ввесь його вирок від Господа.</verse>
      </chapter>
      <chapter osisID='Prov.17'>
        <verse osisID='Prov.17.1'>Ліпший черствий кусок зо спокоєм, ніж дім, повний учти м'ясної зо сваркою.</verse>
        <verse osisID='Prov.17.2'>Раб розумний панує над сином безпутнім, і серед братів він поділить спадок.</verse>
        <verse osisID='Prov.17.3'>Для срібла топильна посудина, а горно для золота, Господь же серця випробовує.</verse>
        <verse osisID='Prov.17.4'>Лиходій слухається уст безбожних, слухає неправдомов язика лиходійного.</verse>
        <verse osisID='Prov.17.5'>Хто сміється з убогого, той ображає свого Творця, хто радіє з нещастя, не буде такий без вини.</verse>
        <verse osisID='Prov.17.6'>Корона для старших онуки, а пишнота дітей їхні батьки.</verse>
        <verse osisID='Prov.17.7'>Не пристойна безумному мова поважна, а тим більше шляхетному мова брехлива.</verse>
        <verse osisID='Prov.17.8'>Хабар в очах його власника самоцвіт: до всього, до чого повернеться, буде щастити йому.</verse>
        <verse osisID='Prov.17.9'>Хто шукає любови провину ховає, хто ж про неї повторює, розгонює друзів.</verse>
        <verse osisID='Prov.17.10'>На розумного більше впливає одне остереження, як на глупака сто ударів.</verse>
        <verse osisID='Prov.17.11'>Злий шукає лише неслухняности, та вісник жорстокий на нього пошлеться.</verse>
        <verse osisID='Prov.17.12'>Ліпше спіткати обездітнену ведмедицю, що кидається на людину, аніж нерозумного в глупоті його.</verse>
        <verse osisID='Prov.17.13'>Хто відплачує злом за добро, не відступить лихе з його дому.</verse>
        <verse osisID='Prov.17.14'>Почин сварки то прорив води, тому перед вибухом сварки покинь ти її!</verse>
        <verse osisID='Prov.17.15'>Хто оправдує несправедливого, і хто засуджує праведного, обидва вони Господеві огидні.</verse>
        <verse osisID='Prov.17.16'>Нащо ті гроші в руці нерозумного, щоб мудрість купити, як мозку нема?</verse>
        <verse osisID='Prov.17.17'>Правдивий друг любить за всякого часу, в недолі ж він робиться братом.</verse>
        <verse osisID='Prov.17.18'>Людина, позбавлена розуму, ручиться, поруку дає за друга свого.</verse>
        <verse osisID='Prov.17.19'>Хто сварку кохає, той любить гріх; хто ж підвищує уста свої, той шукає нещастя.</verse>
        <verse osisID='Prov.17.20'>Людина лукавого серця не знайде добра, хто ж лукавить своїм язиком, упаде в зло.</verse>
        <verse osisID='Prov.17.21'>Хто родить безумного, родить на смуток собі, і не потішиться батько безглуздого.</verse>
        <verse osisID='Prov.17.22'>Серце радісне добре лікує, а пригноблений дух сушить кості.</verse>
        <verse osisID='Prov.17.23'>Безбожний таємно бере хабара, щоб зігнути путі правосуддя.</verse>
        <verse osisID='Prov.17.24'>З обличчям розумного мудрість, а очі глупця аж на кінці землі.</verse>
        <verse osisID='Prov.17.25'>Нерозумний син смуток для батька, для своєї ж родительки гіркість.</verse>
        <verse osisID='Prov.17.26'>Не добре карати справедливого, бити шляхетних за щирість!</verse>
        <verse osisID='Prov.17.27'>Хто слова свої стримує, той знає пізнання, і холоднокровний розумна людина.</verse>
        <verse osisID='Prov.17.28'>І глупак, як мовчить, уважається мудрим, а як уста свої закриває розумним.</verse>
      </chapter>
      <chapter osisID='Prov.18'>
        <verse osisID='Prov.18.1'>Примхливий шукає сваволі, стає проти всього розумного.</verse>
        <verse osisID='Prov.18.2'>Нерозумний не хоче навчатися, а тільки свій ум показати.</verse>
        <verse osisID='Prov.18.3'>З приходом безбожного й ганьба приходить, а з легковаженням сором.</verse>
        <verse osisID='Prov.18.4'>Слова уст людини глибока вода, джерело премудрости бризкотливий потік.</verse>
        <verse osisID='Prov.18.5'>Не добре вважати на обличчя безбожного, щоб праведного повалити на суді.</verse>
        <verse osisID='Prov.18.6'>Уста нерозумного тягнуть до сварки, а слова його кличуть бійки.</verse>
        <verse osisID='Prov.18.7'>Язик нерозумного загибіль для нього, а уста його то тенета на душу його.</verse>
        <verse osisID='Prov.18.8'>Слова обмовника мов ті присмаки, і вони сходять у нутро утроби.</verse>
        <verse osisID='Prov.18.9'>Теж недбалий у праці своїй то брат марнотратнику.</verse>
        <verse osisID='Prov.18.10'>Господнє Ім'я сильна башта: до неї втече справедливий і буде безпечний.</verse>
        <verse osisID='Prov.18.11'>Маєток багатому місто твердинне його, і немов міцний мур ув уяві його.</verse>
        <verse osisID='Prov.18.12'>Перед загибіллю серце людини високо несеться, перед славою ж скромність.</verse>
        <verse osisID='Prov.18.13'>Хто відповідає на слово, ще поки почув, то глупота та сором йому!</verse>
        <verse osisID='Prov.18.14'>Дух дійсного мужа виносить терпіння своє, а духа прибитого хто піднесе?</verse>
        <verse osisID='Prov.18.15'>Серце розумне знання набуває, і вухо премудрих шукає знання.</verse>
        <verse osisID='Prov.18.16'>Дарунок людини виводить із утиску, і провадить її до великих людей.</verse>
        <verse osisID='Prov.18.17'>Перший у сварці своїй уважає себе справедливим, але прийде противник його та й дослідить його.</verse>
        <verse osisID='Prov.18.18'>Жереб перериває сварки, та відділює сильних один від одного.</verse>
        <verse osisID='Prov.18.19'>Розлючений брат протиставиться більше за місто твердинне, а сварки, немов засуви замку.</verse>
        <verse osisID='Prov.18.20'>Із плоду уст людини насичується її шлунок, вона насичується плодом уст своїх.</verse>
        <verse osisID='Prov.18.21'>Смерть та життя у владі язика, хто ж кохає його, його плід поїдає.</verse>
        <verse osisID='Prov.18.22'>Хто жінку чеснотну знайшов, знайшов той добро, і милість отримав від Господа.</verse>
        <verse osisID='Prov.18.23'>Убогий говорить благально, багатий же відповідає зухвало.</verse>
        <verse osisID='Prov.18.24'>Є товариші на розбиття, та є й приятель, більше від брата прив'язаний.</verse>
      </chapter>
      <chapter osisID='Prov.19'>
        <verse osisID='Prov.19.1'>Ліпший убогий, що ходить в своїй неповинності, ніж лукавий устами та нерозумний.</verse>
        <verse osisID='Prov.19.2'>Теж не добра душа без знання, а хто наглить ногами, спіткнеться.</verse>
        <verse osisID='Prov.19.3'>Глупота людини дорогу її викривляє, і на Господа гнівається її серце.</verse>
        <verse osisID='Prov.19.4'>Маєток примножує друзів численних, а від бідака відпадає й товариш його...</verse>
        <verse osisID='Prov.19.5'>Свідок брехливий не буде без кари, а хто брехні говорить, не буде врятований.</verse>
        <verse osisID='Prov.19.6'>Багато-хто годять тому, хто гостинці дає, і кожен товариш людині, яка не скупиться на дари.</verse>
        <verse osisID='Prov.19.7'>Бідаря ненавидять всі браття його, а тимбільш його приятелі відпадають від нього; а коли за словами поради женеться, нема їх!</verse>
        <verse osisID='Prov.19.8'>Хто ума набуває, кохає той душу свою, а хто розум стереже, той знаходить добро.</verse>
        <verse osisID='Prov.19.9'>Свідок брехливий не буде без кари, хто ж неправду говорить, загине.</verse>
        <verse osisID='Prov.19.10'>Не лицює пишнота безумному, тим більше рабові панувати над зверхником.</verse>
        <verse osisID='Prov.19.11'>Розум людини припинює гнів її, а величність її перейти над провиною.</verse>
        <verse osisID='Prov.19.12'>Гнів царя немов рик левчука, а ласкавість його як роса на траву.</verse>
        <verse osisID='Prov.19.13'>Син безумний погибіль для батька свого, а жінка сварлива як ринва, що з неї вода тече завжди.</verse>
        <verse osisID='Prov.19.14'>Хата й маєток спадщина батьків, а жінка розумна від Господа.</verse>
        <verse osisID='Prov.19.15'>Лінощі сон накидають, і лінива душа голодує.</verse>
        <verse osisID='Prov.19.16'>Хто заповідь охороняє, той душу свою стереже; хто дороги свої легковажить, помре.</verse>
        <verse osisID='Prov.19.17'>Хто милостивий до вбогого, той позичає для Господа, і чин його Він надолужить йому.</verse>
        <verse osisID='Prov.19.18'>Картай свого сина, коли є надія навчити, та забити його не піднось свою душу.</verse>
        <verse osisID='Prov.19.19'>Людина великого гніву хай кару несе, бо якщо ти врятуєш її, то вчиниш ще гірше.</verse>
        <verse osisID='Prov.19.20'>Слухай ради й картання приймай, щоб мудрим ти став при своєму кінці.</verse>
        <verse osisID='Prov.19.21'>У серці людини багато думок, але виповниться тільки задум Господній.</verse>
        <verse osisID='Prov.19.22'>Здобуток людині то милість її, але ліпший бідар за людину брехливу.</verse>
        <verse osisID='Prov.19.23'>Страх Господній веде до життя, і хто його має, той ситим ночує, і зло не досягне його.</verse>
        <verse osisID='Prov.19.24'>У миску стромляє лінюх свою руку, до уст же своїх не підійме її.</verse>
        <verse osisID='Prov.19.25'>Як битимеш нерозважного, то помудріє й немудрий, а будеш розумного остерігати, то він зрозуміє поуку.</verse>
        <verse osisID='Prov.19.26'>Хто батька грабує, хто матір жене? Це син, що застиджує та осоромлює,</verse>
        <verse osisID='Prov.19.27'>перестань же, мій сину, навчатися від нерозумних, щоб відступитися від слів знання!</verse>
        <verse osisID='Prov.19.28'>Свідок нікчемний висміює суд, а уста безбожних вибризкують кривду.</verse>
        <verse osisID='Prov.19.29'>На насмішників кари готові постійно, і вдари на спину безумним.</verse>
      </chapter>
      <chapter osisID='Prov.20'>
        <verse osisID='Prov.20.1'>Вино то насмішник, напій п'янкий галасун, і кожен, хто блудить у ньому, немудрий.</verse>
        <verse osisID='Prov.20.2'>Страх царя як рик лева; хто до гніву доводить його, проти свого життя прогрішає.</verse>
        <verse osisID='Prov.20.3'>Слава людині, що гнів покидає, а кожен глупак вибухає.</verse>
        <verse osisID='Prov.20.4'>Лінивий не оре із осени, а захоче в жнива і нічого нема.</verse>
        <verse osisID='Prov.20.5'>Рада в серці людини глибока вода, і розумна людина її повичерпує.</verse>
        <verse osisID='Prov.20.6'>Багато людей себе звуть милосердними, та вірну людину хто знайде?</verse>
        <verse osisID='Prov.20.7'>У своїй неповинності праведний ходить, блаженні по ньому сини його!</verse>
        <verse osisID='Prov.20.8'>Цар сидить на суддевім престолі, всяке зло розганяє своїми очима.</verse>
        <verse osisID='Prov.20.9'>Хто скаже: Очистив я серце своє, очистився я від свого гріха?</verse>
        <verse osisID='Prov.20.10'>Вага неоднакова, неоднакова міра, обоє вони то огида для Господа.</verse>
        <verse osisID='Prov.20.11'>Навіть юнак буде пізнаний з чинів своїх, чи чин його чистий й чи простий.</verse>
        <verse osisID='Prov.20.12'>Ухо, що слухає, й око, що бачить, Господь учинив їх обоє.</verse>
        <verse osisID='Prov.20.13'>Не кохайся в спанні, щоб не збідніти; розплющ свої очі та хлібом наситься!</verse>
        <verse osisID='Prov.20.14'>Зле, зле! каже той, хто купує, а як піде собі, тоді хвалиться купном.</verse>
        <verse osisID='Prov.20.15'>Є золото й перел багато, та розумні уста найцінніший то посуд.</verse>
        <verse osisID='Prov.20.16'>Візьми його одіж, бо він поручивсь за чужого, і за чужинку візьми його застав.</verse>
        <verse osisID='Prov.20.17'>Хліб з неправди солодкий людині, та піском потім будуть наповнені уста її.</verse>
        <verse osisID='Prov.20.18'>Тримаються заміри радою, і війну провадь мудрими радами.</verse>
        <verse osisID='Prov.20.19'>Виявляє обмовник таємне, а ти не втручайся до того, легко хто розтулює уста свої.</verse>
        <verse osisID='Prov.20.20'>Хто кляне свого батька та матір свою, погасне світильник йому серед темряви!</verse>
        <verse osisID='Prov.20.21'>Спадок спочатку заскоро набутий, не буде кінець його поблагословлений!</verse>
        <verse osisID='Prov.20.22'>Не кажи: Надолужу я зло! май надію на Господа, і Він допоможе тобі.</verse>
        <verse osisID='Prov.20.23'>Вага неоднакова то огида для Господа, а оманливі шальки не добрі.</verse>
        <verse osisID='Prov.20.24'>Від Господа кроки людини, а людина як вона зрозуміє дорогу свою?</verse>
        <verse osisID='Prov.20.25'>Тенета людині казати святе нерозважно, а згодом свої обітниці досліджувати.</verse>
        <verse osisID='Prov.20.26'>Мудрий цар розпорошить безбожних, і зверне на них своє коло для мук.</verse>
        <verse osisID='Prov.20.27'>Дух людини світильник Господній, що все нутро обшукує.</verse>
        <verse osisID='Prov.20.28'>Милість та правда царя стережуть, і трона свого він підтримує милістю.</verse>
        <verse osisID='Prov.20.29'>Окраса юнацтва їхня сила, а пишність старих сивина.</verse>
        <verse osisID='Prov.20.30'>Синяки від побоїв то масть лікувальна на злого, та вдари нутру живота.</verse>
      </chapter>
      <chapter osisID='Prov.21'>
        <verse osisID='Prov.21.1'>Водні потоки цареве це серце в Господній руці: куди тільки захоче, його Він скеровує.</verse>
        <verse osisID='Prov.21.2'>Всяка дорога людини пряма в її очах, та керує серцями Господь.</verse>
        <verse osisID='Prov.21.3'>Справедливість та правду чинити для Господа це добірніше за жертву.</verse>
        <verse osisID='Prov.21.4'>Муж гордого ока та серця надутого несправедливий, а світильник безбожних це гріх.</verse>
        <verse osisID='Prov.21.5'>Думки пильного лиш на достаток ведуть, а всякий квапливий на збиток.</verse>
        <verse osisID='Prov.21.6'>Набування майна язиком неправдивим це скороминуща марнота шукаючих смерти.</verse>
        <verse osisID='Prov.21.7'>Насильство безбожних прямує на них, бо права чинити не хочуть.</verse>
        <verse osisID='Prov.21.8'>Дорога злочинця крута, а чистий прямий його чин.</verse>
        <verse osisID='Prov.21.9'>Ліпше жити в куті на даху, ніж з сварливою жінкою в спільному домі.</verse>
        <verse osisID='Prov.21.10'>Лихого жадає душа нечестивого, і в очах його ближній його не отримає милости.</verse>
        <verse osisID='Prov.21.11'>Як карають глумливця мудріє безумний, а як мудрого вчать, знання набуває.</verse>
        <verse osisID='Prov.21.12'>До дому свого приглядається праведний, а безбожний доводить до зла.</verse>
        <verse osisID='Prov.21.13'>Хто вухо своє затикає від зойку убогого, то й він буде кликати, та не отримає відповіді.</verse>
        <verse osisID='Prov.21.14'>Таємний дарунок погашує гнів, а неявний гостинець лють сильну.</verse>
        <verse osisID='Prov.21.15'>Радість праведному правосуддя чинити, а злочинцеві страх.</verse>
        <verse osisID='Prov.21.16'>Людина, що зблуджує від путі розуму, у зборі померлих спочине.</verse>
        <verse osisID='Prov.21.17'>Хто любить веселощі, той немаючий, хто любить вино та оливу, той не збагатіє.</verse>
        <verse osisID='Prov.21.18'>Безбожний то викуп за праведного, а лукавий за щирого.</verse>
        <verse osisID='Prov.21.19'>Ліпше сидіти в пустинній країні, ніж з сварливою та сердитою жінкою.</verse>
        <verse osisID='Prov.21.20'>Скарб цінний та олива в мешканні премудрого, та нищить безумна людина його.</verse>
        <verse osisID='Prov.21.21'>Хто женеться за праведністю та за милістю, той знаходить життя, справедливість та славу.</verse>
        <verse osisID='Prov.21.22'>До міста хоробрих увійде премудрий, і твердиню надії його поруйнує.</verse>
        <verse osisID='Prov.21.23'>Хто стереже свої уста й свого язика, той душу свою зберігає від лиха.</verse>
        <verse osisID='Prov.21.24'>Надутий пихою насмішник ім'я йому, він робить усе із бундючним зухвальством.</verse>
        <verse osisID='Prov.21.25'>Пожадання лінивого вб'є його, бо руки його відмовляють робити,</verse>
        <verse osisID='Prov.21.26'>він кожного дня пожадливо жадає, а справедливий дає та не жалує.</verse>
        <verse osisID='Prov.21.27'>Жертва безбожних огида, а надто тоді, як за діло безчесне приноситься.</verse>
        <verse osisID='Prov.21.28'>Свідок брехливий загине, а людина, що слухає Боже, говоритиме завжди.</verse>
        <verse osisID='Prov.21.29'>Безбожна людина жорстока обличчям своїм, а невинний зміцняє дорогу свою.</verse>
        <verse osisID='Prov.21.30'>Нема мудрости, ані розуму, ані ради насупроти Господа.</verse>
        <verse osisID='Prov.21.31'>Приготовлений кінь на день бою, але перемога від Господа!</verse>
      </chapter>
      <chapter osisID='Prov.22'>
        <verse osisID='Prov.22.1'>Ліпше добре ім'я за багатство велике, і ліпша милість за срібло та золото.</verse>
        <verse osisID='Prov.22.2'>Багатий та вбогий стрічаються, Господь їх обох створив.</verse>
        <verse osisID='Prov.22.3'>Мудрий бачить лихе і ховається, а безумні йдуть і караються.</verse>
        <verse osisID='Prov.22.4'>Заплата покори і страху Господнього, це багатство, і слава, й життя.</verse>
        <verse osisID='Prov.22.5'>Тернина й пастки на дорозі лукавого, а хто стереже свою душу, відійде далеко від них.</verse>
        <verse osisID='Prov.22.6'>Привчай юнака до дороги його, і він, як постаріється, не уступиться з неї.</verse>
        <verse osisID='Prov.22.7'>Багатий панує над бідними, а боржник раб позичальника.</verse>
        <verse osisID='Prov.22.8'>Хто сіє кривду, той жатиме лихо, а бич гніву його покінчиться.</verse>
        <verse osisID='Prov.22.9'>Хто доброго ока, той поблагословлений буде, бо дає він убогому з хліба свого.</verse>
        <verse osisID='Prov.22.10'>Глумливого вижени, й вийде з ним сварка, і суперечка та ганьба припиняться.</verse>
        <verse osisID='Prov.22.11'>Хто чистість серця кохає, той має хороше на устах, і другом йому буде цар.</verse>
        <verse osisID='Prov.22.12'>Очі Господа оберігають знання, а лукаві слова Він відкине.</verse>
        <verse osisID='Prov.22.13'>Лінивий говорить: На вулиці лев, серед майдану я буду забитий!</verse>
        <verse osisID='Prov.22.14'>Уста коханки яма глибока: на кого Господь має гнів, той впадає туди.</verse>
        <verse osisID='Prov.22.15'>До юнакового серця глупота прив'язана, та різка картання віддалить від нього її.</verse>
        <verse osisID='Prov.22.16'>Хто тисне убогого, щоб собі збагатитись, і хто багачеві дає, той певно збідніє.</verse>
        <verse osisID='Prov.22.17'>Нахили своє вухо, і послухай слів мудрих, і серце зверни до мого знання,</verse>
        <verse osisID='Prov.22.18'>бо гарне воно, коли будеш ти їх у своєму нутрі стерегти, хай стануть на устах твоїх вони разом!</verse>
        <verse osisID='Prov.22.19'>Щоб надія твоя була в Господі, я й сьогодні навчаю тебе.</verse>
        <verse osisID='Prov.22.20'>Хіба ж не писав тобі тричі з порадами та із знанням,</verse>
        <verse osisID='Prov.22.21'>щоб тобі завідомити правду, правдиві слова, щоб ти істину міг відповісти тому, хто тебе запитає.</verse>
        <verse osisID='Prov.22.22'>Не грабуй незаможнього, бо він незаможній, і не тисни убогого в брамі,</verse>
        <verse osisID='Prov.22.23'>бо Господь за їхню справу судитиметься, і грабіжникам їхнім ограбує Він душу.</verse>
        <verse osisID='Prov.22.24'>Не дружись із чоловіком гнівливим, і не ходи із людиною лютою,</verse>
        <verse osisID='Prov.22.25'>щоб доріг її ти не навчився, і тенета не взяв для своєї душі.</verse>
        <verse osisID='Prov.22.26'>Не будь серед тих, хто поруку дає, серед тих, хто поручується за борги:</verse>
        <verse osisID='Prov.22.27'>коли ти не матимеш чим заплатити, нащо візьмуть з-під тебе постелю твою?</verse>
        <verse osisID='Prov.22.28'>Не пересувай вікової границі, яку встановили батьки твої.</verse>
        <verse osisID='Prov.22.29'>Ти бачив людину, моторну в занятті своїм? Вона перед царями спокійно стоятиме, та не встоїть вона перед простими.</verse>
      </chapter>
      <chapter osisID='Prov.23'>
        <verse osisID='Prov.23.1'>Коли сядеш хліб їсти з володарем, то пильно вважай, що перед тобою,</verse>
        <verse osisID='Prov.23.2'>і поклади собі в горло ножа, якщо ти ненажера:</verse>
        <verse osisID='Prov.23.3'>не жадай його ласощів, бо вони хліб обманливий!</verse>
        <verse osisID='Prov.23.4'>Не мордуйся, щоб мати багатство, відступися від думки своєї про це,</verse>
        <verse osisID='Prov.23.5'>свої очі ти звернеш на нього, й нема вже його: бо конче змайструє воно собі крила, і полетить, мов орел той, до неба...</verse>
        <verse osisID='Prov.23.6'>Не їж хліба в злоокого, і не пожадай лакоминок його,</verse>
        <verse osisID='Prov.23.7'>бо як у душі своїй він обраховує, такий є. Він скаже тобі: Їж та пий! але серце його не з тобою,</verse>
        <verse osisID='Prov.23.8'>той кавалок, якого ти з'їв, із себе викинеш, і свої гарні слова надаремно потратиш!</verse>
        <verse osisID='Prov.23.9'>Не кажи до ушей нерозумному, бо погордить він мудрістю слів твоїх.</verse>
        <verse osisID='Prov.23.10'>Не пересувай вікової границі, і не входь на сирітські поля,</verse>
        <verse osisID='Prov.23.11'>бо їхній Визволитель міцний, Він за справу їхню буде судитись з тобою!</verse>
        <verse osisID='Prov.23.12'>Своє серце зверни до навчання, а уші свої до розумних речей.</verse>
        <verse osisID='Prov.23.13'>Не стримуй напучування юнака, коли різкою виб'єш його, не помре:</verse>
        <verse osisID='Prov.23.14'>ти різкою виб'єш його, і душу його від шеолу врятуєш.</verse>
        <verse osisID='Prov.23.15'>Мій сину, якщо твоє серце змудріло, то буде радіти також моє серце,</verse>
        <verse osisID='Prov.23.16'>і нутро моє буде тішитись, коли уста твої говоритимуть слушне.</verse>
        <verse osisID='Prov.23.17'>Нехай серце твоє не завидує грішним, і повсякчас пильнуй тільки страху Господнього,</verse>
        <verse osisID='Prov.23.18'>бо існує майбутнє, і надія твоя не загине.</verse>
        <verse osisID='Prov.23.19'>Послухай, мій сину, та й помудрій, і нехай твоє серце ступає дорогою рівною.</verse>
        <verse osisID='Prov.23.20'>Не будь поміж тими, що жлуктять вино, поміж тими, що м'ясо собі пожирають,</verse>
        <verse osisID='Prov.23.21'>бо п'яниця й жерун збідніють, а сонливий одягне лахміття.</verse>
        <verse osisID='Prov.23.22'>Слухай батька свого, він тебе породив, і не гордуй, як постаріла мати твоя.</verse>
        <verse osisID='Prov.23.23'>Купи собі й не продавай правду, мудрість, і картання та розум.</verse>
        <verse osisID='Prov.23.24'>Буде вельми радіти батько праведного, і родитель премудрого втішиться ним.</verse>
        <verse osisID='Prov.23.25'>Хай радіє твій батько та мати твоя, хай потішиться та, що тебе породила.</verse>
        <verse osisID='Prov.23.26'>Дай мені, сину мій, своє серце, і очі твої хай кохають дороги мої.</verse>
        <verse osisID='Prov.23.27'>Бо блудниця то яма глибока, а криниця тісна чужа жінка.</verse>
        <verse osisID='Prov.23.28'>І вона, мов грабіжник, чатує, і примножує зрадників поміж людьми.</verse>
        <verse osisID='Prov.23.29'>В кого ой, в кого ай, в кого сварки, в кого клопіт, в кого рани даремні, в кого очі червоні?</verse>
        <verse osisID='Prov.23.30'>У тих, хто запізнюється над вином, у тих, хто приходить попробувати вина змішаного.</verse>
        <verse osisID='Prov.23.31'>Не дивись на вино, як воно рум'яніє, як виблискує в келіху й рівненько ллється,</verse>
        <verse osisID='Prov.23.32'>кінець його буде кусати, як гад, і вжалить, немов та гадюка,</verse>
        <verse osisID='Prov.23.33'>пантруватимуть очі твої на чужі жінки, і серце твоє говоритиме дурощі...</verse>
        <verse osisID='Prov.23.34'>І ти будеш, як той, хто лежить у середині моря, й як той, хто лежить на щогловім верху.</verse>
        <verse osisID='Prov.23.35'>І скажеш: Побили мене, та мені не боліло, мене штурхали, я ж не почув, коли я прокинусь, шукатиму далі того ж...</verse>
      </chapter>
      <chapter osisID='Prov.24'>
        <verse osisID='Prov.24.1'>Не завидуй злим людям, не бажай бути з ними,</verse>
        <verse osisID='Prov.24.2'>бо їхне серце говорить про здирство, а уста їхні мовлять про зло.</verse>
        <verse osisID='Prov.24.3'>Дім будується мудрістю, і розумом ставиться міцно.</verse>
        <verse osisID='Prov.24.4'>А через пізнання кімнати наповнюються усіляким маєтком цінним та приємним.</verse>
        <verse osisID='Prov.24.5'>Мудрий сильніший від сильного, а людина розумна від повносилого.</verse>
        <verse osisID='Prov.24.6'>Тому то провадь війну мудрими радами, бо спасіння в численності радників.</verse>
        <verse osisID='Prov.24.7'>Для безумного мудрість занадто висока, своїх уст не розкриє при брамі.</verse>
        <verse osisID='Prov.24.8'>Хто чинити лихе заміряє, того звуть лукавим.</verse>
        <verse osisID='Prov.24.9'>Замір глупоти то гріх, а насмішник огида людині.</verse>
        <verse osisID='Prov.24.10'>Якщо ти в день недолі знесилився, то мала твоя сила.</verse>
        <verse osisID='Prov.24.11'>Рятуй узятих на смерть, також тих, хто на страчення хилиться, хіба не підтримаєш їх?</verse>
        <verse osisID='Prov.24.12'>Якщо скажеш: Цього ми не знали! чи ж Той, хто серця випробовує, знати не буде? Він Сторож твоєї душі, і він знає про це, і поверне людині за чином її.</verse>
        <verse osisID='Prov.24.13'>Їж, сину мій, мед, бо він добрий, а мед щільниковий солодкий він на піднебінні твоїм,</verse>
        <verse osisID='Prov.24.14'>отак мудрість пізнай для своєї душі: якщо знайдеш її, то ти маєш майбутність, і надія твоя не понищиться!</verse>
        <verse osisID='Prov.24.15'>Не чатуй на помешкання праведного, ти безбожнику, не ограблюй мешкання його,</verse>
        <verse osisID='Prov.24.16'>бо праведний сім раз впаде та зведеться, а безбожний в погибіль впаде!</verse>
        <verse osisID='Prov.24.17'>Не тішся, як ворог твій падає, а коли він спіткнеться, хай серце твоє не радіє,</verse>
        <verse osisID='Prov.24.18'>щоб Господь не побачив, і це не було в Його очах лихим, і щоб Він не звернув Свого гніву від нього на тебе!</verse>
        <verse osisID='Prov.24.19'>Не пались на злочинців, не заздри безбожним,</verse>
        <verse osisID='Prov.24.20'>бо злому не буде майбутности, світильник безбожних погасне.</verse>
        <verse osisID='Prov.24.21'>Бійся, сину мій, Господа та царя, не водися з непевними,</verse>
        <verse osisID='Prov.24.22'>бо погибіль їхня нагло постане, а біду від обох тих хто знає?</verse>
        <verse osisID='Prov.24.23'>І оце ось походить від мудрих: Звертати увагу в суді на обличчя не добре.</verse>
        <verse osisID='Prov.24.24'>Хто буде казати безбожному: Праведний ти! того проклинатимуть люди, і гніватись будуть на того народи.</verse>
        <verse osisID='Prov.24.25'>А тим, хто картає його, буде миле оце, і прийде на них благословення добра!</verse>
        <verse osisID='Prov.24.26'>Мов у губи цілує, хто відповідає правдиве.</verse>
        <verse osisID='Prov.24.27'>Приготуй свою працю надворі, й оброби собі поле, а потім збудуєш свій дім.</verse>
        <verse osisID='Prov.24.28'>Не будь ложним свідком на свого ближнього, і не підговорюй устами своїми.</verse>
        <verse osisID='Prov.24.29'>Не кажи: Як зробив він мені, так зроблю я йому, верну людині за чином її!</verse>
        <verse osisID='Prov.24.30'>Я проходив край поля людини лінивої, та край виноградника недоумкуватого,</verse>
        <verse osisID='Prov.24.31'>і ось все воно позаростало терням, будяками покрита поверхня його, камінний же мур його був поруйнований...</verse>
        <verse osisID='Prov.24.32'>І бачив я те, і увагу звернув, і взяв я поуку собі:</verse>
        <verse osisID='Prov.24.33'>Ще трохи поспати, подрімати ще трохи, руки трохи зложити, щоб полежати,</verse>
        <verse osisID='Prov.24.34'>і приходить, немов мандрівник, незаможність твоя, і нужда твоя, як озброєний муж!...</verse>
      </chapter>
      <chapter osisID='Prov.25'>
        <verse osisID='Prov.25.1'>І оце Соломонові приповісті, що зібрали люди Єзекії, Юдиного царя.</verse>
        <verse osisID='Prov.25.2'>Слава Божа щоб справу сховати, а слава царів щоб розвідати справу.</verse>
        <verse osisID='Prov.25.3'>Небо високістю, і земля глибиною, і серце царів недослідимі.</verse>
        <verse osisID='Prov.25.4'>Як відкинути жужель від срібла, то золотареві виходить посудина,</verse>
        <verse osisID='Prov.25.5'>коли віддалити безбожного з-перед обличчя царевого, то справедливістю міцно поставиться трон його.</verse>
        <verse osisID='Prov.25.6'>Перед царем не пишайся, а на місці великих не стій,</verse>
        <verse osisID='Prov.25.7'>бо ліпше, як скажуть тобі: Ходи вище сюди! аніж тебе знизити перед шляхетним, що бачили очі твої.</verse>
        <verse osisID='Prov.25.8'>Не спішися ставати до позову, бо що будеш робити в кінці його, як тебе засоромить твій ближній?</verse>
        <verse osisID='Prov.25.9'>Судися за сварку свою з своїм ближнім, але не виявляй таємниці іншого,</verse>
        <verse osisID='Prov.25.10'>щоб тебе не образив, хто слухати буде, і щоб не вернулась на тебе обмова твоя.</verse>
        <verse osisID='Prov.25.11'>Золоті яблука на срібнім тарелі це слово, проказане часу свого.</verse>
        <verse osisID='Prov.25.12'>Золотая сережка й оздоба зо щирого золота це мудрий картач для уважного уха.</verse>
        <verse osisID='Prov.25.13'>Немов снігова прохолода в день жнив посол вірний для тих, хто його посилає, і він душу пана свого оживляє.</verse>
        <verse osisID='Prov.25.14'>Хмари та вітер, а немає дощу це людина, що чваниться даром, та його не дає.</verse>
        <verse osisID='Prov.25.15'>Володар зм'якшується терпеливістю, а м'якенький язик ломить кістку.</verse>
        <verse osisID='Prov.25.16'>Якщо мед ти знайшов, то спожий, скільки досить тобі, щоб ним не пересититися та не звернути.</verse>
        <verse osisID='Prov.25.17'>Здержуй ногу свою від дому твого товариша, щоб тобою він не переситивсь, і не зненавидів тебе.</verse>
        <verse osisID='Prov.25.18'>Молот, і меч, і гостра стріла, людина, що говорить на ближнього свого, як свідок брехливий.</verse>
        <verse osisID='Prov.25.19'>Гнилий зуб та кульгава нога це надія на зрадливого радника в день твого утиску.</verse>
        <verse osisID='Prov.25.20'>Що здіймати одежу холодного дня, що лити оцет на соду, це співати пісні серцю засмученому.</verse>
        <verse osisID='Prov.25.21'>Якщо голодує твій ворог нагодуй його хлібом, а як спрагнений він водою напій ти його,</verse>
        <verse osisID='Prov.25.22'>бо цим пригортаєш ти жар на його голову, і Господь надолужить тобі!</verse>
        <verse osisID='Prov.25.23'>Вітер північний народжує дощ, а таємний язик сердите обличчя.</verse>
        <verse osisID='Prov.25.24'>Ліпше жити в куті на даху, ніж з сварливою жінкою в спільному домі.</verse>
        <verse osisID='Prov.25.25'>Добра звістка з далекого краю це холодна водиця на спрагнену душу.</verse>
        <verse osisID='Prov.25.26'>Джерело скаламучене чи зіпсутий потік це праведний, що схиляється перед безбожним.</verse>
        <verse osisID='Prov.25.27'>Їсти меду багато не добре, так досліджувати власну славу неслава.</verse>
        <verse osisID='Prov.25.28'>Людина, що стриму немає для духу свого, це зруйноване місто без муру.</verse>
      </chapter>
      <chapter osisID='Prov.26'>
        <verse osisID='Prov.26.1'>Як літом той сніг, і як дощ у жнива, так не лицює глупцеві пошана.</verse>
        <verse osisID='Prov.26.2'>Як пташка літає, як ластівка лине, так невинне прокляття не сповниться.</verse>
        <verse osisID='Prov.26.3'>Батіг на коня, оброть на осла, а різка на спину глупців.</verse>
        <verse osisID='Prov.26.4'>Нерозумному відповіді не давай за нерозум його, щоб і ти не став рівний йому.</verse>
        <verse osisID='Prov.26.5'>Нерозумному відповідь дай за безумством його, щоб він в очах своїх не став мудрим.</verse>
        <verse osisID='Prov.26.6'>Хто через глупця посилає слова, той ноги собі обтинає, отруту він п'є.</verse>
        <verse osisID='Prov.26.7'>Як волочаться ноги в кульгавого, так у безумних устах приповістка.</verse>
        <verse osisID='Prov.26.8'>Як прив'язувати камінь коштовний до пращі, так глупцеві пошану давати.</verse>
        <verse osisID='Prov.26.9'>Як терен, що влізе у руку, отак приповістка в устах нерозумного.</verse>
        <verse osisID='Prov.26.10'>Як стрілець, що все ранить, так і той, хто наймає глупця, і наймає усяких прохожих.</verse>
        <verse osisID='Prov.26.11'>Як вертається пес до своєї блювотини, так глупоту свою повторяє глупак.</verse>
        <verse osisID='Prov.26.12'>Чи ти бачив людину, що мудра в очах своїх? Більша надія глупцеві, ніж їй.</verse>
        <verse osisID='Prov.26.13'>Лінивий говорить: Лев на дорозі! Лев на майдані!</verse>
        <verse osisID='Prov.26.14'>Двері обертаються на своєму чопі, а лінивий на ліжку своїм.</verse>
        <verse osisID='Prov.26.15'>Свою руку лінивий стромляє до миски, та піднести до рота її йому тяжко.</verse>
        <verse osisID='Prov.26.16'>Лінивий мудріший ув очах своїх за сімох, що відповідають розумно.</verse>
        <verse osisID='Prov.26.17'>Пса за вуха хапає, хто, йдучи, устряває до сварки чужої.</verse>
        <verse osisID='Prov.26.18'>Як той, хто вдає божевільного, кидає іскри, стріли та смерть,</verse>
        <verse osisID='Prov.26.19'>так і людина, що обманює друга свого та каже: Таж це я жартую!...</verse>
        <verse osisID='Prov.26.20'>З браку дров огонь гасне, а без пліткаря мовкне сварка.</verse>
        <verse osisID='Prov.26.21'>Вугілля для жару, а дрова огневі, а людина сварлива щоб сварку розпалювати.</verse>
        <verse osisID='Prov.26.22'>Слова обмовника мов ті присмаки, й у нутро живота вони сходять.</verse>
        <verse osisID='Prov.26.23'>Як срібло з жужелицею, на горшкові накладене, так полум'яні уста, а серце лихе,</verse>
        <verse osisID='Prov.26.24'>устами своїми маскується ворог, і ховає оману в своєму нутрі:</verse>
        <verse osisID='Prov.26.25'>коли він говорить лагідно не вір ти йому, бо в серці його сім огид!</verse>
        <verse osisID='Prov.26.26'>Як ненависть прикрита оманою, її зло відкривається в зборі.</verse>
        <verse osisID='Prov.26.27'>Хто яму копає, той в неї впаде, а хто котить каміння на нього воно повертається.</verse>
        <verse osisID='Prov.26.28'>Брехливий язик ненавидить своїх утискуваних, і уста гладенькі до згуби провадять.</verse>
      </chapter>
      <chapter osisID='Prov.27'>
        <verse osisID='Prov.27.1'>Не вихвалюйся завтрішнім днем, бо не знаєш, що день той породить.</verse>
        <verse osisID='Prov.27.2'>Нехай інший тебе вихваляє, а не уста твої, чужий, а не губи твої.</verse>
        <verse osisID='Prov.27.3'>Каміння тягар, і пісок важка річ, та гнів нерозумного тяжчий від них від обох.</verse>
        <verse osisID='Prov.27.4'>Лютість жорстокість, а гнів то затоплення, та хто перед заздрістю встоїть?</verse>
        <verse osisID='Prov.27.5'>Ліпше відкрите картання, ніж таємна любов.</verse>
        <verse osisID='Prov.27.6'>Побої коханого вірність показують, а в ненависника поцілунки численні.</verse>
        <verse osisID='Prov.27.7'>Сита душа топче й мед щільниковий, а голодній душі все гірке то солодке.</verse>
        <verse osisID='Prov.27.8'>Як птах, що гніздо своє кинув, так і людина, що з місця свого мандрує.</verse>
        <verse osisID='Prov.27.9'>Олива й кадило потішують серце, і солодкий нам друг за душевну пораду.</verse>
        <verse osisID='Prov.27.10'>Друга свого й друга батька свого не кидай, а в дім брата свого не приходь в день нещастя свого, ліпший сусіда близький за далекого брата!</verse>
        <verse osisID='Prov.27.11'>Будь мудрий, мій сину, й потіш моє серце, і я матиму що відповісти, як мені докорятиме хто.</verse>
        <verse osisID='Prov.27.12'>Мудрий бачить лихе і ховається, а безумні йдуть і караються.</verse>
        <verse osisID='Prov.27.13'>Візьми його одіж, бо він поручивсь за чужого, і за чужинку заставу візьми.</verse>
        <verse osisID='Prov.27.14'>Хто сильним голосом благословляє із раннього ранку свого товариша, за прокляття залічується це йому.</verse>
        <verse osisID='Prov.27.15'>Ринва, постійно текуча слотливого дня та жінка сварлива однакове:</verse>
        <verse osisID='Prov.27.16'>хто хоче сховати її той вітра ховає, чи оливу пахучу правиці своєї, що видасть себе.</verse>
        <verse osisID='Prov.27.17'>Як гострить залізо залізо, так гострить людина лице свого друга.</verse>
        <verse osisID='Prov.27.18'>Сторож фіґовниці плоди її споживає, а хто пана свого стереже, той шанований.</verse>
        <verse osisID='Prov.27.19'>Як лице до лиця у воді, так серце людини до серця людини.</verse>
        <verse osisID='Prov.27.20'>Шеол й Аваддон не наситяться, не наситяться й очі людини.</verse>
        <verse osisID='Prov.27.21'>Що для срібла топильна посудина, і горно для золота, те для людини уста, які хвалять її.</verse>
        <verse osisID='Prov.27.22'>Хоч нерозумного будеш товкти товкачем поміж зернами в ступі, не відійде від нього глупота його!</verse>
        <verse osisID='Prov.27.23'>Добре знай вигляд своєї отари, поклади своє серце на череди,</verse>
        <verse osisID='Prov.27.24'>бо багатство твоє не навіки, і чи корона твоя з роду в рід?</verse>
        <verse osisID='Prov.27.25'>Появилася зелень, і трава показалась, і збирається сіно із гір,</verse>
        <verse osisID='Prov.27.26'>будуть вівці тобі на вбрання, і козли ціна поля,</verse>
        <verse osisID='Prov.27.27'>і молока твоїх кіз буде досить на їжу тобі, на їду твого дому, і на життя для служниць твоїх.</verse>
      </chapter>
      <chapter osisID='Prov.28'>
        <verse osisID='Prov.28.1'>Безбожні втікають, коли й не женуться за ними, а справедливий безпечний, немов той левчук.</verse>
        <verse osisID='Prov.28.2'>Коли край провиниться, то має багато володарів, коли ж є людина розумна й знаюча, то держиться довго.</verse>
        <verse osisID='Prov.28.3'>Людина убога, що гнобить нужденних, це злива рвучка, що хліба по ній не буває.</verse>
        <verse osisID='Prov.28.4'>Ті, хто Закон залишає, хвалять безбожних, а ті, хто Закон береже, на них буряться.</verse>
        <verse osisID='Prov.28.5'>Люди лихі правосуддя не розуміють, а шукаючі Господа все розуміють.</verse>
        <verse osisID='Prov.28.6'>Ліпше убогий, що ходить в своїй неповинності, ніж криводорогий, хоч він і багач.</verse>
        <verse osisID='Prov.28.7'>Хто Закон береже, розумний той син, а хто водиться із гультяями, засоромлює батька свого.</verse>
        <verse osisID='Prov.28.8'>Хто множить лихварським відсотком багатство своє, той для того громадить його, хто ласкавий для бідних.</verse>
        <verse osisID='Prov.28.9'>Хто відхилює вухо своє, щоб не слухати Закона, то буде огидна й молитва того.</verse>
        <verse osisID='Prov.28.10'>Хто простих доводить блудити дорогою зла, сам до ями своєї впаде, а невинні посядуть добро.</verse>
        <verse osisID='Prov.28.11'>Багата людина в очах своїх мудра, та розумний убогий розслідить її.</verse>
        <verse osisID='Prov.28.12'>Велика пишнота, як тішаться праведні, коли ж несправедливі зростають, то треба шукати людину.</verse>
        <verse osisID='Prov.28.13'>Хто ховає провини свої, тому не ведеться, а хто признається та кидає їх, той буде помилуваний.</verse>
        <verse osisID='Prov.28.14'>Блаженна людина, що завжди обачна, а хто ожорсточує серце своє, той впадає в лихе.</verse>
        <verse osisID='Prov.28.15'>Лев ричучий й ведмідь ненажерливий це безбожний володар над людом убогим.</verse>
        <verse osisID='Prov.28.16'>Володар, позбавлений розуму, тисне дошкульно, а ненависник зажерливости буде мати дні довгі.</verse>
        <verse osisID='Prov.28.17'>Людина, обтяжена за душогубство, втікає до гробу, нехай її не підпирають!</verse>
        <verse osisID='Prov.28.18'>Хто ходить невинний, той буде спасений, а криводорогий впаде на одній із доріг.</verse>
        <verse osisID='Prov.28.19'>Хто землю свою обробляє, той насититься хлібом, а хто за марнотним женеться, насититься вбогістю.</verse>
        <verse osisID='Prov.28.20'>Вірна людина багата на благословення, а хто спішно збагачується, непокараним той не залишиться.</verse>
        <verse osisID='Prov.28.21'>Увагу звертати на особу не добре, бо й за кус хліба людина згрішить.</verse>
        <verse osisID='Prov.28.22'>Завидюща людина спішить до багатства, і не знає, що прийде на неї нужда.</verse>
        <verse osisID='Prov.28.23'>Хто напоумляє людину, той знаходить вкінці більшу ласку, ніж той, хто лестить язиком.</verse>
        <verse osisID='Prov.28.24'>Хто батька свого й свою матір грабує і каже: Це не гріх, той розбійнику друг.</verse>
        <verse osisID='Prov.28.25'>Захланний викликує сварку, хто ж має надію на Господа, буде насичений.</verse>
        <verse osisID='Prov.28.26'>Хто надію кладе на свій розум, то він нерозумний, а хто мудрістю ходить, той буде врятований.</verse>
        <verse osisID='Prov.28.27'>Хто дає немаючому, той недостатку не знатиме, хто ж свої очі ховає від нього, той зазнає багато проклять.</verse>
        <verse osisID='Prov.28.28'>Коли підіймаються люди безбожні, людина ховається, а як гинуть вони, то множаться праведні.</verse>
      </chapter>
      <chapter osisID='Prov.29'>
        <verse osisID='Prov.29.1'>Чоловік остережуваний, та твердошиїй, буде зламаний нагло, і ліку не буде йому.</verse>
        <verse osisID='Prov.29.2'>Коли множаться праведні, радіє народ, як панує ж безбожний то стогне народ.</verse>
        <verse osisID='Prov.29.3'>Людина, що мудрість кохає, потішує батька свого, а хто попасає блудниць, той губить маєток.</verse>
        <verse osisID='Prov.29.4'>Цар утримує край правосуддям, а людина хабарна руйнує його.</verse>
        <verse osisID='Prov.29.5'>Людина, що другові своєму підлещує, на стопах його пастку ставить.</verse>
        <verse osisID='Prov.29.6'>У провині людини лихої знаходиться пастка, а справедливий радіє та тішиться.</verse>
        <verse osisID='Prov.29.7'>Праведний знає про право вбогих, безбожний же не розуміє пізнання про це.</verse>
        <verse osisID='Prov.29.8'>Люди глузливі підбурюють місто, а мудрі утишують гнів.</verse>
        <verse osisID='Prov.29.9'>Мудра людина, що правується із нерозумним, то чи гнівається, чи сміється, спокою не знає.</verse>
        <verse osisID='Prov.29.10'>Кровожерці ненавидять праведного, справедливі ж шукають спасти його душу.</verse>
        <verse osisID='Prov.29.11'>Глупак увесь свій гнів увиявляє, а мудрий назад його стримує.</verse>
        <verse osisID='Prov.29.12'>Володар, що слухає слова брехливого, безбожні всі слуги його!</verse>
        <verse osisID='Prov.29.13'>Убогий й гнобитель стрічаються, їм обом Господь очі освітлює.</verse>
        <verse osisID='Prov.29.14'>Як цар правдою судить убогих, стоятиме трон його завжди.</verse>
        <verse osisID='Prov.29.15'>Різка й поука премудрість дають, а дитина, залишена тільки собі, засоромлює матір свою.</verse>
        <verse osisID='Prov.29.16'>Як множаться несправедливі провина розмножується, але праведні бачитимуть їхній упадок.</verse>
        <verse osisID='Prov.29.17'>Карай сина свого й він тебе заспокоїть, і приємнощі дасть для твоєї душі.</verse>
        <verse osisID='Prov.29.18'>Без пророчих видінь люд розбещений, коли ж стереже він Закона блаженний.</verse>
        <verse osisID='Prov.29.19'>Раб словами не буде покараний, хоч він розуміє, але не послухає.</verse>
        <verse osisID='Prov.29.20'>Чи бачив людину, квапливу в словах своїх? Більша надія глупцеві, ніж їй!</verse>
        <verse osisID='Prov.29.21'>Хто розпещує змалку свого раба, то кінець його буде невдячний.</verse>
        <verse osisID='Prov.29.22'>Гнівлива людина викликує сварку, а лютий вчиняє багато провин.</verse>
        <verse osisID='Prov.29.23'>Гординя людини її понижає, а чести набуває покірливий духом.</verse>
        <verse osisID='Prov.29.24'>Хто ділиться з злодієм, той ненавидить душу свою, він чує прокляття, та не виявляє.</verse>
        <verse osisID='Prov.29.25'>Страх перед людиною пастку дає, хто ж надію складає на Господа, буде безпечний.</verse>
        <verse osisID='Prov.29.26'>Багато шукають для себе обличчя володаря, та від Господа суд для людини.</verse>
        <verse osisID='Prov.29.27'>Насильник огида для праведних, а простодорогий огида безбожному.</verse>
      </chapter>
      <chapter osisID='Prov.30'>
        <verse osisID='Prov.30.1'>Слова Агура, Якеєвого сина, массеянина: Слово мужчини: Трудився я, Боже, трудився я, Боже, і змучився я!</verse>
        <verse osisID='Prov.30.2'>Бо думаю, що немудріший за кожного я, і не маю я людського розуму,</verse>
        <verse osisID='Prov.30.3'>і не навчився я мудрости, і не знаю пізнання святих...</verse>
        <verse osisID='Prov.30.4'>Хто на небо ввійшов і зійшов? Хто у жмені свої зібрав вітер? Хто воду в одежу зв'язав? Хто поставив усі кінці землі? Яке ймення його, і яке ймення сина його, коли знаєш?</verse>
        <verse osisID='Prov.30.5'>Кожне Боже слово очищене, щит Він для тих, хто в Нім пристановище має.</verse>
        <verse osisID='Prov.30.6'>До слів Його не додавай, щоб тебе не скартав Він, і щоб неправдомовцем не став ти.</verse>
        <verse osisID='Prov.30.7'>Двох речей я від Тебе просив, не відмов мені, поки помру:</verse>
        <verse osisID='Prov.30.8'>віддали Ти від мене марноту та слово брехливе, убозтва й багатства мені не давай! Годуй мене хлібом, для мене призначеним,</verse>
        <verse osisID='Prov.30.9'>щоб я не переситився та й не відрікся, і не сказав: Хто Господь? і щоб я не збіднів і не крав, і не зневажив Ім'я мого Бога.</verse>
        <verse osisID='Prov.30.10'>Раба не обмовляй перед паном його, щоб тебе не прокляв він, і ти винуватим не став.</verse>
        <verse osisID='Prov.30.11'>Оце покоління, що батька свого проклинає, і неньки своєї не благословляє,</verse>
        <verse osisID='Prov.30.12'>покоління, що чисте в очах своїх, та від бруду свого не обмите,</verse>
        <verse osisID='Prov.30.13'>покоління, які гордісні очі його, а повіки його як піднеслися!</verse>
        <verse osisID='Prov.30.14'>Покоління, що в нього мечі його зуби, а гострі ножі його щелепи, щоб пожерти убогих із краю й нужденних з землі!</verse>
        <verse osisID='Prov.30.15'>Дві дочки в кровожерця: Дай, дай! Оці три не наситяться, чотири не скажуть досить:</verse>
        <verse osisID='Prov.30.16'>шеол та утроба неплідна, водою земля не насититься, і не скаже досить огонь!</verse>
        <verse osisID='Prov.30.17'>Око, що з батька сміється й погорджує послухом матері, нехай видзьобають його круки поточні, і нехай орленята його пожеруть!</verse>
        <verse osisID='Prov.30.18'>Три речі оці дивовижні для мене, і чотири, яких я не знаю:</verse>
        <verse osisID='Prov.30.19'>дорога орлина в повітрі, дорога зміїна на скелі, корабельна дорога в середині моря, і дорога мужчини при дівчині!...</verse>
        <verse osisID='Prov.30.20'>Така ось дорога блудливої жінки: наїлась та витерла уста свої й повіла: Не вчинила я злого!...</verse>
        <verse osisID='Prov.30.21'>Трясеться земля під трьома, і під чотирма, яких знести не може вона:</verse>
        <verse osisID='Prov.30.22'>під рабом, коли він зацарює, і під нерозумним, як хліба наїсться,</verse>
        <verse osisID='Prov.30.23'>під розпустницею, коли взята за жінку, і невільницею, коли вижене пані свою!...</verse>
        <verse osisID='Prov.30.24'>Оці ось чотири малі на землі, та вони вельми мудрі:</verse>
        <verse osisID='Prov.30.25'>мурашки, не сильний народ, та поживу свою заготовлюють літом;</verse>
        <verse osisID='Prov.30.26'>борсуки, люд не сильний, та в скелі свій дім вони ставлять;</verse>
        <verse osisID='Prov.30.27'>немає царя в сарани, але вся вона в строї бойовім виходить;</verse>
        <verse osisID='Prov.30.28'>павук тільки лапками пнеться, та він і в палатах царських!</verse>
        <verse osisID='Prov.30.29'>Добре ступають ці троє, і добре ходять чотири:</verse>
        <verse osisID='Prov.30.30'>лев, найсильніший поміж звіриною, який не вступається ні перед ким,</verse>
        <verse osisID='Prov.30.31'>осідланий кінь, і козел, та той цар, що з ним військо!</verse>
        <verse osisID='Prov.30.32'>Якщо ти допустився глупоти пихою, й якщо заміряєш лихе, то руку на уста!</verse>
        <verse osisID='Prov.30.33'>Бо збивання молока дає масло, і дає кров вдар по носі, тиск же на гнів дає сварку.</verse>
      </chapter>
      <chapter osisID='Prov.31'>
        <verse osisID='Prov.31.1'>Слова Лемуїла, царя Масси, що ними навчала його його мати:</verse>
        <verse osisID='Prov.31.2'>Що, сину мій, і що, сину утроби моєї, і що, сину обітниць моїх?</verse>
        <verse osisID='Prov.31.3'>Не давай жінкам сили своєї, ні доріг своїх для руйнувальниць царів!</verse>
        <verse osisID='Prov.31.4'>Не царям, Лемуїле, вино, не царям, і напій той п'янкий не князям,</verse>
        <verse osisID='Prov.31.5'>щоб не впився він та не забув про Закона, і щоб не змінив для всіх гноблених права!</verse>
        <verse osisID='Prov.31.6'>Дайте напою п'янкого тому, хто гине, а вина гіркодухим:</verse>
        <verse osisID='Prov.31.7'>він вип'є й забуде за бідність свою, і муки своєї вже не пам'ятатиме!</verse>
        <verse osisID='Prov.31.8'>Відкривай свої уста немові, для суда всім нещасним.</verse>
        <verse osisID='Prov.31.9'>Відкривай свої уста, й суди справедливо, і правосуддя зроби для убогого та для нужденного.</verse>
        <verse osisID='Prov.31.10'>Хто жінку чеснотну знайде? а ціна її більша від перел:</verse>
        <verse osisID='Prov.31.11'>довіряє їй серце її чоловіка, і йому не забракне прибутку!</verse>
        <verse osisID='Prov.31.12'>Вона чинить для нього добро, а не зло, по всі дні свого життя.</verse>
        <verse osisID='Prov.31.13'>Шукає вона вовни й льону, і робить охоче своїми руками.</verse>
        <verse osisID='Prov.31.14'>Вона, немов кораблі ті купецькі, здалека спроваджує хліб свій.</verse>
        <verse osisID='Prov.31.15'>І встане вона ще вночі, і видасть для дому свого поживу, а порядок служницям своїм.</verse>
        <verse osisID='Prov.31.16'>Про поле вона намишляла, і його набула, із плоду долоней своїх засадила вона виноградника.</verse>
        <verse osisID='Prov.31.17'>Вона підперізує силою стегна свої та зміцняє рамена свої.</verse>
        <verse osisID='Prov.31.18'>Вона розуміє, що добра робота її, і світильник її не погасне вночі.</verse>
        <verse osisID='Prov.31.19'>Вона руки свої простягає до прядки, а долоні її веретено тримають.</verse>
        <verse osisID='Prov.31.20'>Долоню свою відкриває для вбогого, а руки свої простягає до бідного.</verse>
        <verse osisID='Prov.31.21'>Холоду в домі своїм не боїться вона, бо подвійно одягнений ввесь її дім.</verse>
        <verse osisID='Prov.31.22'>Килими поробила собі, віссон та кармазин убрання її.</verse>
        <verse osisID='Prov.31.23'>Чоловік її знаний при брамах, як сидить він із старшими краю.</verse>
        <verse osisID='Prov.31.24'>Тонку туніку робить вона й продає, і купцеві дає пояси.</verse>
        <verse osisID='Prov.31.25'>Сила та пишність одежа її, і сміється вона до прийдещнього дня.</verse>
        <verse osisID='Prov.31.26'>Свої уста вона відкриває на мудрість, і милостива наука їй на язиці.</verse>
        <verse osisID='Prov.31.27'>Доглядає вона ходи дому свого, і хліба з лінивства не їсть.</verse>
        <verse osisID='Prov.31.28'>Устають її діти, і хвалять її, чоловік її й він похваляє її:</verse>
        <verse osisID='Prov.31.29'>Багато було тих чеснотних дочок, та ти їх усіх перевищила!</verse>
        <verse osisID='Prov.31.30'>Краса то омана, а врода марнота, жінка ж богобоязна вона буде хвалена!</verse>
        <verse osisID='Prov.31.31'>Дайте їй з плоду рук її, і нехай її вчинки її вихваляють при брамах!</verse>
      </chapter>
    </div></osisText>
</osis>