<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='BulVeren' xml:lang='bg'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='BulVeren'>
        <title>Veren's Contemporary Bible</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2010-01-10</date>
        <description>This is an updated version of the Bible, published by Konstantin Fotinov, Petko Slaveykov and Hristodul Sichan-Nikolov in 1871. This version is made by Veren LTD. All texts are collated with the originals. This module is part of the CDL Project. CDL Project aims to create an electronic library Bulgarian of biblical texts, commentaries and researches.</description>
        <publisher/>
        <type type='OSIS'>Bible</type>
        <identifier type='OSIS'>BulVeren</identifier>
        <source>http://bible.netbg.com/bible/versions/veren.zip</source>
        <language type='IETF'>bg</language>
        <relation/>
        <coverage>provide the bible to the nations of the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Zech'>
      <chapter osisID='Zech.1'>
        <verse osisID='Zech.1.1'>В осмия месец, във втората година на Дарий, ГОСПОДНОТО слово беше към пророк Захария, сина на Варахия, син на Идо и каза:</verse>
        <verse osisID='Zech.1.2'>ГОСПОД се разгневи силно на бащите ви.</verse>
        <verse osisID='Zech.1.3'>Затова им кажи: Така казва ГОСПОД на Войнствата: Обърнете се към Мен, заявява ГОСПОД на Войнствата, и Аз ще се обърна към вас, казва ГОСПОД на Войнствата.</verse>
        <verse osisID='Zech.1.4'>Не бъдете като бащите си, към които викаха предишните пророци и казваха: Така казва ГОСПОД на Войнствата: Обърнете се сега от злите си пътища и от злите си дела! Но те не послушаха и не Ми обърнаха внимание, заявява ГОСПОД.</verse>
        <verse osisID='Zech.1.5'>Бащите ви къде са? И пророците живеят ли до века?</verse>
        <verse osisID='Zech.1.6'>Но думите Ми и правилата, които заповядах на слугите Си, пророците, не сполетяха ли бащите ви? И те се обърнаха и казаха: Както ГОСПОД на Войнствата намисли да ни направи според пътищата ни и според делата ни, така ни направи.</verse>
        <verse osisID='Zech.1.7'>На двадесет и четвъртия ден от единадесетия месец, който е месец Сават, във втората година на Дарий, ГОСПОДНОТО слово беше към пророк Захария, сина на Варахия, син на Идо, и каза:</verse>
        <verse osisID='Zech.1.8'>Видях нощем, и ето, мъж, който яздеше на червен кон и стоеше между миртовите дървета, които бяха в дъното на долината; и зад него имаше червени, пъстри и бели коне.</verse>
        <verse osisID='Zech.1.9'>И казах: Господарю мой, кои са тези? И ангелът, който говореше с мен, ми каза: Аз ще ти покажа кои са тези.</verse>
        <verse osisID='Zech.1.10'>И мъжът, който стоеше между миртовите дървета, отговори и каза: Те са онези, които ГОСПОД изпрати да обходят земята.</verse>
        <verse osisID='Zech.1.11'>И те отговориха на Ангела ГОСПОДЕН, който стоеше между миртовите дървета, и казаха: Ние обходихме земята; и ето, цялата земя седи спокойно и е тиха.</verse>
        <verse osisID='Zech.1.12'>А Ангелът ГОСПОДЕН отговори и каза: ГОСПОДИ на Войнствата, докога няма да помилваш Ерусалим и юдовите градове, против които си негодувал тези седемдесет години?</verse>
        <verse osisID='Zech.1.13'>И ГОСПОД отговори на ангела, който говореше с мен, с добри думи, утешителни думи.</verse>
        <verse osisID='Zech.1.14'>И ангелът, който говореше с мен, ми каза: Извикай и кажи: Така казва ГОСПОД на Войнствата: Ревнувам твърде силно за Ерусалим и за Сион,</verse>
        <verse osisID='Zech.1.15'>и се гневя твърде силно на охолните народи, защото Аз се разгневих малко, а те спомогнаха за зло на Израил.</verse>
        <verse osisID='Zech.1.16'>Затова, така казва ГОСПОД: Аз се обърнах с милости към Ерусалим; домът Ми ще се построи в него, заявява ГОСПОД на Войнствата, и мерителна връв ще се опъне върху Ерусалим.</verse>
        <verse osisID='Zech.1.17'>Извикай още и кажи: Така казва ГОСПОД на Войнствата: Градовете Ми пак ще преливат от добро и ГОСПОД пак ще утеши Сион и пак ще избере Ерусалим.</verse>
        <verse osisID='Zech.1.18'>И повдигнах очите си и видях, и ето, четири рога.</verse>
        <verse osisID='Zech.1.19'>И казах на ангела, който говореше с мен: Какви са тези? И той ми каза: Тези са роговете, които разпръснаха Юда и Израил, и Ерусалим.</verse>
        <verse osisID='Zech.1.20'>Тогава ГОСПОД ми показа четирима ковачи.</verse>
        <verse osisID='Zech.1.21'>И казах: Какво идват да правят тези? И Той проговори и каза: Тези са роговете, които разпръснаха Юда, така че никой не надигаше главата си; а тези са дошли да ги уплашат и да повалят роговете на народите, които надигнаха рог против юдовата земя, за да я разпръснат.</verse>
      </chapter>
      <chapter osisID='Zech.2'>
        <verse osisID='Zech.2.1'>След това повдигнах очите си и видях, и ето, един мъж и в ръката му имаше мерителна връв.</verse>
        <verse osisID='Zech.2.2'>И казах: Къде отиваш? А той ми каза: Да измеря Ерусалим, за да видя каква е ширината му и каква е дължината му.</verse>
        <verse osisID='Zech.2.3'>И, ето, ангелът, който говореше с мен, излезе и друг ангел излезе да го посрещне.</verse>
        <verse osisID='Zech.2.4'>И му каза: Тичай, говори на този младеж и кажи: Ерусалим ще се насели без стени заради многото хора и добитък в него.</verse>
        <verse osisID='Zech.2.5'>И Аз, заявява ГОСПОД, ще му бъда огнена стена наоколо и ще бъда за слава сред него.</verse>
        <verse osisID='Zech.2.6'>Горко! Горко! Бягайте от северната земя, заявява ГОСПОД, защото ви разпръснах към четирите небесни ветрища, заявява ГОСПОД.</verse>
        <verse osisID='Zech.2.7'>О, сионска дъще! Спасявай се, ти, която живееш при вавилонската дъщеря!</verse>
        <verse osisID='Zech.2.8'>Защото така казва ГОСПОД на Войнствата: За слава Той ме изпрати при народите, които ви плячкосаха; защото, който докача вас, докача зеницата на окото Му.</verse>
        <verse osisID='Zech.2.9'>Защото ето, Аз ще помахам с ръката Си върху тях и те ще станат плячка на слугите си. Тогава ще познаете, че ГОСПОД на Войнствата Ме е изпратил.</verse>
        <verse osisID='Zech.2.10'>Пей и се радвай, сионска дъще, защото, ето, Аз идвам и ще обитавам сред теб, заявява ГОСПОД.</verse>
        <verse osisID='Zech.2.11'>И в онзи ден много народи ще се прилепят към ГОСПОДА и ще Ми бъдат народ. И Аз ще обитавам сред теб и ще познаеш, че ГОСПОД на Войнствата Ме е изпратил при теб.</verse>
        <verse osisID='Zech.2.12'>И ГОСПОД ще наследи Юда за Свой дял в святата земя и пак ще избере Ерусалим.</verse>
        <verse osisID='Zech.2.13'>Замълчи, всяко създание, пред ГОСПОДА, защото Той се надига от святото Си обиталище!</verse>
      </chapter>
      <chapter osisID='Zech.3'>
        <verse osisID='Zech.3.1'>И ми показа първосвещеника Иисус, стоящ пред Ангела ГОСПОДЕН; и Сатана стоеше отдясно му, за да му се възпротиви.</verse>
        <verse osisID='Zech.3.2'>И ГОСПОД каза на Сатана: ГОСПОД да те смъмри, Сатана! Да, да те смъмри ГОСПОД, който избра Ерусалим. Не е ли този главня, изтръгната от огън?</verse>
        <verse osisID='Zech.3.3'>А Иисус беше облечен в мръсни дрехи и стоеше пред Ангела.</verse>
        <verse osisID='Zech.3.4'>И проговори и каза на стоящите пред него, казвайки: Съблечете от него мръсните дрехи. А на него каза: Ето, отнех от теб беззаконието ти и ще те облека в празнични одежди.</verse>
        <verse osisID='Zech.3.5'>И казах: Нека сложат чиста митра на главата му. И сложиха чиста митра на главата му и го облякоха в дрехи, а Ангелът ГОСПОДЕН стоеше до него.</verse>
        <verse osisID='Zech.3.6'>И Ангелът ГОСПОДЕН засвидетелства на Иисус и каза:</verse>
        <verse osisID='Zech.3.7'>Така казва ГОСПОД на Войнствата: Ако ходиш в Моите пътища и ако пазиш заповедите Ми, тогава също ще съдиш дома Ми и също ще пазиш дворовете Ми, и ще ти дам достъп между стоящите тук.</verse>
        <verse osisID='Zech.3.8'>Слушай сега първосвещенико Иисусе, ти и другарите ти, които седят пред теб — понеже те са мъже, поставени за знамение — защото, ето, Аз ще доведа служителя Си, наречен Издънка.</verse>
        <verse osisID='Zech.3.9'>Защото, ето камъка, който положих пред Иисус, на един камък — седем очи. Ето, Аз ще издълбая издълбаното на него, заявява ГОСПОД на Войнствата, и ще отнема беззаконието на тази земя в един ден.</verse>
        <verse osisID='Zech.3.10'>В онзи ден, заявява ГОСПОД на Войнствата, ще поканите всеки ближния си под лозата си и под смокинята си.</verse>
      </chapter>
      <chapter osisID='Zech.4'>
        <verse osisID='Zech.4.1'>И ангелът, който говореше с мен, се върна и ме събуди като човек, когото събуждат от съня му.</verse>
        <verse osisID='Zech.4.2'>И ми каза: Какво виждаш? И казах: Виждам, и ето, светилник цял от злато и чашата му за масло отгоре му, и седемте му светила на него, седем, и седем цеви на светилата, които са отгоре му,</verse>
        <verse osisID='Zech.4.3'>и до него две маслинови дървета, едно от дясно на чашата и едно отляво й.</verse>
        <verse osisID='Zech.4.4'>И проговорих и казах на ангела, който говореше с мен, като казах: Какви са тези, господарю мой?</verse>
        <verse osisID='Zech.4.5'>И ангелът, който говореше с мен, отговори и ми каза: Не знаеш ли какви са тези? И казах: Не, господарю мой.</verse>
        <verse osisID='Zech.4.6'>И ми отговори, като каза: Това е ГОСПОДНОТО слово към Зоровавел, което казва: Не чрез мощ, нито чрез сила, а чрез Моя Дух, казва ГОСПОД на Войнствата.</verse>
        <verse osisID='Zech.4.7'>Коя си ти, голяма планина? Пред Зоровавел стани на равнина! Той ще изнесе последния камък с възклицание: Благодат! Благодат на него!</verse>
        <verse osisID='Zech.4.8'>И ГОСПОДНОТО слово беше към мен и каза:</verse>
        <verse osisID='Zech.4.9'>Ръцете на Зоровавел положиха основата на този дом и неговите ръце ще го завършат; и ще познаеш, че ГОСПОД на Войнствата ме е изпратил при вас.</verse>
        <verse osisID='Zech.4.10'>Защото кой презира деня на малките неща? Ще се радват тези седемте, като видят отвеса в ръката на Зоровавел — те са очите на ГОСПОДА, които обхождат цялата земя.</verse>
        <verse osisID='Zech.4.11'>И проговорих и му казах: Какви са тези две маслинови дървета отдясно на светилника и отляво му?</verse>
        <verse osisID='Zech.4.12'>И проговорих втори път и казах: Какви са двете маслинови клончета, които са до двете златни цеви и изпразват от себе си маслото като злато?</verse>
        <verse osisID='Zech.4.13'>И той ми проговори и каза: Не знаеш ли какво са тези? И аз казах: Не, господарю мой.</verse>
        <verse osisID='Zech.4.14'>Тогава каза: Тези са двамата синове на маслото, които стоят при Господаря на цялата земя.</verse>
      </chapter>
      <chapter osisID='Zech.5'>
        <verse osisID='Zech.5.1'>И отново повдигнах очите си и видях, и ето, летящ свитък.</verse>
        <verse osisID='Zech.5.2'>И ми каза: Какво виждаш? И казах: Виждам летящ свитък; дължината му е двадесет лакътя, а ширината му е десет лакътя.</verse>
        <verse osisID='Zech.5.3'>И ми каза: Това е проклятието, което излиза по лицето на цялата земя; защото всеки, който краде, ще бъде пометен, както пише в него от едната страна; и всеки който се кълне лъжливо, ще бъде пометен, както пише в него от другата страна.</verse>
        <verse osisID='Zech.5.4'>Аз го направих да излезе, заявява ГОСПОД на Войнствата, и то ще влезе в дома на крадеца и в дома на онзи, който се кълне лъжливо в Моето Име; и ще обитава сред дома му и ще го унищожи — и дърветата му, и камъните му.</verse>
        <verse osisID='Zech.5.5'>И ангелът, който говореше с мен, излезе и ми каза: Повдигни очите си и виж какво е това, което излиза.</verse>
        <verse osisID='Zech.5.6'>И казах: Какво е това? А той каза: Това, което излиза, е ефа. И каза: Това е видът им по цялата земя.</verse>
        <verse osisID='Zech.5.7'>И ето, един оловен капак се вдигна, и ето, една жена седеше сред ефата.</verse>
        <verse osisID='Zech.5.8'>И каза: Това е безбожието. И я хвърли сред ефата и хвърли оловната тежест върху отвора й.</verse>
        <verse osisID='Zech.5.9'>И повдигнах очите си видях, и ето, две жени излязоха и в крилете им — вятър; и имаха криле като крилете на щъркел; и те вдигнаха ефата между земята и небето.</verse>
        <verse osisID='Zech.5.10'>И казах на ангела, който говореше с мен: Накъде отнасят ефата?</verse>
        <verse osisID='Zech.5.11'>И ми каза: За да й построят дом в земята Сенаар; и когато се установи, тя ще бъде положена там на мястото си.</verse>
      </chapter>
      <chapter osisID='Zech.6'>
        <verse osisID='Zech.6.1'>И отново повдигнах очите си видях, и ето, четири колесници излизаха измежду двете планини, а планините бяха бронзови планини.</verse>
        <verse osisID='Zech.6.2'>На първата колесница имаше червени коне, на втората колесница — черни коне,</verse>
        <verse osisID='Zech.6.3'>на третата колесница — бели коне, а в четвъртата колесница — пъстри силни коне.</verse>
        <verse osisID='Zech.6.4'>И проговорих и казах на ангела, който говореше с мен: Какви са тези, господарю мой?</verse>
        <verse osisID='Zech.6.5'>И ангелът отговори и ми каза: Тези са четирите небесни ветрища, които излизат, след като са стояли пред Господаря на цялата земя.</verse>
        <verse osisID='Zech.6.6'>На която колесница са черните коне, те излизат към северната страна и белите излизат след тях, а пъстрите излизат към южната страна.</verse>
        <verse osisID='Zech.6.7'>А силните излязоха и поискаха да отидат да обходят земята; и той каза: Идете, обходете. И те обходиха земята.</verse>
        <verse osisID='Zech.6.8'>И извика към мен и ми говори, като каза: Ето, излезлите към северната страна успокоиха духа Ми в северната страна.</verse>
        <verse osisID='Zech.6.9'>И ГОСПОДНОТО слово беше към мен и каза:</verse>
        <verse osisID='Zech.6.10'>Вземи принос от пленниците, от Хелдай, от Товия и от Йедая и иди ти в същия ден и влез в къщата на Йосия, сина на Софония, където дойдоха от Вавилон.</verse>
        <verse osisID='Zech.6.11'>И вземи от тях сребро и злато и направи корони и ги положи на главата на първосвещеника Иисус, сина на Йоседек;</verse>
        <verse osisID='Zech.6.12'>и му говори и кажи: Така говори ГОСПОД на Войнствата и казва: Ето мъж, Издънка е името му; и ще израсте от мястото си и ще съгради храма ГОСПОДЕН.</verse>
        <verse osisID='Zech.6.13'>Да, той ще съгради храма ГОСПОДЕН и той ще носи величие и ще седне на престола си, и ще владее, и ще бъде свещеник на престола си; и съвет на мир ще бъде между двамата.</verse>
        <verse osisID='Zech.6.14'>А короните ще бъдат за Елем и за Товия, и за Йедая, и за Хен, сина на Софония, за спомен в ГОСПОДНИЯ храм.</verse>
        <verse osisID='Zech.6.15'>И далечни ще дойдат и ще градят в ГОСПОДНИЯ храм; и ще познаете, че ГОСПОД на Войнствата ме е изпратил при вас. И това ще стане, ако послушате внимателно гласа на ГОСПОДА, своя Бог.</verse>
      </chapter>
      <chapter osisID='Zech.7'>
        <verse osisID='Zech.7.1'>И в четвъртата година на цар Дарий ГОСПОДНОТО слово беше към Захария, на четвъртия ден от деветия месец, през месец Хаслев.</verse>
        <verse osisID='Zech.7.2'>А Ветил беше изпратил Сарасар и Регемелех и мъжете му да се помолят пред ГОСПОДА,</verse>
        <verse osisID='Zech.7.3'>да говорят на свещениците на дома на ГОСПОДА на Войнствата и на пророците и да кажат: Да плача ли в петия месец, като се отделя, както правих толкова години?</verse>
        <verse osisID='Zech.7.4'>И словото от ГОСПОДА на Войнствата беше към мен и каза:</verse>
        <verse osisID='Zech.7.5'>Говори на целия народ на земята и на свещениците и кажи: Когато постехте и скърбяхте в петия и в седмия месец, и това седемдесет години, наистина ли за Мен постехте, за Мен?</verse>
        <verse osisID='Zech.7.6'>И когато ядете и пиете, не ядете ли и не пиете ли за себе си?</verse>
        <verse osisID='Zech.7.7'>Не са ли това думите, които ГОСПОД е прогласил чрез предишните пророци, когато Ерусалим е бил населен и в благоденствие, и околните му градове, и югът и низината са били населени?</verse>
        <verse osisID='Zech.7.8'>И ГОСПОДНОТО слово беше към Захария и каза:</verse>
        <verse osisID='Zech.7.9'>Така говори ГОСПОД на Войнствата и казва: Съдете с истинен съд и оказвайте милост и състрадание всеки на брат си,</verse>
        <verse osisID='Zech.7.10'>и не угнетявайте вдовицата и сирачето, чужденеца и сиромаха; и не мислете в сърцата си злото всеки на брат си.</verse>
        <verse osisID='Zech.7.11'>Но те отказаха да слушат и обърнаха упорито плещите си и запушиха ушите си, за да не чуват.</verse>
        <verse osisID='Zech.7.12'>И направиха сърцето си твърдо като диамант, за да не слушат закона и думите, които ГОСПОД на Войнствата беше изпратил чрез Духа Си чрез предишните пророци; поради което дойде голям гняв от ГОСПОДА на Войнствата.</verse>
        <verse osisID='Zech.7.13'>Затова, както Той викаше, а те не слушаха, така и те викаха, а Аз не слушах, казва ГОСПОД на Войнствата,</verse>
        <verse osisID='Zech.7.14'>а ги разпръснах като с вихрушка между всичките народи, които не познаваха. Така земята запустя след тях, така че нямаше кой да минава и да се връща, защото направиха желаната земя на пустош.</verse>
      </chapter>
      <chapter osisID='Zech.8'>
        <verse osisID='Zech.8.1'>И беше слово от ГОСПОДА на Войнствата и каза:</verse>
        <verse osisID='Zech.8.2'>Така казва ГОСПОД на Войнствата: Ревнувам с голяма ревност за Сион и с голяма ярост ревнувам за него.</verse>
        <verse osisID='Zech.8.3'>Така казва ГОСПОД: Върнах се към Сион и ще обитавам сред Ерусалим; и Ерусалим ще се нарече Град на истината, и хълмът на ГОСПОДА на Войнствата — Светият хълм.</verse>
        <verse osisID='Zech.8.4'>Така казва ГОСПОД на Войнствата: Още ще седят старци и старици по ерусалимските площади, всеки с тоягата си в ръката си поради дълбока старост.</verse>
        <verse osisID='Zech.8.5'>И площадите на града ще бъдат пълни с момченца и момиченца, играещи по площадите му.</verse>
        <verse osisID='Zech.8.6'>Така казва ГОСПОД на Войнствата: Ако това е чудно в очите на остатъка от този народ в онези дни, ще бъде ли чудно и в Моите очи? — заявява ГОСПОД на Войнствата.</verse>
        <verse osisID='Zech.8.7'>Така казва ГОСПОД на Войнствата: Ето, Аз ще спася народа Си от земята към изгрев и от земята към залез слънце.</verse>
        <verse osisID='Zech.8.8'>И ще ги доведа и те ще живеят сред Ерусалим, и ще ми бъдат народ, и Аз ще им бъда Бог, в истина и в правда.</verse>
        <verse osisID='Zech.8.9'>Така казва ГОСПОД на Войнствата: Укрепете ръцете си, вие, които в тези дни слушате тези думи чрез устата на пророците, които бяха в деня, когато се положи основата на дома на ГОСПОДА на Войнствата, на храма, за да се построи.</verse>
        <verse osisID='Zech.8.10'>Защото преди онези дни нямаше нито заплата за човек, нито заплата за животно; и за влизащия и за излизащия нямаше мир заради противника; защото настроих всичките хора един срещу друг.</verse>
        <verse osisID='Zech.8.11'>Но сега няма да бъда както в предишните дни за остатъка на този народ, заявява ГОСПОД на Войнствата.</verse>
        <verse osisID='Zech.8.12'>Защото ще има сеитба като във време на мир, лозата ще дава плода си и земята ще дава реколтата си, и небето ще дава росата си; и на остатъка на този народ ще дам да наследи всички тези неща.</verse>
        <verse osisID='Zech.8.13'>И както бяхте проклятие между народите, доме юдов и доме израилев, така ще ви спася и ще станете благословение. Не бойте се, нека се укрепят ръцете ви!</verse>
        <verse osisID='Zech.8.14'>Защото така казва ГОСПОД на Войнствата: Както намислих да ви сторя зло, когато бащите ви Ме разгневиха, казва ГОСПОД на Войнствата, и не се смилих,</verse>
        <verse osisID='Zech.8.15'>така отново намислих в тези дни да сторя добро на Ерусалим и на юдовия дом. Не бойте се!</verse>
        <verse osisID='Zech.8.16'>Това са нещата, които трябва да вършите: Говорете истина един на друг, съдете с истина и съд на мир в портите си;</verse>
        <verse osisID='Zech.8.17'>и не замисляйте в сърцата си зло един против друг и не обичайте лъжлива клетва; защото всички тези са неща, които мразя, заявява ГОСПОД.</verse>
        <verse osisID='Zech.8.18'>И словото от ГОСПОДА на Войнствата беше към мен и каза:</verse>
        <verse osisID='Zech.8.19'>Така казва ГОСПОД на Войнствата: Постът на четвъртия месец, постът на петия, постът на седмия и постът на десетия ще станат на юдовия дом веселие и радост и весели празници. Но обичайте истината и мира.</verse>
        <verse osisID='Zech.8.20'>Така казва ГОСПОД на Войнствата: Още ще дойдат народи и жители на много градове.</verse>
        <verse osisID='Zech.8.21'>И жителите на един град ще отидат в друг и ще кажат: Нека непременно да отидем да се помолим пред ГОСПОДА и да потърсим ГОСПОДА на Войнствата. Ще отида и аз.</verse>
        <verse osisID='Zech.8.22'>И ще дойдат много племена и силни народи да потърсят ГОСПОДА на Войнствата в Ерусалим и да се помолят пред ГОСПОДА.</verse>
        <verse osisID='Zech.8.23'>Така казва ГОСПОД на Войнствата: В онези дни десет мъже от всякакви езици на народите ще хванат, да, ще хванат полата на един мъж юдеин и ще кажат: Искаме да ходим с вас, защото чухме, че Бог е с вас.</verse>
      </chapter>
      <chapter osisID='Zech.9'>
        <verse osisID='Zech.9.1'>ГОСПОДНОТО слово, наложено за земята Адрах; и Дамаск е почивката му, защото окото на ГОСПОДА е върху човека и върху всички израилеви племена,</verse>
        <verse osisID='Zech.9.2'>а също над Емат, който граничи с него, и над Тир и Сидон, ако и да са много мъдри.</verse>
        <verse osisID='Zech.9.3'>А Тир си построи крепост и натрупа сребро като прах и чисто злато — като уличната кал.</verse>
        <verse osisID='Zech.9.4'>Ето, Господ ще го завладее и ще порази силата му в морето, а той ще бъде погълнат от огън.</verse>
        <verse osisID='Zech.9.5'>Аскалон ще види и ще се уплаши, и Газа — и ще се разтрепери много, и Акарон — защото очакването му ще се посрами. И царят ще погине от Газа и Аскалон няма да се насели.</verse>
        <verse osisID='Zech.9.6'>Незаконороден ще живее в Азот и ще отсека гордостта на филистимците.</verse>
        <verse osisID='Zech.9.7'>Ще отнема кръвта от устата му и гнусотиите измежду зъбите му; и ще остане и той за нашия Бог и ще бъде като хилядник в Юда, и Акарон — като евусееца.</verse>
        <verse osisID='Zech.9.8'>Ще разположа за дома Си стан против войска, против онзи, който минава, и против онзи, който се връща, и никой насилник няма вече да премине над тях, защото сега видях с очите Си.</verse>
        <verse osisID='Zech.9.9'>Радвай се много сионска дъще, викай от радост, ерусалимска дъще! Ето, твоят Цар идва при теб; Той е праведен и спасител, смирен, и яздещ на магаре, и на магаренце, рожба на магарица.</verse>
        <verse osisID='Zech.9.10'>И Аз ще изтребя колесница от Ефрем и кон от Ерусалим; и ще се отсече бойният лък. И Той ще говори мир на народите и владичеството Му ще бъде от море до море и от реката Ефрат — до краищата на земята.</verse>
        <verse osisID='Zech.9.11'>А за теб, чрез кръвта на завета ти изведох затворниците ти от безводния ров.</verse>
        <verse osisID='Zech.9.12'>Върнете се в крепостта, затворници, които се надявате! Още днес възвестявам, че ще ти върна двойно.</verse>
        <verse osisID='Zech.9.13'>Защото си опънах Юда и лъка си напълних с Ефрем; и ще подбудя децата ти, Сионе, срещу децата ти, Гърция; и ще те направя като меч на воин.</verse>
        <verse osisID='Zech.9.14'>И ГОСПОД ще се яви над тях и стрелата Му ще излезе като светкавица; и Господ БОГ ще надуе рога и ще се понесе с вихрушките на юга.</verse>
        <verse osisID='Zech.9.15'>ГОСПОД на Войнствата ще ги защитава; и те ще погълнат противниците и ще тъпчат камъни за прашка; и ще пият, и ще вдигат шум като от вино, и ще се изпълнят като чаши, като ъглите на олтара.</verse>
        <verse osisID='Zech.9.16'>И ГОСПОД, техният Бог, ще ги спаси в онзи ден като стадо на Своя народ, защото те са камъни в корона, блестящи над земята Му.</verse>
        <verse osisID='Zech.9.17'>Защото колко велика е благостта Му и колко велика е красотата Му! Житото ще направи юношите да цъфтят, а младото вино — девиците.</verse>
      </chapter>
      <chapter osisID='Zech.10'>
        <verse osisID='Zech.10.1'>Искайте от ГОСПОДА дъжд по времето на късния дъжд. ГОСПОД прави мълниите и ще им даде изобилен дъжд, на всекиго — зеленина на полето.</verse>
        <verse osisID='Zech.10.2'>Понеже домашните идоли говориха суета и чародеите видяха лъжливи видения и говориха измамни сънища, и утешаваха суетно, затова се скитат като овце, окаяни са, защото няма пастир.</verse>
        <verse osisID='Zech.10.3'>Гневът Ми пламна против пастирите и ще накажа козлите; защото ГОСПОД на Войнствата посети стадото Си, юдовия дом, и ги направи като Своя великолепен кон в бой.</verse>
        <verse osisID='Zech.10.4'>От Него е крайъгълният камък, от Него е колът, от Него е бойният лък, от Него — всички властници заедно.</verse>
        <verse osisID='Zech.10.5'>И те ще бъдат като силните, които тъпчат в боя враговете в уличната кал; и ще воюват, защото ГОСПОД е с тях, а яздещите на коне ще се посрамят.</verse>
        <verse osisID='Zech.10.6'>Аз ще укрепя юдовия дом и ще спася йосифовия дом, и ще ги населя, защото се смилих над тях и ще бъдат, като че не съм ги отхвърлял, защото Аз съм ГОСПОД, техният Бог, и ще им отговоря.</verse>
        <verse osisID='Zech.10.7'>Ефремците ще бъдат като силен мъж и сърцето им ще се радва като от вино; и синовете им ще видят и ще се зарадват, сърцето им ще ликува в ГОСПОДА.</verse>
        <verse osisID='Zech.10.8'>Ще им свирна и ще ги събера, защото Аз ги изкупих; и ще се умножат, както се бяха умножили.</verse>
        <verse osisID='Zech.10.9'>И ще ги посея между народите и те ще Ме помнят в дал��чни места, и ще живеят с децата си, и ще се върнат.</verse>
        <verse osisID='Zech.10.10'>И ще ги върна от египетската земя и ще ги събера от Асирия, и ще ги доведа в галаадската земя и в Ливан, и няма да им е достатъчна земята.</verse>
        <verse osisID='Zech.10.11'>И ще премине през морето на скръбта, и ще порази вълните на морето, и ще пресъхнат всички дълбини на реката Нил; и ще се повали гордостта на Асирия, а скиптърът на Египет ще се отнеме.</verse>
        <verse osisID='Zech.10.12'>Аз ще ги укрепя в ГОСПОДА, и в Неговото Име ще ходят, заявява ГОСПОД.</verse>
      </chapter>
      <chapter osisID='Zech.11'>
        <verse osisID='Zech.11.1'>Отвори, Ливане, вратите си и огън ще пояде кедрите ти!</verse>
        <verse osisID='Zech.11.2'>Ридай, елхо, защото падна кедърът, защото благородните са опустошени! Ридайте, васански дъбове, защото непристъпната гора е повалена!</verse>
        <verse osisID='Zech.11.3'>Глас на ридание на пастирите, защото славата им е опустошена! Глас на рев на млади лъвове, защото разкошът на Йордан е опустошен!</verse>
        <verse osisID='Zech.11.4'>Така казва ГОСПОД, моят Бог: Паси овцете обречени на клане,</verse>
        <verse osisID='Zech.11.5'>чиито купувачи ги колят и не се мислят за виновни, а продавачите им казват: Благословен да е ГОСПОД, защото забогатях! — и пастирите им не ги жалят.</verse>
        <verse osisID='Zech.11.6'>Затова няма вече да пожаля жителите на земята, заявява ГОСПОД. И ето, Аз предавам хората всеки в ръката на другия и в ръката на царя му; и те ще разсипят земята, и Аз няма да избавям от ръката им.</verse>
        <verse osisID='Zech.11.7'>И аз пасох овцете обречени на клане, наистина най-окаяните овце! И си взех две тояги; едната нарекох Благост, а другата нарекох Връзки; и пасох стадото.</verse>
        <verse osisID='Zech.11.8'>И изтребих тримата пастири в един месец. И душата ми се отегчи от тях, а и тяхната душа се отврати от мен.</verse>
        <verse osisID='Zech.11.9'>И казах: Няма да ви паса; което умира, нека умира и което загива, нека загива, а останалите нека ядат едно на друго месото си!</verse>
        <verse osisID='Zech.11.10'>И взех тоягата си Благост и я счупих, за да унищожа завета, който бях сключил с всичките народи.</verse>
        <verse osisID='Zech.11.11'>И в онзи ден се унищожи; и така окаяните от овцете, които внимаваха на мен, познаха, че това беше слово от ГОСПОДА.</verse>
        <verse osisID='Zech.11.12'>Тогава им казах: Ако ви се вижда добро, дайте ми заплатата ми, а ако не, недейте. И те ми претеглиха заплатата ми — тридесет сребърника.</verse>
        <verse osisID='Zech.11.13'>И ГОСПОД ми каза: Хвърли ги на грънчаря — славната цена, с която бях оценен от тях! И аз взех тридесетте сребърника и ги хвърлих в ГОСПОДНИЯ дом на грънчаря.</verse>
        <verse osisID='Zech.11.14'>Тогава счупих и другата си тояга, Връзки, за да унищожа братството между Юда и Израил.</verse>
        <verse osisID='Zech.11.15'>И ГОСПОД ми каза: Вземи си сега инструментите на безумен овчар.</verse>
        <verse osisID='Zech.11.16'>Защото, ето, Аз ще издигна пастир на земята, който няма да се сеща за загиващите, няма да търси разпръснатите, няма да лекува ранената, няма да храни здравата, а ще яде месото на тлъстата и ще разсича копитата им.</verse>
        <verse osisID='Zech.11.17'>Горко на безполезния пастир, който оставя стадото! Меч ще връхлети върху мишцата му и върху дясното му око. Мишцата му ще изсъхне напълно и дясното му око напълно ще угасне.</verse>
      </chapter>
      <chapter osisID='Zech.12'>
        <verse osisID='Zech.12.1'>Наложеното от ГОСПОДА слово за Израил, заявява ГОСПОД, който простира небесата и основава земята и образува духа на човека в него:</verse>
        <verse osisID='Zech.12.2'>Ето, Аз правя Ерусалим чаша на омайване за всичките народи наоколо; ще дойде и върху Юда при обсадата на Ерусалим.</verse>
        <verse osisID='Zech.12.3'>И в онзи ден ще направя Ерусалим тегнещ камък за всичките народи; всички, които се натоварят с него, ще се смажат; и против него ще се съберат всичките народи на света.</verse>
        <verse osisID='Zech.12.4'>В онзи ден, заявява ГОСПОД, ще поразя всеки кон с ужас и ездача му — с лудост, а над юдовия дом ще държа очите Си отворени; и ще поразя всеки кон на народите със слепота.</verse>
        <verse osisID='Zech.12.5'>И юдовите началници ще кажат в сърцето си: Ерусалимските жители са ми сила чрез ГОСПОДА на Войнствата, техния Бог.</verse>
        <verse osisID='Zech.12.6'>В онзи ден ще направя юдовите началници като нажежено огнище с огън сред дърва и като огнен факел сред снопове и ще погълнат надясно и наляво всичките околни народи; и Ерусалим пак ще се насели на мястото си, в Ерусалим.</verse>
        <verse osisID='Zech.12.7'>И ГОСПОД ще спаси първо юдовите шатри, за да не се издигне великолепието на Давидовия дом и великолепието на ерусалимските жители над Юда.</verse>
        <verse osisID='Zech.12.8'>В онзи ден ГОСПОД ще защити ерусалимските жители; и препъващият се между тях ще бъде в онзи ден като Давид, а Давидовият дом — като Бога, като Ангела ГОСПОДЕН пред тях.</verse>
        <verse osisID='Zech.12.9'>И в онзи ден ще потърся да изтребя всичките народи, които идват против Ерусалим.</verse>
        <verse osisID='Zech.12.10'>И ще излея на Давидовия дом и на ерусалимските жители дух на благодат и на молитви; и те ще погледнат на Мен, когото прободоха. И ще плачат за Него, както се оплаква единствен син, и ще скърбят за Него, както се скърби за първороден.</verse>
        <verse osisID='Zech.12.11'>В онзи ден ще има голямо жалеене в Ерусалим, като жалеенето на Адад-Римон в низината Магедон.</verse>
        <verse osisID='Zech.12.12'>И земята ще жалее, всеки род насаме: родът на Давидовия дом насаме и жените им насаме; родът на Натановия дом насаме и жените им насаме;</verse>
        <verse osisID='Zech.12.13'>родът на левиевия дом насаме, и жените им насаме; родът на Семей насаме и жените им насаме;</verse>
        <verse osisID='Zech.12.14'>всички останали родове, всеки род насаме и жените им насаме.</verse>
      </chapter>
      <chapter osisID='Zech.13'>
        <verse osisID='Zech.13.1'>В онзи ден ще се отвори извор за Давидовия дом и за ерусалимските жители за очистване от грях и нечистота.</verse>
        <verse osisID='Zech.13.2'>И в онзи ден, заявява ГОСПОД на Войнствата, ще отсека имената на идолите от земята и няма да се помнят вече; и пророците, и духа на нечистотата ще махна от земята.</verse>
        <verse osisID='Zech.13.3'>И ако някой още пророкува, тогава баща му и майка му, които са го родили, ще му кажат: Няма да живееш, защото говориш лъжа в Името на ГОСПОДА! И баща му и майка му, които са го родили, ще го прободат, когато пророкува.</verse>
        <verse osisID='Zech.13.4'>И в онзи ден пророците ще се посрамят — всеки от видението си, когато е пророкувал — и няма да обличат козинява дреха, за да заблуждават.</verse>
        <verse osisID='Zech.13.5'>И ще каже: Не съм пророк, аз съм мъж земеделец, защото човек ме е купил от младостта ми.</verse>
        <verse osisID='Zech.13.6'>И ако някой му каже: Какви са тези рани сред ръцете ти? — ще отговори: Защото ме биха в дома на приятелите ми.</verse>
        <verse osisID='Zech.13.7'>Меч, събуди се против пастира Ми, против мъжа, който Ми е съдружник, заявява ГОСПОД на Войнствата. Порази пастира и овцете ще се разпръснат; и Аз ще обърна ръката Си върху малките.</verse>
        <verse osisID='Zech.13.8'>И в цялата земя, заявява ГОСПОД, две части в нея ще се изтребят и ще изчезнат, а третата ще остане в нея.</verse>
        <verse osisID='Zech.13.9'>И ще прекарам третата част през огън и ще ги пречистя, както се пречиства среброто, и ще ги изпитам, както се изпитва златото. Те ще призоват Името Ми и Аз ще им отговоря; ще кажа: Мой народ са! — и те ще кажат: ГОСПОД е наш Бог.</verse>
      </chapter>
      <chapter osisID='Zech.14'>
        <verse osisID='Zech.14.1'>Ето, идва Ден на ГОСПОДА, когато плячката ти ще се раздели сред теб.</verse>
        <verse osisID='Zech.14.2'>И ще събера всичките народи на бой против Ерусалим. И градът ще бъде превзет, къщите ще бъдат разграбвани и жените — изнасилвани; и половината от града ще отиде в плен, а останалият народ няма да бъде изтребен от града.</verse>
        <verse osisID='Zech.14.3'>И ГОСПОД ще излезе и ще воюва против онези народи, както в деня, когато воюва, в деня на битката.</verse>
        <verse osisID='Zech.14.4'>В онзи ден краката Му ще застанат на Елеонския хълм, който е срещу Ерусалим на изток. И Елеонският хълм ще се разцепи през средата си на изток и на запад, ще се образува много голяма долина и половината от хълма ще се отдръпне на север, а половината му — на юг.</verse>
        <verse osisID='Zech.14.5'>И ще побегнете в долината на Моите планини, защото долината на планините ще стига до Асал. И ще побегнете, както бягахте от земетресението в дните на юдовия цар Озия. И ще дойде ГОСПОД, моят Бог, и всичките светии с Теб.</verse>
        <verse osisID='Zech.14.6'>И в онзи ден няма да има светлина, блестящите тела ще се свият.</verse>
        <verse osisID='Zech.14.7'>И ще бъде единствен ден — той е известен на ГОСПОДА — нито ден, нито нощ, а по вечерно време ще има светлина.</verse>
        <verse osisID='Zech.14.8'>И в онзи ден живи води ще излязат от Ерусалим: половината им към източното море и половината им към задното море; през лятото и през зимата ще бъде така.</verse>
        <verse osisID='Zech.14.9'>И ГОСПОД ще бъде Цар над цялата земя; в онзи ден ГОСПОД ще бъде един и Името Му едно.</verse>
        <verse osisID='Zech.14.10'>Цялата страна ще се превърне в равнина, от Гава до Римон на юг от Ерусалим; а Ерусалим ще се издигне и ще се насели на мястото си — от Вениаминовата порта до мястото на първата порта и до Портата на ъгъла, и от кулата Ананеил до царските линове.</verse>
        <verse osisID='Zech.14.11'>И ще се живее в него и няма да има вече проклятие, и Ерусалим ще се насели в безопасност.</verse>
        <verse osisID='Zech.14.12'>И ето язвата, с която ГОСПОД ще порази всичките народи, които са воювали против Ерусалим: Месата им ще се разложат, докато още стоят на краката си, очите им ще се разложат в ямите си и езикът им ще се разложи в устата им.</verse>
        <verse osisID='Zech.14.13'>И в онзи ден ще има голям смут от ГОСПОДА сред тях и те ще хващат всеки ръката на другия и ръката на всекиго ще се вдигне против ближния му.</verse>
        <verse osisID='Zech.14.14'>И Юда също ще воюва в Ерусалим; и богатството на всичките околни народи ще се събере — злато, сребро и дрехи в голямо количество.</verse>
        <verse osisID='Zech.14.15'>И такава, като тази язва, ще бъде язвата на конете, на мулетата, на камилите и на магаретата, и на всичките животни, които ще бъдат в онези станове.</verse>
        <verse osisID='Zech.14.16'>И всеки, който остане от всичките народи, дошли против Ерусалим, ще се изкачва от година на година да се покланя на Царя, ГОСПОДА на Войнствата, и да празнува празника на колибите.</verse>
        <verse osisID='Zech.14.17'>И ако някои от родовете на земята не се изкачат в Ерусалим да се поклонят на Царя, ГОСПОДА на Войнствата, на тях няма да има дъжд.</verse>
        <verse osisID='Zech.14.18'>И египетският род ако не се изкачи и не дойде, на тях няма да има дъжд. Това ще бъде язвата, с която ГОСПОД ще порази народите, които не се изкачват да празнуват празника на колибите.</verse>
        <verse osisID='Zech.14.19'>Това ще бъде наказанието на Египет и наказанието на всичките народи, които не се изкачват да празнуват празника на колибите.</verse>
        <verse osisID='Zech.14.20'>В онзи ден на звънците на конете ще има надпис: Свят на ГОСПОДА. И котлите в дома ГОСПОДЕН ще бъдат като легените пред олтара.</verse>
        <verse osisID='Zech.14.21'>И всеки котел в Ерусалим и в Юда ще бъде свят на ГОСПОДА на Войнствата; и всички, които жертват, ще идват и ще вземат от тях и ще варят в тях. И в онзи ден няма вече да има търговец в дома на ГОСПОДА на Войнствата.</verse>
      </chapter>
    </div></osisText>
</osis>