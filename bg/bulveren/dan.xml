<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='BulVeren' xml:lang='bg'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='BulVeren'>
        <title>Veren's Contemporary Bible</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2010-01-10</date>
        <description>This is an updated version of the Bible, published by Konstantin Fotinov, Petko Slaveykov and Hristodul Sichan-Nikolov in 1871. This version is made by Veren LTD. All texts are collated with the originals. This module is part of the CDL Project. CDL Project aims to create an electronic library Bulgarian of biblical texts, commentaries and researches.</description>
        <publisher/>
        <type type='OSIS'>Bible</type>
        <identifier type='OSIS'>BulVeren</identifier>
        <source>http://bible.netbg.com/bible/versions/veren.zip</source>
        <language type='IETF'>bg</language>
        <relation/>
        <coverage>provide the bible to the nations of the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Dan'>
      <chapter osisID='Dan.1'>
        <verse osisID='Dan.1.1'>В третата година от царуването на юдовия цар Йоаким вавилонският цар Навуходоносор дойде в Ерусалим и го обсади.</verse>
        <verse osisID='Dan.1.2'>И Господ предаде в ръката му юдовия цар Йоаким и част от съдовете на Божия дом и той ги занесе в земята Сенаар, в капището на своя бог, и съдовете занесе в съкровищницата на своя бог.</verse>
        <verse osisID='Dan.1.3'>И царят каза на Асфеназ, началника на скопците си, да доведе някои от израилевите синове и от царския род, и от благородните —</verse>
        <verse osisID='Dan.1.4'>момчета без никакъв недостатък, хубави на вид, които да проумяват всякаква мъдрост и да владеят знание, и да разбират наука, и които са способни да стоят в царския дворец, за да ги учи на книжнината и езика на халдейците.</verse>
        <verse osisID='Dan.1.5'>И царят им определи за всеки ден дял от царските ястия и от виното, което той пиеше, и да ги възпитават три години, а след изтичането им да стоят пред царя.</verse>
        <verse osisID='Dan.1.6'>А между тях бяха от юдовите синове Даниил, Анания, Мисаил и Азария.</verse>
        <verse osisID='Dan.1.7'>И началникът на скопците ги преименува, като нарече Даниил Валтасасар, а Анания — Седрах, а Мисаил — Мисах, а Азария — Авденаго.</verse>
        <verse osisID='Dan.1.8'>А Даниил реши в сърцето си да не се осквернява от ястията на царя и от виното, което той пиеше; и помоли началника на скопците да не се осквернява.</verse>
        <verse osisID='Dan.1.9'>А Бог даде на Даниил благоволение и милост пред началника на скопците.</verse>
        <verse osisID='Dan.1.10'>И началникът на скопците каза на Даниил: Аз се боя от господаря си, царя, който определи ястието ви и питието ви, да не би да види, че лицата ви изглеждат по-зле от тези на момчетата на вашата възраст, и така да изложите главата ми на опасност пред царя.</verse>
        <verse osisID='Dan.1.11'>Тогава Даниил каза на надзирателя, когото началникът на скопците беше поставил над Даниил, Анания, Мисаил и Азария:</verse>
        <verse osisID='Dan.1.12'>Опитай, моля те, със слугите си десет дни — да ни дават зеленчук да ядем и вода да пием.</verse>
        <verse osisID='Dan.1.13'>После нека се прегледат пред теб нашите лица и лицата на момчетата, които ядат от ястията на царя; и според това, което видиш, постъпи със слугите си.</verse>
        <verse osisID='Dan.1.14'>И той ги послуша в това нещо и опита с тях десет дни.</verse>
        <verse osisID='Dan.1.15'>И на края на десетте дни техните лица изглеждаха по-красиви и по-охранени отколкото лицата на всичките момчета, които ядяха от ястията на царя.</verse>
        <verse osisID='Dan.1.16'>И надзирателят отне от тях ястието и виното, което трябваше да пият, и им даваше зеленчук.</verse>
        <verse osisID='Dan.1.17'>А на тези четири момчета Бог даде знание и способност за всякаква книга и мъдрост; и Даниил разбираше всякакви видения и сънища.</verse>
        <verse osisID='Dan.1.18'>И в края на дните, когато царят беше казал да ги въведат, началникът на скопците ги въведе пред Навуходоносор.</verse>
        <verse osisID='Dan.1.19'>И царят разговаря с тях и между всички тях не се намери друг като Даниил, Анания, Мисаил и Азария; и те стояха пред царя.</verse>
        <verse osisID='Dan.1.20'>И във всяко дело, което изискваше мъдрост и разбиране, за което царят ги попита, ги намери десет пъти по-добри от всичките книжници и гадатели, които бяха в цялото му царство.</verse>
        <verse osisID='Dan.1.21'>И Даниил остана до първата година на цар Кир.</verse>
      </chapter>
      <chapter osisID='Dan.2'>
        <verse osisID='Dan.2.1'>И във втората година от царуването на Навуходоносор, Навуходоносор сънува сънища и духът му се обезпокои и сънят побягна от него.</verse>
        <verse osisID='Dan.2.2'>И царят каза да повикат книжниците и гадателите, заклинателите и халдейците, за да разкрият на царя сънищата му. И те влязоха и застанаха пред царя.</verse>
        <verse osisID='Dan.2.3'>И царят им каза: Сънувах сън; и духът ми е обезпокоен да разбера съня.</verse>
        <verse osisID='Dan.2.4'>И халдейците говориха на царя на арамейски: Царю, да си жив до века! Кажи съня на слугите си, и ние ще изявим тълкуванието му.</verse>
        <verse osisID='Dan.2.5'>Царят отговори и каза на халдейците: Решението ми е твърдо: Ако не ми известите съня и тълкуванието му, ще бъдете разсечени на части и къщите ви ще бъдат обърнати на бунища;</verse>
        <verse osisID='Dan.2.6'>но ако съобщите съня и тълкуванието му, ще получите от мен подаръци, награди и голяма чест. И така, съобщете ми съня и тълкуванието му.</verse>
        <verse osisID='Dan.2.7'>Те отговориха втори път и казаха: Нека царят каже съня на слугите си, и ние ще изявим тълкуванието му.</verse>
        <verse osisID='Dan.2.8'>Царят отговори и каза: Зная със сигурност, че вие искате да печелите време, понеже виждате, че решението ми е твърдо.</verse>
        <verse osisID='Dan.2.9'>Така че, ако не ми известите съня, има само едно решение за вас — защото сте се наговорили да говорите лъжливи и измамни думи пред мен, докато се променят времената. И така, кажете ми съня, и аз ще зная, че можете да ми изявите и тълкуванието му.</verse>
        <verse osisID='Dan.2.10'>Халдейците отговориха пред царя и казаха: Няма човек на света, който да може да изяви делото на царя — защото никой цар, и велик и могъщ, не е изисквал такова нещо от книжник или гадател, или халдеец.</verse>
        <verse osisID='Dan.2.11'>И това нещо, което царят изисква, е трудно; и няма друг, който би могъл да го изяви пред царя освен боговете, чието жилище не е при смъртните.</verse>
        <verse osisID='Dan.2.12'>От това царят се разгневи много и се разяри, и заповяда да погубят всичките вавилонски мъдреци.</verse>
        <verse osisID='Dan.2.13'>И излезе указът да се умъртвят мъдреците, и потърсиха и Даниил и другарите му, за да ги умъртвят.</verse>
        <verse osisID='Dan.2.14'>Тогава Даниил се обърна с ум и разум към началника на царските телохранители, Ариох, който беше излязъл да умъртви вавилонските мъдреци,</verse>
        <verse osisID='Dan.2.15'>като отговори и каза на царския началник Ариох: Защо указът от царя е толкова строг? Тогава Ариох извести работата на Даниил.</verse>
        <verse osisID='Dan.2.16'>И Даниил влезе и измоли от царя да му даде време, за да изяви на царя тълкуванието на съня.</verse>
        <verse osisID='Dan.2.17'>След това Даниил отиде в къщата си и извести работата на другарите си Анания, Мисаил и Азария,</verse>
        <verse osisID='Dan.2.18'>за да измолят милост от небесния Бог за тази тайна, за да не бъдат погубени Даниил и другарите му с останалите вавилонски мъдреци.</verse>
        <verse osisID='Dan.2.19'>След това тайната се откри на Даниил в нощно видение. Тогава Даниил благослови небесния Бог.</verse>
        <verse osisID='Dan.2.20'>Даниил проговори и каза: Да бъде благословено Божието Име от века и до века, защото мъдростта и силата са Негови!</verse>
        <verse osisID='Dan.2.21'>Той променя времената и годините, сваля царе и поставя царе. Той дава мъдрост на мъдрите и знание на разумните.</verse>
        <verse osisID='Dan.2.22'>Той открива дълбоките и скрити неща, Той знае онова, което е в тъмнината, и светлината обитава с Него.</verse>
        <verse osisID='Dan.2.23'>На Теб, Боже на бащите ми, благодаря и Теб прославям, че си ми дал мъдрост и сила и си ми дал да узная онова, което помолихме от Теб — защото Ти ни даде да узнаем делото на царя.</verse>
        <verse osisID='Dan.2.24'>И така, Даниил влезе при Ариох, когото царят беше назначил да погуби вавилонските мъдреци. Влезе и му каза така: Не погубвай вавилонските мъдреци. Въведи ме пред царя, и аз ще изявя на царя тълкуванието на съня.</verse>
        <verse osisID='Dan.2.25'>Тогава Ариох побърза да въведе Даниил пред царя и му каза така: Намерих човек от пленените от Юда, който ще извести на царя тълкуванието.</verse>
        <verse osisID='Dan.2.26'>Царят проговори и каза на Даниил, чието име беше Валтасасар: Можеш ли да ми съобщиш съня, който видях, и тълкуванието му?</verse>
        <verse osisID='Dan.2.27'>Даниил отговори пред царя и каза: Тайната, която царят изисква, не могат да изявят на царя нито мъдреци, нито гадатели, нито книжници, нито гледачи.</verse>
        <verse osisID='Dan.2.28'>Но има Бог на небесата, който открива тайни, и Той известява на цар Навуходоносор какво ще стане в последните дни. Сънят ти и виденията на главата ти на леглото ти са тези:</verse>
        <verse osisID='Dan.2.29'>В теб, царю, се надигнаха размишления на леглото ти за това, какво ще стане след това; и Онзи, който открива тайни, ти е известил какво ще стане.</verse>
        <verse osisID='Dan.2.30'>А на мен тази тайна се откри не чрез мъдрост, която имам аз повече от всичките живи, а за да се извести на царя тълкуването на съня, и за да разбереш размишленията на сърцето си.</verse>
        <verse osisID='Dan.2.31'>Ти, царю, си видял, и ето, един огромен образ. Този образ е бил велик блясъкът му е бил превъзходен. Стоял е пред теб и видът му е бил страшен.</verse>
        <verse osisID='Dan.2.32'>Главата на този образ е била от чисто злато, гърдите му и мишците му — от сребро, коремът му и бедрата му — от бронз,</verse>
        <verse osisID='Dan.2.33'>подбедрениците му от — желязо, краката му — отчасти от желязо, а отчасти от глина.</verse>
        <verse osisID='Dan.2.34'>Ти си гледал, докато се е откъснал камък, но не от ръце, който е ударил образа в краката му от желязо и глина и ги е разбил.</verse>
        <verse osisID='Dan.2.35'>Тогава едновременно желязото, глината, бронзът, среброто и златото са се разбили и са станали като прах от летните хармани; и вятърът ги е отнесъл и никакво място не се е намерило за тях. А камъкът, който е ударил образа, е станал голяма планина и е изпълнил цялата земя.</verse>
        <verse osisID='Dan.2.36'>Това е сънят, и ще кажем пред царя тълкуванието му.</verse>
        <verse osisID='Dan.2.37'>Ти, царю, си цар на царете — на теб небесният Бог е дал царството, властта, силата и славата.</verse>
        <verse osisID='Dan.2.38'>И навсякъде, където живеят хора, полски зверове и небесни птици, Той ги е дал в твоята ръка и те е поставил владетел над всички тях. Ти си златната глава.</verse>
        <verse osisID='Dan.2.39'>И след теб ще се издигне друго царство, по-долно от твоето; и друго, трето царство от бронз, което ще завладее цялата земя.</verse>
        <verse osisID='Dan.2.40'>И ще има четвърто царство, силно като желязо; също както желязото разбива и смазва всичко, и то, като желязото, което стрива, ще разбие и стрие всички тези.</verse>
        <verse osisID='Dan.2.41'>А понеже си видял краката и пръстите отчасти от грънчарска глина и отчасти от желязо, това ще бъде разделено царство; но в него ще има нещо от здравината на желязото, понеже си видял желязото смесено с глинена кал.</verse>
        <verse osisID='Dan.2.42'>А пръстите на краката, отчасти от желязо и отчасти от глина — отчасти царството ще бъде силно и отчасти крехко.</verse>
        <verse osisID='Dan.2.43'>А понеже си видял желязото смесено с глинена кал — те ще се размесят чрез човешкото семе, но няма да се прилепят един към друг, както желязото не се смесва с глината.</verse>
        <verse osisID='Dan.2.44'>И в дните на тези царе небесният Бог ще издигне царство, което до века няма да се разруши и управлението му няма да бъде оставено на друг народ; а то ще разбие и довърши всички тези царства и самото то ще пребъде до века,</verse>
        <verse osisID='Dan.2.45'>понеже си видял, че от планината се е откъснал камък, но не с ръце, и е разбил желязото, бронза, глината, среброто и златото. Великият Бог е известил на царя какво ще стане след това. Сънят е верен и тълкуванието му — достоверно.</verse>
        <verse osisID='Dan.2.46'>Тогава цар Навуходоносор падна на лицето си и се поклони на Даниил и заповяда да му принесат принос и кадения.</verse>
        <verse osisID='Dan.2.47'>Царят отговори на Даниил и каза: Наистина вашият Бог е Бог на боговете и Господ на царете, и открива тайни, тъй като ти можа да откриеш тази тайна.</verse>
        <verse osisID='Dan.2.48'>Тогава царят възвеличи Даниил и му даде множество големи подаръци и го постави за владетел над цялата вавилонска област и за главен началник над всичките вавилонски мъдреци.</verse>
        <verse osisID='Dan.2.49'>И Даниил измоли от царя и той постави Седрах, Мисах и Авденаго над управата на вавилонската област; а Даниил беше в царския двор.</verse>
      </chapter>
      <chapter osisID='Dan.3'>
        <verse osisID='Dan.3.1'>Цар Навуходоносор направи образ от злато; височината му беше шестдесет лакътя и ширината му — шест лакътя. Изправи го в равнината Дура, във вавилонската област.</verse>
        <verse osisID='Dan.3.2'>И цар Навуходоносор изпрати да съберат сатрапите, наместниците, областните управители, съдиите, съкровищниците, съветниците, законоведците и всичките началници на областите да дойдат на посвещението на образа, който цар Навуходоносор беше изправил.</verse>
        <verse osisID='Dan.3.3'>Тогава сатрапите, наместниците, областните управители, съдиите, съкровищниците, съветниците, законоведците и всичките началници на областите се събраха на посвещението на образа, който цар Навуходоносор беше изправил; и застанаха пред образа, който Навуходоносор беше изправил.</verse>
        <verse osisID='Dan.3.4'>И глашатаят извика силно: На вас се заповядва, народи, племена и езици:</verse>
        <verse osisID='Dan.3.5'>Когато чуете звука на тръбата, на свирката, на арфата, на лирата, на псалтира, на гайдата и на всякакъв вид музика, да паднете и да се поклоните на златния образ, който цар Навуходоносор е изправил!</verse>
        <verse osisID='Dan.3.6'>А който не падне да се поклони, в същия час ще бъде хвърлен сред пламтящата огнена пещ.</verse>
        <verse osisID='Dan.3.7'>Затова, когато всичките народи чуеха звука на тръбата, на свирката, на арфата, на лирата, на псалтира и на всякакъв вид музика, всичките народи, племена и езици падаха и се покланяха на златния образ, който цар Навуходоносор беше изправил.</verse>
        <verse osisID='Dan.3.8'>Заради това някои халдейци се приближиха при царя и издадоха юдеите.</verse>
        <verse osisID='Dan.3.9'>Те проговориха и казаха на цар Навуходоносор: Царю, да си жив до века!</verse>
        <verse osisID='Dan.3.10'>Ти царю, си издал указ: всеки човек, който чуе звука на тръбата, на свирката, на арфата, на лирата, на псалтира, на гайдата и на всякакъв вид музика, да падне и да се поклони на златния образ;</verse>
        <verse osisID='Dan.3.11'>а който не падне да се поклони, да бъде хвърлен сред пламтящата огнена пещ.</verse>
        <verse osisID='Dan.3.12'>Има някои юдеи, които ти си поставил над управата на вавилонската област — Седрах, Мисах и Авденаго; тези мъже, царю, не те зачитат; на боговете ти не служат и на златния образ, който си изправил, не се покланят.</verse>
        <verse osisID='Dan.3.13'>Тогава Навуходоносор с гняв и ярост заповяда да докарат Седрах, Мисах и Авденаго. Тогава докараха тези мъже пред царя.</verse>
        <verse osisID='Dan.3.14'>Навуходоносор проговори и им каза: Нарочно ли е, Седрахе, Мисахе и Авденаго, че не служите на моя бог и не се покланяте на златния образ, който съм изправил?</verse>
        <verse osisID='Dan.3.15'>Сега, когато чуете звука на тръбата, на свирката, на арфата, на лирата, на псалтира, на гайдата и на всякакъв вид музика, ако сте готови да паднете и се поклоните на образа, който съм направил, добре! Но ако не се поклоните, в същия час ще бъдете хвърлени сред пламтящата огнена пещ — и кой е онзи бог, който ще ви отърве от ръцете ми?</verse>
        <verse osisID='Dan.3.16'>Седрах, Мисах и Авденаго отговориха и казаха на цар Навуходоносор: Не ни е нужно да ти отговаряме за това нещо.</verse>
        <verse osisID='Dan.3.17'>Ако е така, нашият Бог, на когото ние служим, може да ни отърве от пламтящата огнена пещ; и от твоите ръце, царю, ще ни избави.</verse>
        <verse osisID='Dan.3.18'>Но и ако не, пак знай, царю, че на боговете ти няма да служим и на златния образ, който си изправил, няма да се покланяме.</verse>
        <verse osisID='Dan.3.19'>Тогава Навуходоносор се изпълни с ярост и изгледът на лицето му се измени против Седрах, Мисах и Авденаго. Той проговори и заповяда да нагорещят пещта седем пъти повече, отколкото обикновено се нагорещяваше.</verse>
        <verse osisID='Dan.3.20'>И на някои силни мъже от войската си заповяда да вържат Седрах, Мисах и Авденаго и да ги хвърлят в пламтящата огнена пещ.</verse>
        <verse osisID='Dan.3.21'>Тогава тези мъже бяха вързани с долните и горните си дрехи, с тюрбаните и дрехите си, и бяха хвърлени сред пламтящата огнена пещ.</verse>
        <verse osisID='Dan.3.22'>А понеже заповедта на царя беше строга и пещта беше изключително нагорещена, огненият пламък уби онези мъже, които вдигнаха Седрах, Мисах и Авденаго.</verse>
        <verse osisID='Dan.3.23'>А тези трима мъже, Седрах, Мисах и Авденаго, паднаха вързани сред пламтящата огнена пещ.</verse>
        <verse osisID='Dan.3.24'>Тогава цар Навуходоносор се ужаси и стана бързо, проговори и каза на съветниците си: Не хвърлихме ли трима мъже вързани сред огъня? Те отговориха и казаха на царя: Вярно е, царю.</verse>
        <verse osisID='Dan.3.25'>Той отговори и каза: Ето, виждам четирима мъже развързани да ходят сред огъня и нямат никаква повреда! И по вида си четвъртият прилича на Божи Син.</verse>
        <verse osisID='Dan.3.26'>Тогава Навуходоносор се приближи до вратата на пламтящата огнена пещ, проговори и каза: Седрахе, Мисахе и Авденаго, слуги на Всевишния Бог, излезте и елате тук! Тогава Седрах, Мисах и Авденаго излязоха отсред огъня.</verse>
        <verse osisID='Dan.3.27'>И сатрапите, наместниците, областните управители и царските съветници се събраха и видяха тези мъже — че огънят не беше имал власт над телата им;. Косъм от главата им не беше изгорял и долните им дрехи не се бяха изменили, и даже миризма на огън не беше преминала на тях.</verse>
        <verse osisID='Dan.3.28'>Навуходоносор проговори и каза: Благословен да бъде Бог на Седрах, Мисах и Авденаго, който изпрати Ангела Си и избави слугите Си, които се уповаха на Него и престъпиха думата на царя, и предадоха телата си, за да не служат и да не се покланят на друг бог, освен на своя Бог.</verse>
        <verse osisID='Dan.3.29'>Затова издавам указ: Който и да било от всеки народ, племе и език, който би казал зло против Бога на Седрах, Мисах и Авденаго, да се разсече на части и къщата му да се обърне на бунище; защото няма друг бог, който може да избави така.</verse>
        <verse osisID='Dan.3.30'>Тогава царят повиши Седрах, Мисах и Авденаго във вавилонската област.</verse>
      </chapter>
      <chapter osisID='Dan.4'>
        <verse osisID='Dan.4.1'>Цар Навуходоносор към всички народи, племена и езици, които живеят по цялата земя: Мир да ви се умножи!</verse>
        <verse osisID='Dan.4.2'>Беше ми угодно да оповестя знаменията и чудесата, които Всевишният Бог ми направи.</verse>
        <verse osisID='Dan.4.3'>Колко велики са знаменията Му и колко могъщи са чудесата Му! Неговото царство е вечно царство и Неговото владичество — от поколение в поколение.</verse>
        <verse osisID='Dan.4.4'>Аз, Навуходоносор, бях спокоен в дома си и благополучен в двореца си.</verse>
        <verse osisID='Dan.4.5'>Видях сън, който ме уплаши, и размишленията на леглото ми и виденията на главата ми ме уплашиха.</verse>
        <verse osisID='Dan.4.6'>И издадох указ да се въведат пред мен всичките вавилонски мъдреци, за да ми известят тълкуванието на съня.</verse>
        <verse osisID='Dan.4.7'>Тогава влязоха книжниците, гадателите, халдейците и гледачите, и аз разказах съня пред тях, но не ми известиха тълкуванието му.</verse>
        <verse osisID='Dan.4.8'>А накрая дойде пред мен Даниил, чието име е Валтасасар, по името на моя бог, и в когото е духът на светите богове; и аз разказах съня пред него:</verse>
        <verse osisID='Dan.4.9'>Валтасасаре, началнико на книжниците, понеже зная, че духът на светите богове е в теб и никаква тайна не ти е трудна, обясни ми виденията на съня ми, който видях, и тълкуванието му.</verse>
        <verse osisID='Dan.4.10'>Ето какви бяха виденията на главата ми и на леглото ми: Гледах, и ето, дърво сред земята, а височината му беше огромна.</verse>
        <verse osisID='Dan.4.11'>Дървото стана голямо и здраво, височината му стигаше до небето и то се виждаше до краищата на цялата земя.</verse>
        <verse osisID='Dan.4.12'>Листата му бяха хубави, плодът му — изобилен и на него имаше храна за всички; полските животни намираха сянка под него и небесните птици живееха в клоните му, и от него се хранеше всяко създание.</verse>
        <verse osisID='Dan.4.13'>Видях във виденията на главата си на леглото си, и ето, един свят страж слезе от небето.</verse>
        <verse osisID='Dan.4.14'>Той извика силно и каза така: Отсечете дървото и изсечете клоните му; отърсете листата му и разпръснете плода му; нека бягат животните изпод него и птиците от клоните му!</verse>
        <verse osisID='Dan.4.15'>Но пъна с корените му оставете в земята, и то стегнат с обръч от желязо и бронз сред полската зеленина; и нека се мокри от небесната роса и нека участва с животните в тревата на земята.</verse>
        <verse osisID='Dan.4.16'>Нека човешкото му сърце се измени и нека му се даде животинско сърце; и така нека минат над него седем времена.</verse>
        <verse osisID='Dan.4.17'>Чрез решение на стражите е дошло това послание и делото е по думата на светите, за да разберат живите, че Всевишният владее над царството на хората и го дава на когото иска, и поставя над него най-нищожния измежду хората.</verse>
        <verse osisID='Dan.4.18'>Този сън видях аз, цар Навуходоносор, и ти, Валтасасаре, кажи тълкуванието му, защото нито един от мъдреците на царството ми не може да ми извести тълкуванието, а ти можеш, защото духът на светите богове е в теб.</verse>
        <verse osisID='Dan.4.19'>Тогава Даниил, чието име беше Валтасасар, остана смаян за известно време и размислите му го плашеха. Царят проговори и каза: Валтасасаре, сънят и тълкуванието му да не те плашат! Валтасасар каза в отговор: Господарю мой, сънят нека бъде за онези, които те мразят, и тълкуванието му — за враговете ти!</verse>
        <verse osisID='Dan.4.20'>Дървото, което си видял, че е станало голямо и здраво, чиято височина е стигала до небето и което се виждало от цялата земя,</verse>
        <verse osisID='Dan.4.21'>чиито листа са били хубави и плодът му — изобилен и на което е имало храна за всички, и под което са живеели полските животни, и по чиито клони са се подслонявали небесните птици —</verse>
        <verse osisID='Dan.4.22'>това си ти, царю, който си станал голям и здрав; защото величието ти е станало голямо и е стигнало до небето и владичеството ти — до края на земята.</verse>
        <verse osisID='Dan.4.23'>А това, че царят е видял един свят страж да слиза от небето и да казва: Отсечете дървото и го унищожете, но пъна с корените му оставете в земята, и то стегнат с обръч от желязо и бронз сред полската зеленина; и нека се мокри от небесната роса и нека участва с полските животни, докато минат над него седем времена! —</verse>
        <verse osisID='Dan.4.24'>това е тълкуването му, царю, и това е решението на Всевишния, което ще постигне господаря ми, царя:</verse>
        <verse osisID='Dan.4.25'>Ще бъдеш изгонен измежду хората и жилището ти ще бъде с полските животни, ще бъдеш хранен с трева като говедата и ще бъдеш мокрен от небесната роса; и ще минат над теб седем времена, докато познаеш, че Всевишният владее над царството на хората и го дава на когото иска.</verse>
        <verse osisID='Dan.4.26'>А това, че е било казано да се остави пънът с корените на дървото, значи, че царството ще ти остане, щом познаеш, че небесата владеят.</verse>
        <verse osisID='Dan.4.27'>Затова, царю, нека ти бъде угоден моят съвет да оставиш греховете си чрез правда и беззаконията си — чрез милост към бедните, ако искаш да се продължи благоденствието ти.</verse>
        <verse osisID='Dan.4.28'>Всичко това постигна цар Навуходоносор.</verse>
        <verse osisID='Dan.4.29'>След дванадесет месеца, като ходеше по царския дворец във Вавилон,</verse>
        <verse osisID='Dan.4.30'>царят проговори и каза: Не е ли велик този Вавилон, който аз съградих за седалище на царството с мощната си сила и за славата на великолепието си!</verse>
        <verse osisID='Dan.4.31'>Думата беше още в устата на царя, когато от небесата дойде глас: На теб се казва, царю Навуходоносор: Царството се отне от теб!</verse>
        <verse osisID='Dan.4.32'>И ще бъдеш изгонен измежду хората и жилището ти ще бъде с полските животни, и ще бъдеш хранен с трева като говедата; и ще минат над теб седем времена, докато познаеш, че Всевишният владее над царството на хората и го дава на когото иска.</verse>
        <verse osisID='Dan.4.33'>В същия час това слово се изпълни над Навуходоносор; той беше изгонен измежду хората и ядеше трева като говедата, и тялото му се мокреше от небесната роса, докато космите му пораснаха като орлови пера и ноктите му — като птичи нокти.</verse>
        <verse osisID='Dan.4.34'>А в края на дните аз, Навуходоносор, повдигнах очите си към небесата и разумът ми се възвърна. И аз благослових Всевишния и възхвалих и прославих Вечно Живия, чието владичество е вечно владичество, чието царство е от поколение в поколение.</verse>
        <verse osisID='Dan.4.35'>И всичките земни жители се считат като нищо пред Него; по волята Си Той постъпва с небесната войска и със земните жители и никой не може да спре ръката Му или да Му каже: Какво правиш Ти?</verse>
        <verse osisID='Dan.4.36'>В същото време, когато разумът ми се възвърна, ми се възвърнаха и великолепието ми и блясъкът ми за славата на царството ми; и съветниците ми и големците ми ме търсеха и аз бях отново утвърден в царството си и ми се добави превъзходно величие.</verse>
        <verse osisID='Dan.4.37'>Сега аз, Навуходоносор, възхвалявам и величая, и прославям небесния Цар, чиито дела всички са истинни и чиито пътища са справедливи, и който може да смири ходещите горделиво.</verse>
      </chapter>
      <chapter osisID='Dan.5'>
        <verse osisID='Dan.5.1'>Цар Валтасар направи голям пир на хиляда от големците си и пиеше вино пред хилядата.</verse>
        <verse osisID='Dan.5.2'>Когато вкуси виното, Валтасар заповяда да донесат златните и сребърните съдове, които баща му Навуходоносор беше изнесъл от храма, който беше в Ерусалим, за да пият от тях царят и големците му, жените му и наложниците му.</verse>
        <verse osisID='Dan.5.3'>Тогава донесоха златните съдове, които бяха изнесени от храма на Божия дом, който беше в Ерусалим; и царят и големците му, жените му и наложниците му пиеха от тях.</verse>
        <verse osisID='Dan.5.4'>Пиеха вино и хвалеха боговете от злато, сребро, бронз, желязо, дърво и камък.</verse>
        <verse osisID='Dan.5.5'>В същия час се появиха пръсти на човешка ръка и пишеха срещу светилника по мазилката на стената на царския дворец; и царят видя частта от ръката, която пишеше.</verse>
        <verse osisID='Dan.5.6'>Тогава лицето на царя пребледня и мислите му го уплашиха, така че ставите на бедрата му се разхлабиха и коленете му се удряха едно в друго.</verse>
        <verse osisID='Dan.5.7'>Царят извика силно да въведат гадателите, халдейците и гледачите. И царят проговори и каза на вавилонските мъдреци: Който прочете това писание и ми изяви значението му, ще бъде облечен в мораво, златна огърлица ще се окачи на шията му и ще бъде третият властник в царството.</verse>
        <verse osisID='Dan.5.8'>Тогава влязоха всичките царски мъдреци, но не можаха да прочетат писанието, нито да известят на царя значението му.</verse>
        <verse osisID='Dan.5.9'>Тогава цар Валтасар много се изплаши, лицето му пребледня, а големците му се смаяха.</verse>
        <verse osisID='Dan.5.10'>Поради думите на царя и на големците му царицата майка влезе в дома на пира. И царицата майка проговори и каза: Царю, да си жив до века! Нека не те плашат мислите ти и да не пребледнява лицето ти!</verse>
        <verse osisID='Dan.5.11'>Има мъж в царството ти, в когото е духът на светите богове. И в дните на баща ти в него се намериха просветление, разум и мъдрост като мъдростта на боговете. И цар Навуходоносор, баща ти, го постави за началник на книжниците, на гадателите, на халдейците и на гледачите, царю,</verse>
        <verse osisID='Dan.5.12'>защото превъзходен дух и знание, разум, тълкуване сънища, изясняване на гатанки и разрешаване на трудности се намираха у този Даниил, на когото царят даде името Валтасасар. Нека сега бъде повикан Даниил, и той ще изяви значението.</verse>
        <verse osisID='Dan.5.13'>Тогава Даниил беше въведен пред царя. Царят проговори и каза на Даниил: Ти ли си Даниил, от пленените от Юда, които баща ми, царят, доведе от Юда?</verse>
        <verse osisID='Dan.5.14'>Чух за теб, че духът на боговете бил в теб и че просветление, разум и превъзходна мъдрост се намирали в теб.</verse>
        <verse osisID='Dan.5.15'>И сега мъдреците и гадателите бяха въведени пред мен, за да прочетат този надпис и да ми известят значението му, но не можаха да изявят значението на това нещо.</verse>
        <verse osisID='Dan.5.16'>И аз чух за теб, че си могъл да тълкуваш и да разрешаваш трудности; ако можеш сега да прочетеш написаното и да ми съобщиш значението му, ще бъдеш облечен в мораво, златна огърлица ще се окачи на шията ти и ще бъдеш третият властник в царството.</verse>
        <verse osisID='Dan.5.17'>Тогава Даниил отговори и каза пред царя: Нека даровете ти останат за теб и дай подаръците си на друг! Но все пак аз ще прочета на царя написаното и ще му съобщя значението му.</verse>
        <verse osisID='Dan.5.18'>О, царю, Всевишният Бог даде на баща ти Навуходоносор царство и величие, слава и великолепие.</verse>
        <verse osisID='Dan.5.19'>И поради величието, което му даде, всичките народи, племена и езици трепереха и се бояха пред него. Когото искаше, убиваше и когото искаше, оставяше жив; когото искше, възвишаваше и когото искаше, унижаваше.</verse>
        <verse osisID='Dan.5.20'>Но когато сърцето му се надигна и духът му закоравя в гордостта, той беше свален от царския си престол и славата му се отне от него.</verse>
        <verse osisID='Dan.5.21'>И беше изгонен измежду хората, сърцето му стана като на животните и жилището му беше между дивите магарета; хранеха го с трева като говедата и тялото му се мокреше от небесната роса, докато позна, че Всевишният Бог владее над царството на хората и поставя над него когото иска.</verse>
        <verse osisID='Dan.5.22'>А ти, негов сине, Валтасаре, не си смирил сърцето си, въпреки че знаеше всичко това,</verse>
        <verse osisID='Dan.5.23'>а си се надигнал над Господаря на небесата. И донесоха пред теб съдовете на дома Му и ти и големците ти, жените и наложниците ти пихте вино от тях; и ти хвали боговете от сребро, от дърво и от камък, които не виждат, нито чуват, нито разбират — а Бога, в чиято ръка е дишането ти, и в чиято власт са всичките ти пътища, не прослави.</verse>
        <verse osisID='Dan.5.24'>Затова, от него е била изпратена частта от ръката и е било написано това писание.</verse>
        <verse osisID='Dan.5.25'>И това е писанието, което е било написано: Мене, мене, текел, уфарсин.</verse>
        <verse osisID='Dan.5.26'>Това е значението на това нещо: Мене: Бог е преброил дните на царството ти и ги е свършил.</verse>
        <verse osisID='Dan.5.27'>Текел: Претеглен си на везните и си намерен недостатъчен.</verse>
        <verse osisID='Dan.5.28'>Перес: Царството ти се раздели и се даде на мидяните и персите.</verse>
        <verse osisID='Dan.5.29'>Тогава Валтасар заповяда и облякоха Даниил в мораво, окачиха златна огърлица около шията му и прогласиха за него, че ще бъде третият властник в царството.</verse>
        <verse osisID='Dan.5.30'>В същата нощ Валтасар, царят на халдйците, беше убит.</verse>
        <verse osisID='Dan.5.31'>И мидянинът Дарий получи царството, когато беше на шестдесет и две години.</verse>
      </chapter>
      <chapter osisID='Dan.6'>
        <verse osisID='Dan.6.1'>Дарий намери за добре да постави над царството сто и двадесет сатрапи, които да бъдат по цялото царство,</verse>
        <verse osisID='Dan.6.2'>и над тях — трима началници, един от които беше Даниил, за да им дават тези сатрапи отчет, за да не губи царят.</verse>
        <verse osisID='Dan.6.3'>Тогава този Даниил се отличаваше от другите началници и сатрапите, защото в него имаше превъзходен дух; и царят намисли да го постави над цялото царство.</verse>
        <verse osisID='Dan.6.4'>Тогава началниците и сатрапите търсеха да намерят повод за обвинение против Даниил относно делата на царството; но не можаха да намерят никакъв повод или вина, защото той беше верен и в него не се намери никаква грешка или вина.</verse>
        <verse osisID='Dan.6.5'>Тогава тези мъже казаха: Няма да намерим никаъкв повод против този Даниил, освен ако намерим нещо против него в закона на неговия Бог.</verse>
        <verse osisID='Dan.6.6'>Тогава тези началници и сатрапи се спуснаха при царя и му казаха така: Царю Дарий, да си жив до века!</verse>
        <verse osisID='Dan.6.7'>Всички началници на царството, наместниците и сатрапите, съветниците и управителите се съветваха, царят да издаде указ и да се утвъри забрана, че който, до тридесет дни, би отправил някаква молба към който и да било бог или човек освен към теб, царю, да бъде хвърлен в рова на лъвовете.</verse>
        <verse osisID='Dan.6.8'>Сега, царю, утвърди забраната и подпиши писмената й форма, за да не се изменя, според закона на мидяните и персите, който е неотменим.</verse>
        <verse osisID='Dan.6.9'>Затова цар Дарий подписа писмената забрана.</verse>
        <verse osisID='Dan.6.10'>А когато Даниил научи, че писанието било подписано, влезе у дома си — а той имаше на стаята си отворени прозорци към Ерусалим — и три пъти на ден коленичеше на коленете си и се молеше и благодареше пред своя Бог, както беше правил преди това.</verse>
        <verse osisID='Dan.6.11'>Тогава онези мъже се спуснаха и намериха Даниил да отправя молба и да се моли пред своя Бог.</verse>
        <verse osisID='Dan.6.12'>Тогава се приближиха и говориха пред царя за царската забрана: Не подписа ли ти забрана, че всеки човек, който до тридесет дни би измолил нещо от който и да било бог или човек освен от теб, царю, ще се хвърли в рова на лъвовете? Царят отговори и каза: Това е вярно според закона на мидяните и персите, който е неотменим.</verse>
        <verse osisID='Dan.6.13'>Тогава те отговориха и казаха пред царя: Даниил, който е от пленените от Юда, не зачита нито теб, царю, нито забраната, която си подписал, а отправя молбата си три пъти на ден!</verse>
        <verse osisID='Dan.6.14'>Тогава царят, като чу това нещо, се наскърби много и взе присърце да спаси Даниил, и се бореше до залеза на слънцето да го избави.</verse>
        <verse osisID='Dan.6.15'>Тогава онези мъже се спуснаха при царя и казаха на царя: Знай, царю, че е закон на мидяните и на персите, никаква забрана или указ, които царят постанови, да не се променят!</verse>
        <verse osisID='Dan.6.16'>Тогава царят заповяда и доведоха Даниил и го хвърлиха в рова на лъвовете. А царят проговори и каза на Даниил: Твоят Бог, на когото ти служиш непрестанно, Той нека те спаси!</verse>
        <verse osisID='Dan.6.17'>И донесоха един камък и го поставиха на отвора на рова; и царят го запечата с печата си и с печата на големците си, за да не се промени намерението за Даниил.</verse>
        <verse osisID='Dan.6.18'>Тогава царят отиде в двореца си и пренощува постейки, не поиска да донесат пред него забавления и сънят побягна от него.</verse>
        <verse osisID='Dan.6.19'>После царят стана много рано сутринта и побърза да отиде при рова на лъвовете.</verse>
        <verse osisID='Dan.6.20'>И когато се приближи до рова, извика с плачевен глас към Даниил. Царят проговори и каза на Даниил: Данииле, служителю на живия Бог, твоят Бог, на когото служиш непрестанно, можа ли да те спаси от лъвовете?</verse>
        <verse osisID='Dan.6.21'>Тогава Даниил проговори на царя: Царю, да си жив до века!</verse>
        <verse osisID='Dan.6.22'>Моят Бог изпрати Ангела Си и затвори устата на лъвовете и те не ме повредиха, защото се намерих невинен пред Него; също и пред теб, царю, не съм извършил никакво престъпление.</verse>
        <verse osisID='Dan.6.23'>Тогава царят много се зарадва и заповяда да извадят Даниил от рова. И Даниил беше изваден от рова и на него не се намери никаква повреда, защото се беше доверил на своя Бог.</verse>
        <verse osisID='Dan.6.24'>И царят заповяда и доведоха онези мъже, които бяха издали Даниил, и хвърлиха тях, децата им и жените им в рова на лъвовете; и още преди да стигнат до дъното на рова, лъвовете ги сграбчиха и строшиха всичките им кости.</verse>
        <verse osisID='Dan.6.25'>Тогава цар Дарий писа до всички народи, племена и езици, които живеят по цялата земя: Мир да ви се умножи!</verse>
        <verse osisID='Dan.6.26'>Издавам указ в цялото владение на царството ми да треперят и да се боят пред Бога на Даниил, защото Той е живият Бог и е утвърден до века, и Неговото царство е нерушимо, и Неговата власт ще бъде до края.</verse>
        <verse osisID='Dan.6.27'>Той спасява и избавя, и върши знамения и чудеса на небесата и на земята. Той спаси Даниил от силата на лъвовете.</verse>
        <verse osisID='Dan.6.28'>И този Даниил преуспяваше при царуването на Дарий и при царуването на персиеца Кир.</verse>
      </chapter>
      <chapter osisID='Dan.7'>
        <verse osisID='Dan.7.1'>В първата година на вавилонския цар Валтасар, Даниил видя сън и видения на главата си на леглото си. Тогава записа съня и началото на словото беше така:</verse>
        <verse osisID='Dan.7.2'>Даниил проговори и каза: Видях във видението си през нощта, и ето, четирите небесни ветрища се спуснаха върху голямото море.</verse>
        <verse osisID='Dan.7.3'>И четири големи звяра се надигнаха от морето, различни един от друг.</verse>
        <verse osisID='Dan.7.4'>Първият беше като лъв и имаше орлови криле. Аз гледах, докато крилете му се изскубаха и той беше вдигнат от земята и изправен на краката си като човек и му се даде човешко сърце.</verse>
        <verse osisID='Dan.7.5'>И ето, друг, втори звяр, подобен на мечка. И той беше изправен на една страна и имаше три ребра в устата си между зъбите си. И му казаха така: Стани, изяж много месо!</verse>
        <verse osisID='Dan.7.6'>След това гледах, и ето, друг звяр, като леопард, който имаше на гърба си четири птичи криле. Звярът имаше и четири глави; и му се даде власт.</verse>
        <verse osisID='Dan.7.7'>След това гледах в нощните видения, и ето, четвърти звяр, страшен и ужасен и изключително силен. И имаше големи железни зъби, ядеше и смазваше, и стъпкваше остатъка с краката си. Той се различаваше от всичките зверове, които бяха преди него, и имаше десет рога.</verse>
        <verse osisID='Dan.7.8'>Докато разглеждах роговете, ето, между тях излезе друг, малък рог, пред който три от първите рогове се изтръгнаха. И ето, на този рог имаше очи като човешки очи и уста, която говореше големи неща.</verse>
        <verse osisID='Dan.7.9'>Гледах, докато се положиха престоли и Старият по дни седна. Облеклото Му беше бяло като сняг и косата на главата Му — като чиста вълна, престолът Му — огнени пламъци и колелата Му — горящ огън.</verse>
        <verse osisID='Dan.7.10'>Огнена река изтичаше и излизаше отпред Него, хиляди по хиляди Му служеха и десетки хиляди по десетки хиляди стояха пред Него. Съдът седна и се отвориха книги.</verse>
        <verse osisID='Dan.7.11'>Тогава гледах заради гласа на големите думи, които рогът говореше; гледах, докато звярът беше убит и тялото му погубено и предадено на горящ огън.</verse>
        <verse osisID='Dan.7.12'>А колкото за другите зверове, тяхното владичество беше отнето и животът им се продължи до време и година.</verse>
        <verse osisID='Dan.7.13'>Гледах в нощните видения, и ето, с небесните облаци идваше един като Човешки Син и стигна до Стария по дни; и Го доведоха пред Него.</verse>
        <verse osisID='Dan.7.14'>И на Него се даде владичество и слава, и царство, за да Му служат всички народи, племена и езици. Неговото владичество е вечно владичество, което няма да премине, и царството Му е царство, което няма да се разруши.</verse>
        <verse osisID='Dan.7.15'>А на мен, Даниил, духът ми се обезпокои дълбоко в тялото ми и виденията на главата ми ме изплашиха.</verse>
        <verse osisID='Dan.7.16'>Приближих се до един от стоящите и го помолих да разбера достоверно истината за всичко това. И той ми каза и ми даде да разбера тълкуванието на тези неща.</verse>
        <verse osisID='Dan.7.17'>Тези големи зверове, които са четири, са четирима царе, които ще се издигнат от земята.</verse>
        <verse osisID='Dan.7.18'>Но светиите на Всевишния ще получат царството и ще владеят царството до века и до вечни векове.</verse>
        <verse osisID='Dan.7.19'>Тогава поисках да разбера достоверно за четвъртия звяр, който се различаваше от всичките други и беше изключително страшен, чиито зъби бяха железни и ноктите му — бронзови, който ядеше и смазваше, и стъпкваше остатъка с краката си;</verse>
        <verse osisID='Dan.7.20'>и за десетте рога на главата му, и за другия рог, който излезе нагоре и пред който паднаха три; за рога, който имаше очи и уста, която говореше големи неща, и който на вид беше по-голям от другарите си.</verse>
        <verse osisID='Dan.7.21'>Гледах този рог когато води война със светиите и ги победи,</verse>
        <verse osisID='Dan.7.22'>докато дойде Старият по дни, и съдът беше предаден на светиите на Всевишния, и настана времето, когато светиите завладяха царството.</verse>
        <verse osisID='Dan.7.23'>Той каза така: Четвъртият звяр е четвъртото царство на земята, което ще се различава от всички царства; и ще погълне цялата земя, и ще я стъпче и смаже.</verse>
        <verse osisID='Dan.7.24'>А десетте рога са десет царе, които ще се издигнат от това царство; и след тях ще се издигне друг, който ще се различава от предните и ще покори трима царе.</verse>
        <verse osisID='Dan.7.25'>И той ще говори думи против Всевишния и ще тормози светиите на Всевишния и ще замисли да промени времена и закон; и те ще бъдат предадени в ръката му до време и времена и половин време.</verse>
        <verse osisID='Dan.7.26'>Но съдът ще седне и владичеството ще му се отнеме, за да се унищожи и погуби докрай.</verse>
        <verse osisID='Dan.7.27'>А царството и владичеството, и величието на царствата под цялото небе ще се дадат на народа на светиите на Всевишния. Неговото царство е вечно царство и всички власти ще служат и ще се покоряват на Него.</verse>
        <verse osisID='Dan.7.28'>Дотук е краят на това слово. А мен, Даниил, размислите ми много ме уплашиха и лицето ми пребледня; и запазих това слово в сърцето си.</verse>
      </chapter>
      <chapter osisID='Dan.8'>
        <verse osisID='Dan.8.1'>В третата година от царуването на цар Валтасар ми се яви видение, на мен, Даниил, след онова, което ми се беше явило отначало.</verse>
        <verse osisID='Dan.8.2'>Видях във видението; и когато го видях, бях в крепостта Суса, която е в областта Елам; и когато видях във видението, бях при реката Улай.</verse>
        <verse osisID='Dan.8.3'>И повдигнах очите си и видях, и ето, пред реката стоеше един овен, който имаше два рога; и двата рога бяха високи, но единият беше по-висок от другия; и по-високият беше израснал накрая.</verse>
        <verse osisID='Dan.8.4'>Видях овена да боде на запад, на север и на юг и никой звяр не можеше да устои пред него, и нямаше кой да избави от силата му; и той правеше каквото си искаше и се възвеличи.</verse>
        <verse osisID='Dan.8.5'>А докато внимавах, ето, козел дойде от запад над цялата земя, без да се допира до земята; и козелът имаше бележит рог между очите си.</verse>
        <verse osisID='Dan.8.6'>Той дойде до овена с двата рога, който бях видял да стои пред потока, и се спусна върху него с яростта на силата си.</verse>
        <verse osisID='Dan.8.7'>И го видях да стига при овена и освирепя против него, и удари овена, и счупи двата му рога; и в овена нямаше сила да устои пред него. И той го хвърли на земята и го стъпка и нямаше кой да избави овена от силата му.</verse>
        <verse osisID='Dan.8.8'>И козелът се възвеличи твърде много; а когато стана силен, големият му рог се счупи и четири бележити рога израснаха към четирите небесни ветрища.</verse>
        <verse osisID='Dan.8.9'>И от единия от тях излезе един малък рог, който порасна изключително много на юг, на изток и към славната земя.</verse>
        <verse osisID='Dan.8.10'>И той се възвеличи до небесното войнство и свали на земята част от войнството и от звездите и ги стъпка.</verse>
        <verse osisID='Dan.8.11'>Чак до началника на войнството се възвеличи и отне от него постоянната жертва; и мястото на светилището му беше съборено.</verse>
        <verse osisID='Dan.8.12'>И войнството беше предадено заедно с постоянната жертва поради престъплението. И той хвърли на земята истината, действа и успя.</verse>
        <verse osisID='Dan.8.13'>Тогава чух един светия да говори; и един светия каза на този, който говореше: Докога се простира видението за постоянната жертва и за престъплението, което докарва запустение, когато светилището и войнството ще бъдат потъпкани?</verse>
        <verse osisID='Dan.8.14'>И ми каза: До две хиляди и триста вечери и сутрини — тогава светилището ще бъде отново в ред.</verse>
        <verse osisID='Dan.8.15'>И когато аз, Даниил, видях видението, поисках да го разбера. И ето, пред мен застана един, който изглеждаше като мъж.</verse>
        <verse osisID='Dan.8.16'>И чух човешки глас, който извика между бреговете на Улай и каза: Гаврииле, дай на този да разбере видението!</verse>
        <verse osisID='Dan.8.17'>И той се приближи до мястото, където стоях. И когато дойде, аз се уплаших и паднах на лицето си, а той ми каза: Разбери, сине човешки, защото видението се отнася до последното време.</verse>
        <verse osisID='Dan.8.18'>И като ми говореше, аз паднах замаян на лицето си на земята, а той се допря до мен и ме изправи на мястото, където стоях.</verse>
        <verse osisID='Dan.8.19'>И каза: Ето, аз ще ти известя какво ще бъде в последното време на гнева — защото видението се отнася за определеното последно време.</verse>
        <verse osisID='Dan.8.20'>Овена, който си видял, с двата рога, са царете на Мидия и Персия.</verse>
        <verse osisID='Dan.8.21'>Косматият козел е гръцкият цар; и големият рог между очите му е първият цар.</verse>
        <verse osisID='Dan.8.22'>А че той се е строшил и са излезли четири вместо него — четири царства ще се издигнат от този народ, но не с неговата сила.</verse>
        <verse osisID='Dan.8.23'>И в края на царуването им, когато престъпниците изпълнят мярката на беззаконието, ще се издигне цар със свирепо лице и вещ в лукавщини.</verse>
        <verse osisID='Dan.8.24'>И силата му ще бъде голяма, но не като силата на първия; и ще извърши удивително опустошение, ще успява и ще действа, и ще опустоши силни и народа на светиите.</verse>
        <verse osisID='Dan.8.25'>Чрез хитростта му измамата ще успява в ръката му; и той ще се надигне в сръцето си и ще погуби мнозина в спокойствието им; ще въстане и против Княза на князете, но ще бъде разбит — но не с ръка.</verse>
        <verse osisID='Dan.8.26'>А видението за вечерите и сутрините, което се каза, е вярно; и ти запечатай видението, защото много дни са дотогава.</verse>
        <verse osisID='Dan.8.27'>Тогава аз, Даниил, примрях и боледувах няколко дни; после станах и вършех делата на царя. И бях ужасен за видението, защото никой не го разбираше.</verse>
      </chapter>
      <chapter osisID='Dan.9'>
        <verse osisID='Dan.9.1'>В първата година на Дарий, сина на Асуир, от рода на мидяните, който се възцари над царството на халдейците,</verse>
        <verse osisID='Dan.9.2'>в първата година от царуването му аз, Даниил, разбрах от книгите броя на годините, за които беше ГОСПОДНОТО слово към пророк Еремия, че ще се изпълнят седемдесет години за запустението на Ерусалим.</verse>
        <verse osisID='Dan.9.3'>И обърнах лицето си към Господа, Бога, за да Го потърся в молитва и молби, с пост и вретище, и пепел.</verse>
        <verse osisID='Dan.9.4'>И се помолих на ГОСПОДА, своя Бог, и изповядах, и казах: О, Господи, велики и страшни Боже, който пазиш завета и милостта Си за онези, които Те любят и пазят Твоите заповеди!</verse>
        <verse osisID='Dan.9.5'>Съгрешихме, постъпихме неправедно и безбожно, бунтувахме се и се отклонихме от Твоите заповеди и от Твоите правила.</verse>
        <verse osisID='Dan.9.6'>И не послушахме Твоите слуги, пророците, които говориха в Твое Име на царете ни, първенците ни и бащите ни, и на целия народ на земята.</verse>
        <verse osisID='Dan.9.7'>При Теб, Господи, е правдата, а при нас — срамът на лицето, както е и днес; при юдовите мъже и при ерусалимските жители, и при целия Израил, при близките и далечните, по всички страни, където си ги изгонил заради престъплението, което извършиха против Теб.</verse>
        <verse osisID='Dan.9.8'>ГОСПОДИ, при нас е срамът на лицето — при царете ни, първенците ни и бащите ни — защото съгрешихме против Теб.</verse>
        <verse osisID='Dan.9.9'>При Господа, нашия Бог, са милостта и прошката, защото се разбунтувахме против Него,</verse>
        <verse osisID='Dan.9.10'>и не послушахме гласа на ГОСПОДА, своя Бог, да ходим в Неговите закони, които положи пред нас чрез Своите слуги, пророците.</verse>
        <verse osisID='Dan.9.11'>И целият Израил престъпи закона Ти и се отклони, така че не послуша гласа Ти. Затова се изля върху нас проклятието и клетвата, записана в закона на Божия слуга Мойсей, защото съгрешихме против Него.</verse>
        <verse osisID='Dan.9.12'>Той изпълни Своите думи, които говори против нас и против нашите съдии, които ни съдеха — да докара върху нас голямо зло, каквото не е ставало никъде под небето, както стана в Ерусалим.</verse>
        <verse osisID='Dan.9.13'>Както е писано в закона на Мойсей, цялото това зло дойде върху нас; но ние не се молихме пред ГОСПОДА, своя Бог, да се върнем от беззаконията си и да обърнем внимание на Твоята истина.</verse>
        <verse osisID='Dan.9.14'>Затова ГОСПОД се погрижи за това зло и го докара върху нас; защото ГОСПОД, нашият Бог, е справедлив във всичките Си дела, които върши; а ние не послушахме гласа Му.</verse>
        <verse osisID='Dan.9.15'>И сега, Господи, Боже наш, който изведе народа Си от египетската земя със силна ръка и Си създаде име, каквото е днес! Съгрешихме и вършихме безбожие.</verse>
        <verse osisID='Dan.9.16'>Господи, според цялата Си правда, моля Те, нека гневът Ти и яростта Ти се отвърнат от Твоя град Ерусалим, светия Ти хълм — защото заради нашите грехове и заради беззаконията на бащите ни Ерусалим и Твоят народ станаха за присмех на всички, които са около нас.</verse>
        <verse osisID='Dan.9.17'>И сега, чуй, Боже наш, молитвата на слугата Си и молбите му, и осияй с лицето Си над запустялото Си светилище — заради Господа!</verse>
        <verse osisID='Dan.9.18'>Боже мой, приклони ухото Си и чуй; отвори очите Си и виж опустошенията ни и града, който се нарича с Твоето Име! Защото не заради своята правда принасяме молбите си пред Теб, а заради многото Твои милосърдия.</verse>
        <verse osisID='Dan.9.19'>Господи, чуй! Господи, прости! Господи, обърни внимание и подействай! Не забавяй заради Себе Си, Боже мой, защото с Твоето Име се наричат градът Ти и народът Ти!</verse>
        <verse osisID='Dan.9.20'>И докато още говорех и се молех, и изповядвах своя грях и греха на народа си Израил, и принасях молбата си пред ГОСПОДА, своя Бог, за светия хълм на своя Бог,</verse>
        <verse osisID='Dan.9.21'>докато още говорех в молитвата, мъжът Гавриил, когото бях видял във видението в началото, се докосна до мен, когато бях напълно изтощен, около часа на вечерния принос.</verse>
        <verse osisID='Dan.9.22'>И ми даде да разбера и говори с мен, и каза: Данииле, сега излязох, за да те науча да разбираш.</verse>
        <verse osisID='Dan.9.23'>Когато ти започна да се молиш, излезе слово и аз дойдох да ти кажа, защото ти си възлюбен; затова обърни внимание на словото и разбери видението.</verse>
        <verse osisID='Dan.9.24'>Седемдесет седмици са определени за народа ти и за светия ти град за свършване на престъплението и за слагане на край на греховете, и за правене на умилостивение за беззаконието, и за въвеждане на вечна правда, за зап��чатване на видение и пророчество, и за помазване на Пресвятото м��сто.</verse>
        <verse osisID='Dan.9.25'>И така, знай и разбирай: От излизането на словото да се възстанови и съгради Ерусалим до Помазаника, Княза, ще бъдат седем седмици и шестдесет и две седмици; и ще бъде възстановен и съграден, с улици и окоп, и то в размирни времена.</verse>
        <verse osisID='Dan.9.26'>И след шестдесет и две седмици Помазаникът ще бъде отмахнат и няма да има нищо. И народът на идващия княз ще разруши града и светилището; и краят му ще бъде чрез наводнение; и до края: война, определени опустошения.</verse>
        <verse osisID='Dan.9.27'>И той ще потвърди завет с мнозина за една седмица, а в половината на седмицата ще прекрати жертвата и приноса; и на крилото на мерзостите идва един запустител, докато решеното унищожение се излее върху запустителя.</verse>
      </chapter>
      <chapter osisID='Dan.10'>
        <verse osisID='Dan.10.1'>В третата година на персийския цар Кир едно слово се откри на Даниил, който се нарича Валтасасар. И словото беше истинно и означаваше големи бедствия; и той разбра словото и проумя видението.</verse>
        <verse osisID='Dan.10.2'>В онези дни аз, Даниил, жалеех три цели седмици.</verse>
        <verse osisID='Dan.10.3'>Вкусна храна не ядях, нито месо, нито вино влизаше в устата ми, и нито веднъж не се помазах, докато не се изпълниха три цели седмици.</verse>
        <verse osisID='Dan.10.4'>И на двадесет и четвъртия ден от първия месец бях на брега на голямата река, която е Тигър.</verse>
        <verse osisID='Dan.10.5'>И повдигнах очите си и видях, и ето, един мъж, облечен в лен, а кръстът му — опасан с чисто злато от Уфаз.</verse>
        <verse osisID='Dan.10.6'>Тялото му беше като хрисолит, а лицето му изглеждаше като светкавица и очите му — като огнени факли, а мишците и краката му бяха на вид като полиран бронз и гласът на думите му — като глас на множество.</verse>
        <verse osisID='Dan.10.7'>И само аз, Даниил, видях видението; а мъжете, които бяха с мен, не видяха видението, но голям трепет ги нападна и те побягнаха да се скрият.</verse>
        <verse osisID='Dan.10.8'>И аз останах сам да видя това голямо видение, но не остана в мен сила, защото цветът на лицето ми стана мъртвешки бледен и не ми остана сила.</verse>
        <verse osisID='Dan.10.9'>И чух гласа на думите му. И когато слушах гласа на думите му, паднах на лицето си замаян, с лицето си към земята.</verse>
        <verse osisID='Dan.10.10'>И ето, ръка се допря до мен и ме постави разтреперен на коленете ми и на дланите на ръцете ми.</verse>
        <verse osisID='Dan.10.11'>И ми каза: Данииле, мъжо възлюбени, разбери думите, които ти говоря, и се изправи на мястото си, защото сега съм изпратен при теб. И когато изговори към мен това слово, аз се изправих разтреперен.</verse>
        <verse osisID='Dan.10.12'>И ми каза: Не бой се, Данииле; защото от първия ден, откогато ти насочи сърцето си да търсиш разбиране и да се смириш пред своя Бог, думите ти бяха чути и аз дойдох заради думите ти.</verse>
        <verse osisID='Dan.10.13'>Но князът на персийското царство ми противостоеше двадесет и един дни; и ето, Михаил, един от първите князе, дойде да ми помогне; и аз останах там при персийските царе.</verse>
        <verse osisID='Dan.10.14'>И дойдох да ти дам да разбереш какво ще се случи с народа ти в последните дни — защото видението е за далечни дни.</verse>
        <verse osisID='Dan.10.15'>И когато ми говореше такива думи, аз насочих лицето си към земята и онемях.</verse>
        <verse osisID='Dan.10.16'>И ето, един подобен на човешките синове се допря до устните ми; и аз отворих устата си и проговорих, и казах на стоящия срещу мен: Господарю мой, от видението ме обзеха болките ми и не ми остана сила.</verse>
        <verse osisID='Dan.10.17'>И как може слугата на този мой господар да говори с този мой господар? А аз — отсега не остана сила в мен и дъх не остана в мен.</verse>
        <verse osisID='Dan.10.18'>И отново се допря до мен един на вид като човек и ме укрепи.</verse>
        <verse osisID='Dan.10.19'>И каза: Не бой се, мъжо възлюблени; мир на теб! Укрепи се! Да, укрепи се! И като ми говореше, аз се укрепих и казах: Нека говори господарят ми, защото ме укрепи.</verse>
        <verse osisID='Dan.10.20'>Тогава каза: Знаеш ли защо дойдох при теб? И сега ще се върна да воювам с княза на Персия. И когато изляза, ето, князът на Гърция ще дойде.</verse>
        <verse osisID='Dan.10.21'>Но ще ти съобщя записаното в писанието на истината. И няма нито един, който да държи здраво с мен против тези сили освен вашия княз Михаил.</verse>
      </chapter>
      <chapter osisID='Dan.11'>
        <verse osisID='Dan.11.1'>А в първата година на мидянина Дарий аз стоях да му бъда насърчение и защита.</verse>
        <verse osisID='Dan.11.2'>И сега ще ти съобщя истината. Ето, още трима царе ще се издигнат в Персия; и четвъртият ще придобие по-голямо богатство от всички; и когато стане силен чрез богатството си, ще надигне всичко против гръцкото царство.</verse>
        <verse osisID='Dan.11.3'>И ще се издигне смел цар и ще царува с голяма власт, и ще действа според волята си.</verse>
        <verse osisID='Dan.11.4'>А щом той се издигне, царството му ще се съсипе и ще се раздели към четирите небесни ветрища, но не на наследниците му и не според властта, с която той е владял; защото царството му ще се изкорени и ще бъде за други, а не за тези.</verse>
        <verse osisID='Dan.11.5'>И южният цар ще стане силен; и един от първенците му ще стане по-силен от него и ще владее; владичеството му ще бъде голямо владичество.</verse>
        <verse osisID='Dan.11.6'>И след няколко години ще се сдружат; и дъщерята на южния цар ще дойде при северния цар, за да направи спогодба. Но тя няма да задържи силата на мишцата си; и той няма да устои, нито мишцата му; и тя ще бъде предадена, и онези, които я доведоха, и родителят й, и онзи, който я подкрепяше в онези времена.</verse>
        <verse osisID='Dan.11.7'>Но вместо него ще се издигне една издънка от корените й; и той ще дойде против войската и ще влезе в крепостите на северния цар, и ще действа против тях, и ще бъде силен.</verse>
        <verse osisID='Dan.11.8'>Също и боговете им заедно с изляните им идоли и скъпоценните им вещи от злато и сребро ще отведе в плен в Египет; и няколко години ще се въздържа от нападения над северния цар.</verse>
        <verse osisID='Dan.11.9'>А той ще дойде в царството на южния цар, но ще се върне в земята си.</verse>
        <verse osisID='Dan.11.10'>И синовете му ще се надигнат на война и ще съберат множество от големи войски; то ще дойде с устрем, ще наводни и ще премине, и ще се върне, и ще се надигне чак до крепостта му.</verse>
        <verse osisID='Dan.11.11'>И южният цар ще освирепее и ще излезе, и ще се бие с него, със северния цар; а той ще опълчи голямо множество, но множеството ще бъде предадено в ръката му.</verse>
        <verse osisID='Dan.11.12'>И когато бъде откарано множеството, сърцето му ще се надигне и той ще повали десетки хиляди, но няма да се укрепи.</verse>
        <verse osisID='Dan.11.13'>И северният цар ще се върне и ще опълчи множество, по-голямо от първото, и след време, след години ще дойде с устрем с голяма войска и с много въоръжение.</verse>
        <verse osisID='Dan.11.14'>И в онези времена мнозина ще станат против южния цар; и насилници от твоя народ ще се надигнат, за да изпълнят видението, но ще паднат.</verse>
        <verse osisID='Dan.11.15'>И северният цар ще дойде и ще издигне насип и ще превземе укрепен град; и силите на южния цар няма да устоят и отбраният му народ няма да има сила да устои.</verse>
        <verse osisID='Dan.11.16'>И дошлият против него ще действа по волята си и никой няма да устои пред него; и ще застане в славната земя и в ръцете му ще има изтребление.</verse>
        <verse osisID='Dan.11.17'>И ще насочи лицето си да дойде със силата на цялото си царство, и ще сключи с него спогодба; и ще му даде най-отбраната дъщеря между жените, за да го съсипе; но това няма да устои и няма да го ползва.</verse>
        <verse osisID='Dan.11.18'>И ще обърне лицето си към островите и ще завладее много, но един военначалник ще сложи край на неговия присмех и при това ще върне присмеха му върху него.</verse>
        <verse osisID='Dan.11.19'>И ще обърне лицето си към крепостите на своята земя; и ще се препъне и ще падне, и няма да се намери.</verse>
        <verse osisID='Dan.11.20'>И вместо него ще се издигне един, който ще изпрати потисник по най-славната част на царството; но в малко дни ще бъде разбит, и то не чрез гняв и не чрез война.</verse>
        <verse osisID='Dan.11.21'>И вместо него ще се издигне един презрян, на когото няма да се даде царско достойнство; но той ще дойде във време на спокойствие и ще завладее царството чрез ласкателство.</verse>
        <verse osisID='Dan.11.22'>И помитащите сили ще бъдат пометени и разбити пред него, а също и един княз на завета.</verse>
        <verse osisID='Dan.11.23'>И след като се съюзи с него, ще постъпва измамно и ще се изкачи и ще се укрепи с малко народ.</verse>
        <verse osisID='Dan.11.24'>Във време на спокойствие ще дойде в най-плодородните места на областта и ще извърши, каквото нито бащите му, нито бащите на бащите му са вършили; ще им раздели грабеж и плячка, и имот и ще замисля плановете си против крепостите, но до време.</verse>
        <verse osisID='Dan.11.25'>И ще надигне силата си и сърцето си против южния цар с голяма войска. И южният цар ще се опълчи за война с голяма и много силна войска, но няма да устои, защото ще замислят планове против него.</verse>
        <verse osisID='Dan.11.26'>И онези, които ядат от ястията му, ще го съсипят; и войската му ще се разпръсне, и мнозина ще паднат убити.</verse>
        <verse osisID='Dan.11.27'>А на тези двама царе сърцата ще бъдат предадени на зло и на същата трапеза ще говорят измама; но това няма да успее, защото краят още има да дойде в определеното време.</verse>
        <verse osisID='Dan.11.28'>Тогава ще се върне в земята си с голямо богатство; и сърцето му ще бъде против светия завет; и той ще действа и ще се върне в земята си.</verse>
        <verse osisID='Dan.11.29'>В определеното време ще се върне и ще дойде на юг; но последният път няма да бъде като първия,</verse>
        <verse osisID='Dan.11.30'>защото китимски кораби ще дойдат против него и той ще се обезсърчи и ще се върне; и ще се разяри срещу светия завет и ще действа; и ще се върне и ще се разбере с онези, които са оставили светия завет.</verse>
        <verse osisID='Dan.11.31'>И от него ще се надигнат сили, които ще осквернят светилището, крепостта, и ще премахнат постоянната жертва, и ще издигнат мерзостта, която докарва запустение.</verse>
        <verse osisID='Dan.11.32'>И ще подведе към отстъпление чрез ласкателства онези, които безбожно постъпват против завета; но народът, който познава своя Бог, ще се укрепи и ще действа.</verse>
        <verse osisID='Dan.11.33'>И разумните от народа ще поучат мнозина; но ще падат от меч и от пламък, от плен и от грабеж известно време.</verse>
        <verse osisID='Dan.11.34'>А когато паднат, ще получат малко помощ; и мнозина ще се присъединят към тях с ласкателства.</verse>
        <verse osisID='Dan.11.35'>И някои от разумните ще паднат, за да бъдат изпитани и очистени, и избелени до последното време — защото има още до определеното време.</verse>
        <verse osisID='Dan.11.36'>И царят ще действа по волята си, ще се въздигне и ще се възвеличи над всякакъв бог, и ще говори нечувано против Бога на боговете; и ще успява, докато се изчерпи гневът — защото определеното ще се изпълни.</verse>
        <verse osisID='Dan.11.37'>И няма да зачита Бога на бащите си, нито скъпоценното на жените, нито ще зачита какъвто и да било бог, а ще се възвеличи над всички.</verse>
        <verse osisID='Dan.11.38'>И вместо него ще почита бога на крепостите; бог, когото бащите му не са познавали, ще почита със злато и със сребро, и със скъпоценни камъни, и със скъпоценности.</verse>
        <verse osisID='Dan.11.39'>И той ще действа срещу най-силните крепости с чужд бог; ще умножи слава на тези, които го признаят, и ще ги постави да владеят над мнозина; и ще разделя земя срещу цена.</verse>
        <verse osisID='Dan.11.40'>И във времето на края южният цар ще се сблъска с него; и северният цар ще го връхлети с колесници и конници и много кораби; и ще влезе в земите и ще наводни, и ще премине.</verse>
        <verse osisID='Dan.11.41'>И ще влезе в славната земя и мнозина ще паднат; но тези ще се избавят от ръката му: Едом, Моав и първенците от синовете на Амон.</verse>
        <verse osisID='Dan.11.42'>Ще простре ръката си върху страните и египетската земя няма да се избави.</verse>
        <verse osisID='Dan.11.43'>И ще завладее съкровищата от злато, от сребро и от всички скъпоценности на Египет; и либийците и етиопците ще бъдат в свитата му.</verse>
        <verse osisID='Dan.11.44'>Но слухове от изток и от север ще го изплашат и той ще излезе с голяма ярост да унищожи и изтреби напълно мнозина.</verse>
        <verse osisID='Dan.11.45'>И ще разпъне шатрите на двореца си между моретата и славния свят хълм; и ще дойде до края си и никой няма да му помогне.</verse>
      </chapter>
      <chapter osisID='Dan.12'>
        <verse osisID='Dan.12.1'>И в онова време ще се надигне великият княз Михаил, който се застъпва за синовете на твоя народ; и ще настане време на скръб, каквато никога не е била — откакто съществува народ до онова време. И в онова време твоят народ ще се избави — всеки, който се намери записан в книгата.</verse>
        <verse osisID='Dan.12.2'>И много от спящите в пръстта на земята ще се събудят — едните за вечен живот, а другите за позор и вечно презрение.</verse>
        <verse osisID='Dan.12.3'>Разумните ще блестят като блясъка на небесната твърд и онези, които обръщат мнозина в правда — като звездите за вечни времена.</verse>
        <verse osisID='Dan.12.4'>А ти, Данииле, затвори думите и запечатай книгата до последното време. Мнозина ще я изследват и знанието ще се умножава.</verse>
        <verse osisID='Dan.12.5'>И аз, Даниил, видях, и ето, двама други стояха — един отсам на брега на реката и един оттатък на брега на реката.</verse>
        <verse osisID='Dan.12.6'>И единият каза на мъжа, облечен в лен, който беше над водата на реката: Докога ще се чака за края на тези чудни неща?</verse>
        <verse osisID='Dan.12.7'>И чух мъжа, облечен в лен, който беше над водата на реката, когато издигна десницата си и левицата си към небето и се закле в Онзи, който живее вечно, че това ще бъде след време, времена и половин време, и когато свърши разбиването на силата на светия народ, всичко това ще се изпълни.</verse>
        <verse osisID='Dan.12.8'>И аз чух, но не разбрах. И казах: Господарю мой, какъв ще бъде краят на това?</verse>
        <verse osisID='Dan.12.9'>А той каза: Иди си, Данииле, защото думите са затворени и запечатани до последното време.</verse>
        <verse osisID='Dan.12.10'>Мнозина ще се очистят и избелят и изпитат; а безбожните ще постъпват безбожно и никой от безбожните няма да разбере; но разумните ще разберат.</verse>
        <verse osisID='Dan.12.11'>И от времето, когато се премахне постоянната жертва и се постави мерзостта, която докарва запустение, са хиляда двеста и деветдесет дни.</verse>
        <verse osisID='Dan.12.12'>Блажен, който изтърпи и достигне до хиляда триста тридесет и петте дни.</verse>
        <verse osisID='Dan.12.13'>А ти върви до края; и ще се успокоиш, и ще възкръснеш за дела си в последните дни.</verse>
      </chapter>
    </div></osisText>
</osis>