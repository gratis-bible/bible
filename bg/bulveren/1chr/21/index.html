<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/1chr/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/1chr">1 Chronicles</a> &gt <strong>Chapter 21</strong></div><p><span class="verse"><a name="1">1</a>Но Сатана се надигна против Израил и подбуди Давид да преброи Израил.</span> <span class="verse"><a name="2">2</a>И Давид каза на Йоав и на началниците на народа: Идете, пребройте Израил от Вирсавее до Дан и ми докладвайте, за да зная броя им!</span> <span class="verse"><a name="3">3</a>А Йоав каза: Дано ГОСПОД прибави към народа Си стократно повече отколкото е! Но господарю мой, царю, не са ли всички те слуги на господаря ми? Защо господарят ми желае това? Защо да стане това грях на Израил?</span> <span class="verse"><a name="4">4</a>Но думата на царя надделя над Йоав. И така, Йоав излезе и обходи целия Израил, и се върна в Ерусалим.</span> <span class="verse"><a name="5">5</a>И Йоав предаде на Давид броя на преброения народ. И в целия Израил имаше един милион и сто хиляди мъже, които теглеха меч, а в Юда — четиристотин и седемдесет хиляди мъже, които теглеха меч.</span> <span class="verse"><a name="6">6</a>Но той не преброи между тях Леви и Вениамин, защото думата на царя беше гнусна на Йоав.</span> <span class="verse"><a name="7">7</a>И това нещо беше зло в очите на Бога и Той порази Израил.</span> <span class="verse"><a name="8">8</a>И Давид каза на Бога: Съгреших много, че извърших това нещо. И сега, отмахни, моля те, беззаконието на слугата Си, защото направих голяма глупост!</span> <span class="verse"><a name="9">9</a>И ГОСПОД говори на Гад, гледача на Давид, и каза:</span> <span class="verse"><a name="10">10</a>Иди, говори на Давид и кажи: Така говори ГОСПОД: Три неща ти предлагам; избери си едно от тях, за да ти го направя.</span> <span class="verse"><a name="11">11</a>И Гад дойде при Давид и му каза: Така говори ГОСПОД:</span> <span class="verse"><a name="12">12</a>Избери си: или три години глад, или три месеца да гинеш пред враговете си и да те стига мечът на враговете ти, или три дни да поразява ГОСПОДНИЯТ меч и да има мор в земята, и Ангелът ГОСПОДЕН да погубва по всичките израилеви области. И така, виж какъв отговор да върна на Този, който ме изпрати.</span> <span class="verse"><a name="13">13</a>А Давид каза на Гад: В голямо притеснение съм. Моля те, нека падна в ръката на ГОСПОДА, защото Неговите милости са много големи, а в ръката на човек да не падам!</span> <span class="verse"><a name="14">14</a>И ГОСПОД изпрати мор върху Израил и паднаха седемдесет хиляди мъже от Израил.</span> <span class="verse"><a name="15">15</a>И Бог изпрати ангела в Ерусалим, за да го погуби. Но когато погубваше, ГОСПОД видя и се смили заради злото, и каза на ангела, който погубваше: Достатъчно! Оттегли сега ръката си! А Ангелът ГОСПОДЕН стоеше при хармана на евусееца Орна.</span> <span class="verse"><a name="16">16</a>И когато Давид повдигна очи, видя Ангела ГОСПОДЕН да стои между земята и небето с гол меч в ръката си, прострян над Ерусалим. Тогава Давид и старейшините, облечени във вретища, паднаха по лице.</span> <span class="verse"><a name="17">17</a>И Давид каза на Бога: Не заповядах ли аз да преброят народа? Аз съм, който съгреших и извърших голямо зло. А тези овце какво са сторили? ГОСПОДИ, Боже мой, моля Те, нека ръката Ти бъде срещу мен и срещу моя бащин дом, а не срещу Твоя народ, за да го погуби!</span> <span class="verse"><a name="18">18</a>И Ангелът ГОСПОДЕН заповяда на Гад да каже на Давид да се изкачи Давид и да издигне на ГОСПОДА олтар на хармана на евусееца Орна.</span> <span class="verse"><a name="19">19</a>И Давид се изкачи според словото, което Гад говори в Името на ГОСПОДА.</span> <span class="verse"><a name="20">20</a>И Орна се обърна и видя ангела, и четиримата му сина, които бяха с него, се скриха. А Орна вършееше жито.</span> <span class="verse"><a name="21">21</a>И когато Давид дойде при Орна, Орна погледна и видя Давид, и излезе от хармана и се поклони пред Давид с лице до земята.</span> <span class="verse"><a name="22">22</a>И Давид каза на Орна: Дай ми мястото на хармана, за да построя на него олтар на ГОСПОДА — дай ми го за пълна цена — за да престане язвата между народа.</span> <span class="verse"><a name="23">23</a>А Орна каза на Давид: Вземи си го, и нека господарят ми, царят, направи каквото му се вижда добре! Ето, давам говедата за всеизгаряне, диканите за дърва и житото за хлебен принос — всичко давам.</span> <span class="verse"><a name="24">24</a>Но цар Давид каза на Орна: Не, непременно ще го купя за пълна цена и няма да взема за ГОСПОДА това, което е твое, нито ще принеса всеизгаряне, което не ми струва нищо!</span> <span class="verse"><a name="25">25</a>И така, Давид даде на Орна за мястото шестстотин сикъла злато, претеглени.</span> <span class="verse"><a name="26">26</a>И Давид построи там олтар на ГОСПОДА и принесе всеизгаряния и примирителни жертви, и призова ГОСПОДА, и Той му отговори с огън от небето, който падна върху олтара за всеизгарянето.</span> <span class="verse"><a name="27">27</a>И ГОСПОД каза на ангела и той върна меча си в ножницата му.</span> <span class="verse"><a name="28">28</a>В онова време, когато Давид видя, че ГОСПОД го послуша на хармана на евусееца Орна, принесе там жертви.</span> <span class="verse"><a name="29">29</a>А в онова време ГОСПОДНАТА скиния, която Мойсей беше направил в пустинята, и олтарът за всеизгарянето бяха на височината в Гаваон,</span> <span class="verse"><a name="30">30</a>но Давид не можеше да отиде пред него да се допита до Бога, понеже се боеше от меча на Ангела ГОСПОДЕН.</span> </p></div</div></div></body></html>