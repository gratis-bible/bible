<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='BulVeren' xml:lang='bg'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='BulVeren'>
        <title>Veren's Contemporary Bible</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2010-01-10</date>
        <description>This is an updated version of the Bible, published by Konstantin Fotinov, Petko Slaveykov and Hristodul Sichan-Nikolov in 1871. This version is made by Veren LTD. All texts are collated with the originals. This module is part of the CDL Project. CDL Project aims to create an electronic library Bulgarian of biblical texts, commentaries and researches.</description>
        <publisher/>
        <type type='OSIS'>Bible</type>
        <identifier type='OSIS'>BulVeren</identifier>
        <source>http://bible.netbg.com/bible/versions/veren.zip</source>
        <language type='IETF'>bg</language>
        <relation/>
        <coverage>provide the bible to the nations of the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Matt'>
      <chapter osisID='Matt.1'>
        <verse osisID='Matt.1.1'>Родословието на Иисус Христос, Син на Давид, Син на Авраам.</verse>
        <verse osisID='Matt.1.2'>Авраам роди Исаак; Исаак роди Яков; Яков роди Юда и братята му;</verse>
        <verse osisID='Matt.1.3'>Юда роди Фарес и Зара от Тамар; Фарес роди Есрон; Есрон роди Арам;</verse>
        <verse osisID='Matt.1.4'>Арам роди Аминадав; Аминадав роди Наасон; Наасон роди Салмон;</verse>
        <verse osisID='Matt.1.5'>Салмон роди Вооз от Рахав; Вооз роди Овид от Рут; Овид роди Есей;</verse>
        <verse osisID='Matt.1.6'>а Есей роди цар Давид. Давид роди Соломон от жената на Урия;</verse>
        <verse osisID='Matt.1.7'>Соломон роди Ровоам; Ровоам роди Авия; Авия роди Аса;</verse>
        <verse osisID='Matt.1.8'>Аса роди Йосафат; Йосафат роди Йорам; Йорам роди Озия;</verse>
        <verse osisID='Matt.1.9'>Озия роди Йотам; Йотам роди Ахаз; Ахаз роди Езекия;</verse>
        <verse osisID='Matt.1.10'>Езекия роди Манасия; Манасия роди Амон; Амон роди Йосия;</verse>
        <verse osisID='Matt.1.11'>а Йосия роди Ехония и братята му във времето на преселението във Вавилон.</verse>
        <verse osisID='Matt.1.12'>А след преселението във Вавилон Ехония роди Салатиил; Салатиил роди Зоровавел;</verse>
        <verse osisID='Matt.1.13'>Зоровавел роди Авиуд; Авиуд роди Елиаким; Елиаким роди Азор;</verse>
        <verse osisID='Matt.1.14'>Азор роди Садок; Садок роди Ахим; Ахим роди Елиуд;</verse>
        <verse osisID='Matt.1.15'>Елиуд роди Елеазар; Елеазар роди Матан; Матан роди Яков;</verse>
        <verse osisID='Matt.1.16'>а Яков роди Йосиф, мъжа на Мария, от която се роди Иисус, който се нарича Христос.</verse>
        <verse osisID='Matt.1.17'>И така, всичките родове от Авраам до Давид са четиринадесет; от Давид до преселението във Вавилон – четиринадесет рода; и от преселението във Вавилон до Христос – четиринадесет рода.</verse>
        <verse osisID='Matt.1.18'>А рождението на Иисус Христос беше така: след като майка Му Мария беше сгодена за Йосиф, преди да се бяха съединили, тя се намери бременна от Светия Дух.</verse>
        <verse osisID='Matt.1.19'>А мъжът й Йосиф, понеже беше праведен, а пък не искаше да я изложи, намисли да я напусне тайно.</verse>
        <verse osisID='Matt.1.20'>Но когато мислеше това, ето, Господен ангел му се яви насън и каза: Йосифе, сине Давидов, не се бой да вземеш жена си Мария, защото заченатото в нея е от Светия Дух.</verse>
        <verse osisID='Matt.1.21'>Тя ще роди син, когото ще наречеш Иисус, защото Той е, който ще спаси народа Си от греховете му.</verse>
        <verse osisID='Matt.1.22'>А всичко това стана, за да се сбъдне реченото от Господа чрез пророка, който казва:</verse>
        <verse osisID='Matt.1.23'>?Ето, девицата ще зачене и ще роди син; и ще Го нарекат Емануил“, което се превежда: Бог с нас.</verse>
        <verse osisID='Matt.1.24'>И така, Йосиф, като стана от сън, направи, както му заповяда Господният ангел, и взе жена си;</verse>
        <verse osisID='Matt.1.25'>но не я позна, докато тя роди първородния си син; и Го нарече Иисус.</verse>
      </chapter>
      <chapter osisID='Matt.2'>
        <verse osisID='Matt.2.1'>А когато се роди Иисус във Витлеем Юдейски в дните на цар Ирод, ето, мъдреци от изток пристигнаха в Ерусалим.</verse>
        <verse osisID='Matt.2.2'>И казаха: Къде е родилият се Цар на юдеите? Защото видяхме звездата Му на изток и дойдохме да Му се поклоним.</verse>
        <verse osisID='Matt.2.3'>Като чу това, цар Ирод се смути, и цял Ерусалим с него.</verse>
        <verse osisID='Matt.2.4'>Затова събра всички народни главни свещеници и книжници и ги разпитваше къде трябваше да се роди Христос.</verse>
        <verse osisID='Matt.2.5'>А те му казаха: Във Витлеем Юдейски, защото така е писано чрез пророка:</verse>
        <verse osisID='Matt.2.6'>?И ти, Витлееме, земьо юдова, никак не си най-малък между юдовите началства, защото от теб ще произлезе Вожд, който ще пасе Моя народ Израил.“</verse>
        <verse osisID='Matt.2.7'>Тогава Ирод повика тайно мъдреците и внимателно научи от тях времето, когато се е явила звездата.</verse>
        <verse osisID='Matt.2.8'>И като ги изпрати във Витлеем, каза: Идете, разпитайте внимателно за Детето; и като Го намерите, известете ми, за да отида и аз да Му се поклоня.</verse>
        <verse osisID='Matt.2.9'>А те, като изслушаха царя, си тръгнаха; и ето, звездата, която бяха видели на изток, вървеше пред тях, докато дойде и спря над мястото, където беше Детето.</verse>
        <verse osisID='Matt.2.10'>А като видяха звездата, се зарадваха с много голяма радост.</verse>
        <verse osisID='Matt.2.11'>И като влязоха в къщата, видяха Детето с майка Му Мария, паднаха и Му се поклониха; и като отвориха съкровищата си, Му принесоха дарове – злато, тамян и смирна.</verse>
        <verse osisID='Matt.2.12'>А понеже бяха предупредени от Бога насън да не се връщат при Ирод, те си отидоха през друг път в своята страна.</verse>
        <verse osisID='Matt.2.13'>А след като си отидоха, ето, Господен ангел се яви насън на Йосиф и каза: Стани, вземи Детето и майка Му и бягай в Египет, и остани там, докато ти кажа, защото Ирод ще потърси Детето, за да Го погуби.</verse>
        <verse osisID='Matt.2.14'>И тъй, той стана, взе Детето и майка Му през нощта и отиде в Египет,</verse>
        <verse osisID='Matt.2.15'>където остана до смъртта на Ирод, за да се сбъдне реченото от Господа чрез пророка, който казва: ?От Египет повиках Сина Си.“</verse>
        <verse osisID='Matt.2.16'>Тогава Ирод, като видя, че беше подигран от мъдреците, твърде много се разяри и прати да убият всичките момченца във Витлеем и във всичките му околности, на две години и по-малко, според времето, което внимателно беше изучил от мъдреците.</verse>
        <verse osisID='Matt.2.17'>Тогава се изпълни реченото от пророк Еремия, който казва:</verse>
        <verse osisID='Matt.2.18'>?Глас се чу в Рама, плач и голямо ридание; Рахил оплакваше децата си и не искаше да се утеши, защото ги няма.“</verse>
        <verse osisID='Matt.2.19'>А като умря Ирод, ето, Господен ангел се яви насън на Йосиф в Египет и каза:</verse>
        <verse osisID='Matt.2.20'>Стани, вземи Детето и майка Му и иди в израилевата земя; защото измряха онези, които искаха живота на Детето.</verse>
        <verse osisID='Matt.2.21'>И така, той стана, взе Детето и майка Му и дойде в израилевата земя.</verse>
        <verse osisID='Matt.2.22'>Но като чу, че над Юдея царувал Архелай на мястото на баща си Ирод, се страхуваше да иде там; и предупреден от Бога насън, се оттегли в галилейските страни;</verse>
        <verse osisID='Matt.2.23'>и дойде и се засели в един град, наречен Назарет, за да се сбъдне казаното чрез пророците, че ще се нарече Назарянин.</verse>
      </chapter>
      <chapter osisID='Matt.3'>
        <verse osisID='Matt.3.1'>В онези дни дойде Йоан Кръстител и проповядваше в юдейската пустиня, като казваше:</verse>
        <verse osisID='Matt.3.2'>Покайте се, понеже наближи небесното царство.</verse>
        <verse osisID='Matt.3.3'>Защото този беше, за когото се е говорило чрез пророк Исая, който казва: ?Глас на един, който вика в пустинята: Пригответе пътя на Господа! Правете прави Неговите пътеки!“</verse>
        <verse osisID='Matt.3.4'>А този Йоан носеше облекло от камилска козина и кожен пояс около кръста си; а храната му беше акриди и див мед.</verse>
        <verse osisID='Matt.3.5'>Тогава излизаше при него Ерусалим, цяла Юдея и цялата йорданска околност</verse>
        <verse osisID='Matt.3.6'>и се кръщаваха от него в реката Йордан, като изповядваха греховете си.</verse>
        <verse osisID='Matt.3.7'>А като видя, че мнозина от фарисеите и садукеите идваха да се кръстят от него, им каза: Рожби на усойница! Кой ви предупреди да бягате от идещия гняв?</verse>
        <verse osisID='Matt.3.8'>Затова, принасяйте плодове, достойни за покаяние;</verse>
        <verse osisID='Matt.3.9'>и не мислете да си казвате: Авраам е нашият баща. Защото ви казвам, че Бог може и от тези камъни да издигне деца на Авраам.</verse>
        <verse osisID='Matt.3.10'>А и брадвата лежи вече при корена на дърветата. И така, всяко дърво, което не дава добър плод, се отсича и се хвърля в огъня.</verse>
        <verse osisID='Matt.3.11'>Аз ви кръщавам с вода за покаяние; а Онзи, който идва след мен, е по-силен от мен, и на Него не съм достоен да поднеса сандалите. Той ще ви кръсти със Светия Дух и с огън.</verse>
        <verse osisID='Matt.3.12'>Лопатата е в ръката Му и Той здраво ще очисти хармана Си, и ще събере житото Си в житницата, а плявата ще изгори в неугасим огън.</verse>
        <verse osisID='Matt.3.13'>Тогава Иисус дойде от Галилея при Йоан на Йордан, за да се кръсти от него.</verse>
        <verse osisID='Matt.3.14'>А Йоан Го възпираше, като Му казваше: Аз имам нужда да се кръстя от Теб. И Ти ли идеш при мен?</verse>
        <verse osisID='Matt.3.15'>А Иисус в отговор му каза: Остави Ме сега, защото така ни подобава да изпълним всяка правда. Тогава Йоан Го остави.</verse>
        <verse osisID='Matt.3.16'>И като се кръсти, Иисус веднага излезе от водата; и ето, отвориха Му се небесата и видя Божия Дух, че слизаше като гълъб и се спускаше на Него;</verse>
        <verse osisID='Matt.3.17'>и ето, глас от небесата, който казваше: Този е възлюбеният Ми Син, в когото благоволих.</verse>
      </chapter>
      <chapter osisID='Matt.4'>
        <verse osisID='Matt.4.1'>Тогава Иисус беше отведен от Духа в пустинята, за да бъде изкушаван от дявола.</verse>
        <verse osisID='Matt.4.2'>И след като пости четиридесет дни и четиридесет нощи, най-после огладня.</verse>
        <verse osisID='Matt.4.3'>И така, изкусителят дойде и Му каза: Ако си Божи Син, заповядай тези камъни да станат хлябове.</verse>
        <verse osisID='Matt.4.4'>А Той в отговор каза: Писано е: ?Не само с хляб ще живее човек, а с всяко слово, което излиза от Божиите уста.“</verse>
        <verse osisID='Matt.4.5'>Тогава дяволът Го заведе в светия град, постави Го на крилото на храма и Му каза:</verse>
        <verse osisID='Matt.4.6'>Ако си Божи Син, хвърли се долу; защото е писано: ?Ще заповяда на ангелите Си за теб, и на ръце ще те носят, да не би да удариш в камък крака си.“</verse>
        <verse osisID='Matt.4.7'>Иисус му каза: Писано е още: ?Да не изпитваш Господа, своя Бог.“</verse>
        <verse osisID='Matt.4.8'>И дяволът пак Го заведе на една много висока планина, показа Му всичките царства на света и тяхната слава и Му каза:</verse>
        <verse osisID='Matt.4.9'>Всичко това ще Ти дам, ако паднеш и ми се поклониш!</verse>
        <verse osisID='Matt.4.10'>Тогава Иисус му каза: Махни се, Сатана, защото е писано: ?На Господа, своя Бог, да се покланяш, и само на Него да служиш.“</verse>
        <verse osisID='Matt.4.11'>Тогава дяволът Го остави; и ето, ангели дойдоха и Му служеха.</verse>
        <verse osisID='Matt.4.12'>А когато чу, че Йоан бил предаден на властта, Иисус се оттегли в Галилея.</verse>
        <verse osisID='Matt.4.13'>И като напусна Назарет, дойде и се настани в Капернаум, край езерото, в завулоновите и нефталимовите области,</verse>
        <verse osisID='Matt.4.14'>за да се сбъдне реченото чрез пророк Исая, който казва:</verse>
        <verse osisID='Matt.4.15'>?Завулоновата земя и нефталимовата земя, към езерото, отвъд Йордан, езическа Галилея,</verse>
        <verse osisID='Matt.4.16'>народът, който седеше в тъмнина, видя голяма светлина; и на онези, които седяха в страната и сянката на смъртта, на тях изгря светлина.“</verse>
        <verse osisID='Matt.4.17'>Оттогава Иисус започна да проповядва, като казваше: Покайте се, защото наближи небесното царство.</verse>
        <verse osisID='Matt.4.18'>И като ходеше край Галилейското езеро, видя двама братя – Симон, наречен Петър, и брат му Андрей – че хвърляха мрежа в езерото, понеже бяха рибари.</verse>
        <verse osisID='Matt.4.19'>И им каза: Елате след Мен, и Аз ще ви направя ловци на хора.</verse>
        <verse osisID='Matt.4.20'>И те веднага оставиха мрежите и Го последваха.</verse>
        <verse osisID='Matt.4.21'>И като отмина оттам, видя други двама братя – Яков Зеведеев и брат му Йоан – че кърпеха мрежите си в кораба с баща си Зеведей; и ги повика.</verse>
        <verse osisID='Matt.4.22'>И те начаса оставиха кораба и баща си и Го последваха.</verse>
        <verse osisID='Matt.4.23'>Тогава Иисус ходеше по цяла Галилея и поучаваше в синагогите им, и проповядваше благовестието на царството, като изцеляваше всякаква болест и всякаква немощ сред народа.</verse>
        <verse osisID='Matt.4.24'>И се разнесе слух за Него по цяла Сирия; и довеждаха при Него всички болни, страдащи от разни болести и мъки, обладани от демони, епилептици и парализирани; и ги изцели.</verse>
        <verse osisID='Matt.4.25'>И Го следваха големи множества от Галилея и Декапол, от Ерусалим и Юдея и от другата страна на Йордан.</verse>
      </chapter>
      <chapter osisID='Matt.5'>
        <verse osisID='Matt.5.1'>А като видя множествата, Иисус се изкачи на планината; и когато седна, учениците Му дойдоха при Него.</verse>
        <verse osisID='Matt.5.2'>И като отвори устата Си, ги поучаваше, като казваше:</verse>
        <verse osisID='Matt.5.3'>Блажени бедните по дух, защото е тяхно небесното царство.</verse>
        <verse osisID='Matt.5.4'>Блажени скърбящите, защото те ще се утешат.</verse>
        <verse osisID='Matt.5.5'>Блажени кротките, защото те ще наследят земята.</verse>
        <verse osisID='Matt.5.6'>Блажени, които гладуват и жадуват за правдата, защото те ще се наситят.</verse>
        <verse osisID='Matt.5.7'>Блажени милостивите, защото на тях ще се покаже милост.</verse>
        <verse osisID='Matt.5.8'>Блажени чистите по сърце, защото те ще видят Бога.</verse>
        <verse osisID='Matt.5.9'>Блажени миротворците, защото те ще се нарекат Божии синове.</verse>
        <verse osisID='Matt.5.10'>Блажени гонените заради правдата, защото е тяхно небесното царство.</verse>
        <verse osisID='Matt.5.11'>Блажени сте, когато ви хулят и ви гонят, и говорят против вас лъжливо всякакво зло заради Мен.</verse>
        <verse osisID='Matt.5.12'>Радвайте се и се веселете, защото е голяма наградата ви на небесата, понеже така гониха пророците, които бяха преди вас.</verse>
        <verse osisID='Matt.5.13'>Вие сте солта на земята. Но ако солта обезсолее, с какво ще се осоли? Тя вече за нищо не става, освен да се изхвърли навън и да се тъпче от хората.</verse>
        <verse osisID='Matt.5.14'>Вие сте светлината на света. Град, поставен на хълм, не може да се укрие.</verse>
        <verse osisID='Matt.5.15'>И когато запалят светило, не го слагат под шиника, а на светилника, и то свети на всички, които са вкъщи.</verse>
        <verse osisID='Matt.5.16'>Също така нека свети вашата светлина пред хората, за да виждат добрите ви дела и да прославят вашия Отец, който е на небесата.</verse>
        <verse osisID='Matt.5.17'>Да не мислите, че съм дошъл да отменя закона или пророците? Не съм дошъл да отменя, а да изпълня.</verse>
        <verse osisID='Matt.5.18'>Защото, истина ви казвам: докато премине небето и земята, нито една йота, нито една точка от закона няма да премине, докато всичко не се сбъдне.</verse>
        <verse osisID='Matt.5.19'>И така, който отмени една от тези най-малки заповеди и научи така хората, най-малък ще се нарече в небесното царство; а който ги изпълни и научи така хората, той ще се нарече велик в небесното царство.</verse>
        <verse osisID='Matt.5.20'>Защото, казвам ви, че ако вашата праведност не надмине тази на книжниците и фарисеите, никак няма да влезете в небесното царство.</verse>
        <verse osisID='Matt.5.21'>Чули сте, че е било казано на древните: ?Не убивай“; и: ?Който убие, ще бъде виновен пред съда.“</verse>
        <verse osisID='Matt.5.22'>А пък Аз ви казвам, че всеки, който се гневи на брат си (без причина), ще бъде виновен пред съда; и който каже на брат си: Рака, ще бъде виновен пред Синедриона; а който му каже: Бунтовни безумецо, ще бъде виновен за огнения пъкъл.</verse>
        <verse osisID='Matt.5.23'>И така, като принасяш дара си на олтара, ако там си спомниш, че брат ти има нещо против теб,</verse>
        <verse osisID='Matt.5.24'>остави дара си там, пред олтара, и първо иди и се помири с брат си, и тогава ела и принеси дара си.</verse>
        <verse osisID='Matt.5.25'>Разбери се с противника си по-скоро, докато си на пътя с него, да не би противникът ти да те предаде на съдията, а съдията да те предаде на служителя и да бъдеш хвърлен в тъмница.</verse>
        <verse osisID='Matt.5.26'>Истина ти казвам: никак няма да излезеш оттам, докато не изплатиш и последния кодрант.</verse>
        <verse osisID='Matt.5.27'>Чули сте, че е било казано: ?Не прелюбодействай.“</verse>
        <verse osisID='Matt.5.28'>Но Аз ви казвам, че всеки, който гледа жена, за да я пожелае, вече е прелюбодействал с нея в сърцето си.</verse>
        <verse osisID='Matt.5.29'>Ако дясното ти око те съблазнява, извади го и го хвърли от себе си; защото е по-добре за теб да погине една от частите ти, а не цялото ти тяло да бъде хвърлено в пъкъла.</verse>
        <verse osisID='Matt.5.30'>И ако дясната ти ръка те съблазнява, отсечи я и я хвърли от себе си; защото по-добре е за теб да погине една от частите ти, а не цялото ти тяло да бъде хвърлено в пъкъла.</verse>
        <verse osisID='Matt.5.31'>Още е било казано: ?Който напусне жена си, нека й даде разводно писмо.“</verse>
        <verse osisID='Matt.5.32'>А пък Аз ви казвам, че всеки, който напусне жена си, освен поради блудство, я прави да прелюбодейства; и който се ожени за нея, когато бъде напусната, той прелюбодейства.</verse>
        <verse osisID='Matt.5.33'>Още сте чули, че е било казано на древните: ?Не се кълни лъжливо, а изпълнявай клетвите си пред Господа.“</verse>
        <verse osisID='Matt.5.34'>Но Аз ви казвам: никак да не се кълнете – нито в небето, защото то е престол на Бога;</verse>
        <verse osisID='Matt.5.35'>нито в земята, защото е Негово подножие; нито в Ерусалим, защото е град на великия Цар.</verse>
        <verse osisID='Matt.5.36'>И в главата си да не се кълнеш, защото не можеш да направиш нито един косъм бял или черен.</verse>
        <verse osisID='Matt.5.37'>Но говорът ви да бъде: да, да; не, не; а каквото е повече от това, е от лукавия.</verse>
        <verse osisID='Matt.5.38'>Чули сте, че е било казано: ?Око за око, зъб за зъб.“</verse>
        <verse osisID='Matt.5.39'>А пък Аз ви казвам: Не се противете на злия; но ако те плесне някой по дясната буза, обърни му и другата.</verse>
        <verse osisID='Matt.5.40'>На този, който би поискал да се съди с теб и да ти вземе ризата, остави му и горната дреха.</verse>
        <verse osisID='Matt.5.41'>Който те принуди да вървиш с него една миля, иди с него две.</verse>
        <verse osisID='Matt.5.42'>Дай на този, който проси от теб, и не се отвръщай от онзи, който ти иска назаем.</verse>
        <verse osisID='Matt.5.43'>Чули сте, че е било казано: ?Обичай ближния си, а мрази неприятеля си.“</verse>
        <verse osisID='Matt.5.44'>Но Аз ви казвам: обичайте неприятелите си и се молете за онези, които ви гонят,</verse>
        <verse osisID='Matt.5.45'>за да бъдете синове на вашия Отец, който е на небесата; защото Той прави слънцето Си да изгрява и над злите, и над добрите; и дава дъжд и на праведните, и на неправедните.</verse>
        <verse osisID='Matt.5.46'>Защото, ако любите онези, които любят вас, каква награда имате? Не правят ли това и бирниците?</verse>
        <verse osisID='Matt.5.47'>И ако поздравявате само братята си, какво особено правите? Не правят ли това и езичниците?</verse>
        <verse osisID='Matt.5.48'>И така, бъдете съвършени и вие, както е съвършен вашият небесен Отец.</verse>
      </chapter>
      <chapter osisID='Matt.6'>
        <verse osisID='Matt.6.1'>Внимавайте да не вършите правдата си пред хората, за да ви виждат; иначе нямате награда при вашия Отец, който е на небесата.</verse>
        <verse osisID='Matt.6.2'>И така, когато правиш милостиня, не тръби пред себе си, както правят лицемерите по синагогите и по улиците, за да ги хвалят хората. Истина ви казвам: те са получили своята награда.</verse>
        <verse osisID='Matt.6.3'>А когато ти правиш милостиня, нека лявата ти ръка да не знае какво прави дясната,</verse>
        <verse osisID='Matt.6.4'>за да бъде твоята милостиня в тайно; и твоят Отец, който вижда в тайно, ще те възнагради.</verse>
        <verse osisID='Matt.6.5'>И когато се молиш, не бъди като лицемерите; защото те обичат да се молят стоящи по синагогите и по ъглите на улиците, за да ги виждат хората. Истина ви казвам: те са получили своята награда.</verse>
        <verse osisID='Matt.6.6'>А ти, когато се молиш, влез във вътрешната си стаичка и като си затвориш вратата, се помоли на своя Отец, който е в тайно; и твоят Отец, който вижда в тайно, ще те възнагради.</verse>
        <verse osisID='Matt.6.7'>А когато се молите, не говорете излишни думи както езичниците; защото те мислят, че ще бъдат послушани заради многословието си.</verse>
        <verse osisID='Matt.6.8'>И така, не бъдете като тях; защото вашият Отец знае от какво се нуждаете, преди вие да Му искате.</verse>
        <verse osisID='Matt.6.9'>А вие се молете така: Отче наш, който си на небесата, да се свети Твоето Име;</verse>
        <verse osisID='Matt.6.10'>да дойде Твоето царство; да бъде Твоята воля, както на небето, така и на земята!</verse>
        <verse osisID='Matt.6.11'>Дай ни днес всекидневния хляб,</verse>
        <verse osisID='Matt.6.12'>и прости ни дълговете, както и ние прощаваме на нашите длъжници.</verse>
        <verse osisID='Matt.6.13'>И не ни въвеждай в изкушение, а ни избави от лукавия, (защото царството е Твое, и силата, и славата, до вековете. Амин).</verse>
        <verse osisID='Matt.6.14'>Защото, ако вие простите на хората прегрешенията им, то и небесният ви Отец ще прости на вас.</verse>
        <verse osisID='Matt.6.15'>Но ако вие не простите на хората прегрешенията им, то и вашият Отец няма да прости вашите прегрешения.</verse>
        <verse osisID='Matt.6.16'>А когато постите, не бъдете унили като лицемерите; защото те помрачават лицата си, за да се показват пред хората, че постят. Истина ви казвам: те са получили своята награда.</verse>
        <verse osisID='Matt.6.17'>А ти, когато постиш, помажи главата си и умий лицето си,</verse>
        <verse osisID='Matt.6.18'>за да не се показваш пред хората, че постиш, а пред твоя Отец, който е в тайно; и твоят Отец, който вижда в тайно, ще те възнагради.</verse>
        <verse osisID='Matt.6.19'>Не си събирайте съкровища на земята, където молец и ръжда ги разяждат и където крадци подкопават и крадат;</verse>
        <verse osisID='Matt.6.20'>а си събирайте съкровища на небето, където нито молец, нито ръжда ги разяждат и където крадци нито подкопават, нито крадат;</verse>
        <verse osisID='Matt.6.21'>защото, където е съкровището ти, там ще бъде и сърцето ти.</verse>
        <verse osisID='Matt.6.22'>Окото е светило на тялото. И така, ако окото ти е чисто, цялото ти тяло ще бъде осветено.</verse>
        <verse osisID='Matt.6.23'>Но ако окото ти е зло, цялото ти тяло ще бъде помрачено. И така, ако светлината в теб е тъмнина, то колко голяма ще е тъмнината!</verse>
        <verse osisID='Matt.6.24'>Никой не може да служи на двама господари, защото или ще намрази единия, а ще обикне другия, или към единия ще се привърже, а другия ще презира. Не можете да служите на Бога и на мамона.</verse>
        <verse osisID='Matt.6.25'>Затова ви казвам: Не се безпокойте за живота си – какво ще ядете или какво ще пиете; нито за тялото си – какво ще облечете. Не е ли животът повече от храната, и тялото – от облеклото?</verse>
        <verse osisID='Matt.6.26'>Погледнете на небесните птици, че не сеят, нито жънат, нито в житници събират; и пак небесният ви Отец ги храни. Вие не сте ли много по-ценни от тях?</verse>
        <verse osisID='Matt.6.27'>И кой от вас може с безпокойство да прибави един лакът на ръста си?</verse>
        <verse osisID='Matt.6.28'>И за облекло защо се безпокоите? Разгледайте полските кремове как растат – не се трудят, нито предат;</verse>
        <verse osisID='Matt.6.29'>но ви казвам, че дори Соломон в цялата си слава не се е обличал като един от тях.</verse>
        <verse osisID='Matt.6.30'>Но ако Бог така облича полската трева, която днес я има, а утре я хвърлят в пещта, няма ли много повече да облича вас, маловерци?</verse>
        <verse osisID='Matt.6.31'>И така, не се безпокойте и не казвайте: Какво ще ядем?; или: Какво ще пием?; или: Какво ще облечем?</verse>
        <verse osisID='Matt.6.32'>Защото към всичко това се стремят езичниците; понеже небесният ви Отец знае, че се нуждаете от всичко това.</verse>
        <verse osisID='Matt.6.33'>Но първо търсете Божието царство и Неговата правда; и всичко това ще ви се прибави.</verse>
        <verse osisID='Matt.6.34'>Затова, не се безпокойте за утре, защото утрешният ден ще се безпокои за себе си. Достатъчно е на деня собственото му зло.</verse>
      </chapter>
      <chapter osisID='Matt.7'>
        <verse osisID='Matt.7.1'>Не съдете, за да не бъдете съдени.</verse>
        <verse osisID='Matt.7.2'>Защото, с какъвто съд съдите, с такъв ще ви съдят; и с каквато мярка мерите, с такава ще ви се мери.</verse>
        <verse osisID='Matt.7.3'>И защо гледаш съчицата в окото на брат си, а не усещаш гредата в своето око?</verse>
        <verse osisID='Matt.7.4'>Или как ще кажеш на брат си: Остави ме да извадя съчицата от окото ти; а ето гредата в твоето око?</verse>
        <verse osisID='Matt.7.5'>Лицемерецо, първо извади гредата от своето око и тогава ще видиш ясно, за да извадиш съчицата от окото на брат си.</verse>
        <verse osisID='Matt.7.6'>Не давайте свято нещо на кучетата, нито хвърляйте бисерите си пред свинете, да не би да ги стъпчат с краката си и да се обърнат да ви разкъсат.</verse>
        <verse osisID='Matt.7.7'>Искайте, и ще ви се даде; търсете, и ще намерите; хлопайте, и ще ви се отвори;</verse>
        <verse osisID='Matt.7.8'>защото всеки, който иска, получава; който търси, намира; и на този, който хлопа, ще се отвори.</verse>
        <verse osisID='Matt.7.9'>Има ли между вас човек, който, ако му поиска син му хляб, ще му даде камък,</verse>
        <verse osisID='Matt.7.10'>или ако поиска риба, ще му даде змия?</verse>
        <verse osisID='Matt.7.11'>И така, ако вие, които сте зли, знаете да давате блага на децата си, колко повече вашият Отец, който е на небесата, ще даде добро на тези, които искат от Него!</verse>
        <verse osisID='Matt.7.12'>И така, всяко нещо, което желаете да правят хората на вас, така и вие правете на тях; защото това е законът и пророците.</verse>
        <verse osisID='Matt.7.13'>Влезте през тясната порта, защото широка е портата и пространен е пътят, който води към погибел, и мнозина са онези, които минават през тях.</verse>
        <verse osisID='Matt.7.14'>Понеже тясна е портата и тесен е пътят, който води към живот, и малцина са онези, които ги намират.</verse>
        <verse osisID='Matt.7.15'>Пазете се от лъжливите пророци, които идват при вас в овчи дрехи, а отвътре са вълци грабители.</verse>
        <verse osisID='Matt.7.16'>По плодовете им ще ги познаете. Бере ли се грозде от тръни или смокини – от репеи?</verse>
        <verse osisID='Matt.7.17'>Също така, всяко добро дърво дава добри плодове, а лошото дърво дава лоши плодове.</verse>
        <verse osisID='Matt.7.18'>Не може добро дърво да дава лоши плодове или лошо дърво да дава добри плодове.</verse>
        <verse osisID='Matt.7.19'>Всяко дърво, което не дава добър плод, се отсича и се хвърля в огън.</verse>
        <verse osisID='Matt.7.20'>И така, по плодовете им ще ги познаете.</verse>
        <verse osisID='Matt.7.21'>Не всеки, който Ми казва: Господи! Господи! — ще влезе в небесното царство, а който върши волята на Моя Отец, който е на небесата.</verse>
        <verse osisID='Matt.7.22'>В онзи ден мнозина ще Ми кажат: Господи! Господи! Не в Твоето ли Име пророкувахме, не в Твоето ли Име демони изгонвахме, и не в Твоето ли Име направихме много чудеса? —</verse>
        <verse osisID='Matt.7.23'>но тогава ще им заявя: Аз никога не съм ви познавал, махнете се от Мен вие, които вършите беззаконие!</verse>
        <verse osisID='Matt.7.24'>И така, всеки, който чуе тези Мои думи и ги изпълнява, ще се сравни с разумен човек, който е построил къщата си на канара;</verse>
        <verse osisID='Matt.7.25'>и заваля дъждът, и придойдоха реките, и духнаха ветровете, и се устремиха върху тази къща; и тя не падна, защото беше основана на канара.</verse>
        <verse osisID='Matt.7.26'>И всеки, който чуе тези Мои думи и не ги изпълнява, ще се сравни с неразумен човек, който построи къщата си на пясък;</verse>
        <verse osisID='Matt.7.27'>и заваля дъждът, и придойдоха реките, и духнаха ветровете, и се устремиха върху тази къща; и тя падна, и падането й беше голямо.</verse>
        <verse osisID='Matt.7.28'>И когато Иисус свърши тези думи, множествата се чудеха на учението Му,</verse>
        <verse osisID='Matt.7.29'>защото ги поучаваше като Един, който има власт, а не като техните книжници.</verse>
      </chapter>
      <chapter osisID='Matt.8'>
        <verse osisID='Matt.8.1'>А когато слезе от хълма, Го последваха големи множества.</verse>
        <verse osisID='Matt.8.2'>И ето, един прокажен дойде при Него и като Му се кланяше, каза: Господи, ако искаш, можеш да ме очистиш.</verse>
        <verse osisID='Matt.8.3'>Тогава Иисус простря ръка и се допря до него, и каза: Искам, бъди очистен. И начаса проказата се очисти от него.</verse>
        <verse osisID='Matt.8.4'>И Иисус му каза: Гледай да не кажеш това на никого; но за свидетелство на тях иди да се покажеш на свещеника и принеси дара, който Мойсей е заповядал.</verse>
        <verse osisID='Matt.8.5'>А когато влезе в Капернаум, един стотник дойде при Него и Му се молеше, като казваше:</verse>
        <verse osisID='Matt.8.6'>Господи, слугата ми лежи у дома парализиран и много се мъчи.</verse>
        <verse osisID='Matt.8.7'>Той му каза: Ще дойда и ще го изцеля.</verse>
        <verse osisID='Matt.8.8'>Стотникът в отговор Му каза: Господи, не съм достоен да влезеш под стряхата ми; но кажи само една дума и слугата ми ще оздравее.</verse>
        <verse osisID='Matt.8.9'>Защото и аз съм подвластен човек и имам подчинени на мен войници; и казвам на този: Иди! — и той отива; и на друг: Ела! — и той идва; а на слугата си: Направи това! — и той го прави.</verse>
        <verse osisID='Matt.8.10'>Иисус, като чу това, се почуди и каза на онези, които Го следваха: Истина ви казвам: дори в Израил не съм намерил толкова голяма вяра.</verse>
        <verse osisID='Matt.8.11'>Но ви казвам, че мнозина ще дойдат от изток и от запад и ще насядат с Авраам, Исаак и Яков в небесното царство,</verse>
        <verse osisID='Matt.8.12'>а синовете на царството ще бъдат изхвърлени във външната тъмнина; там ще бъде плач и скърцане със зъби.</verse>
        <verse osisID='Matt.8.13'>Тогава Иисус каза на стотника: Иди си. Както си повярвал, така нека ти бъде. И слугата оздравя в същия час.</verse>
        <verse osisID='Matt.8.14'>И когато Иисус дойде в къщата на Петър, видя, че тъща му лежеше болна от треска.</verse>
        <verse osisID='Matt.8.15'>И се допря до ръката й, и треската я остави; и тя стана и Му прислужваше.</verse>
        <verse osisID='Matt.8.16'>А когато се свечери, доведоха при Него мнозина обладани от демони; и Той изгони духовете с една дума и изцели всичките болни,</verse>
        <verse osisID='Matt.8.17'>за да се сбъдне реченото чрез пророк Исая, който казва: ?Той взе на Себе Си нашите немощи и болестите ни понесе.“</verse>
        <verse osisID='Matt.8.18'>И като видя Иисус около Себе Си голямо множество, заповяда да минат отвъд.</verse>
        <verse osisID='Matt.8.19'>И дойде един книжник и Му каза: Учителю, ще Те следвам, където и да отидеш!</verse>
        <verse osisID='Matt.8.20'>Иисус му каза: Лисиците си имат леговища и небесните птици – гнезда, а Човешкият Син няма къде глава да подслони.</verse>
        <verse osisID='Matt.8.21'>А друг от учениците Му каза: Господи, позволи ми първо да отида и да погреба баща си.</verse>
        <verse osisID='Matt.8.22'>Но Иисус му каза: Следвай Ме и остави мъртвите да погребат своите мъртъвци.</verse>
        <verse osisID='Matt.8.23'>И когато се качи на един кораб, учениците Му се качиха след Него.</verse>
        <verse osisID='Matt.8.24'>И ето, в езерото се надигна голяма буря, дотолкова, че вълните покриваха кораба; а Той спеше.</verse>
        <verse osisID='Matt.8.25'>Тогава се приближиха, събудиха Го и казаха: Господи, спаси! Загиваме!</verse>
        <verse osisID='Matt.8.26'>А Той им каза: Защо сте страхливи, маловерци? Тогава стана, смъмри ветровете и вълните и настана голяма тишина.</verse>
        <verse osisID='Matt.8.27'>А хората се чудеха и казваха: Какъв е Този, че и ветровете и вълните Му се покоряват?</verse>
        <verse osisID='Matt.8.28'>И когато дойде на отвъдната страна, в гадаринската страна, Го срещнаха двама обладани от демони, които излизаха от гробищата – твърде свирепи, така че никой не можеше да мине през онзи път.</verse>
        <verse osisID='Matt.8.29'>И ето, те изкрещяха, като казваха: Какво имаме ние с Теб, Божи Сине? Нима си дошъл тук преди време да ни мъчиш?</verse>
        <verse osisID='Matt.8.30'>А надалеч от тях имаше голямо стадо свине, което пасеше.</verse>
        <verse osisID='Matt.8.31'>И демоните Му се молеха, като казваха: Ако ни изпъдиш, изпрати ни в стадото свине!</verse>
        <verse osisID='Matt.8.32'>И им каза: Идете. И те, като излязоха, отидоха в свинете; и ето, цялото стадо се спусна надолу по стръмнината в езерото и загина във водата.</verse>
        <verse osisID='Matt.8.33'>А свинарите побягнаха и като отидоха в града, разказаха всичко – и това, което беше станало с обладаните от демони.</verse>
        <verse osisID='Matt.8.34'>И ето, целият град излезе да посрещне Иисус; и като Го видяха, Му се примолиха да си отиде от техните области.</verse>
      </chapter>
      <chapter osisID='Matt.9'>
        <verse osisID='Matt.9.1'>Тогава Той се качи на един кораб, премина и дойде в Своя Си град.</verse>
        <verse osisID='Matt.9.2'>И ето, донесоха при Него един паралитик, сложен на постелка; и Иисус, като видя вярата им, каза на паралитика: Дерзай, синко, прощават ти се греховете.</verse>
        <verse osisID='Matt.9.3'>И ето, някои от книжниците си казаха: Този богохулства.</verse>
        <verse osisID='Matt.9.4'>А Иисус, като видя мислите им, каза: Защо мислите зло в сърцата си?</verse>
        <verse osisID='Matt.9.5'>Защото кое е по-лесно? Да кажа: прощават ти се греховете; или да кажа: стани и ходи?</verse>
        <verse osisID='Matt.9.6'>Но за да познаете, че Човешкият Син има власт на земята да прощава греховете – тогава каза на паралитика: Стани, вдигни постелката си и иди у дома си!</verse>
        <verse osisID='Matt.9.7'>И той стана и отиде у дома си.</verse>
        <verse osisID='Matt.9.8'>А множествата, като видяха това, ги обзе страх и прославиха Бога, който беше дал такава власт на хората.</verse>
        <verse osisID='Matt.9.9'>И като минаваше оттам, Иисус видя един човек на име Матей, който седеше в бирничеството, и му каза: Следвай Ме. И той стана и Го последва.</verse>
        <verse osisID='Matt.9.10'>И когато беше седнал на трапезата в къщата, ето, много бирници и грешници дойдоха и насядаха с Иисус и с учениците Му.</verse>
        <verse osisID='Matt.9.11'>И фарисеите, като видяха това, казаха на учениците Му: Защо вашият Учител яде с бирниците и грешниците?</verse>
        <verse osisID='Matt.9.12'>А Той, като чу това, каза: Здравите нямат нужда от лекар, а болните.</verse>
        <verse osisID='Matt.9.13'>Но идете и се научете какво значи това: ?Милост искам, а не жертва“, защото не съм дошъл да призова праведните, а грешните (на покаяние).</verse>
        <verse osisID='Matt.9.14'>Тогава при Него дойдоха учениците на Йоан и казаха: Защо ние и фарисеите постим много, а Твоите ученици не постят?</verse>
        <verse osisID='Matt.9.15'>Иисус им каза: Могат ли сватбарите да жалеят, докато младоженецът е с тях? Ще дойде обаче време, когато младоженецът ще им се отнеме, и тогава ще постят.</verse>
        <verse osisID='Matt.9.16'>Никой не кърпи стара дреха с нов плат; защото това, което трябва да я закърпи, отдира от дрехата и съдраното става по-лошо.</verse>
        <verse osisID='Matt.9.17'>Нито наливат ново вино в стари мехове; иначе меховете се спукват, виното изтича и меховете се изхабяват. Но наливат ново вино в нови мехове, та и двете се запазват.</verse>
        <verse osisID='Matt.9.18'>Когато им говореше това, ето, един началник дойде, падна пред Него, и казваше: Дъщеря ми току-що умря; но ела и положи ръката Си на нея, и тя ще оживее!</verse>
        <verse osisID='Matt.9.19'>И Иисус стана и го последва, а също и учениците Му.</verse>
        <verse osisID='Matt.9.20'>И ето, една жена, която имаше кръвотечение от дванадесет години, се приближи отзад и се допря до полите на дрехата Му,</verse>
        <verse osisID='Matt.9.21'>защото си казваше: Ако се допра до дрехата Му, ще оздравея.</verse>
        <verse osisID='Matt.9.22'>А Иисус, като се обърна и я видя, каза: Дерзай, дъще, твоята вяра те изцели. И от същия час жената оздравя.</verse>
        <verse osisID='Matt.9.23'>И когато Иисус дойде в къщата на началника и видя свирачите и разтревожения народ, каза:</verse>
        <verse osisID='Matt.9.24'>Идете си, защото момичето не е умряло, а спи. А те Му се присмиваха.</verse>
        <verse osisID='Matt.9.25'>И като изпъдиха народа, Той влезе и я хвана за ръката; и момичето стана.</verse>
        <verse osisID='Matt.9.26'>И това се разчу по цялата онази страна.</verse>
        <verse osisID='Matt.9.27'>А когато Иисус си отиваше оттам, Го последваха двама слепи, които викаха и казваха: Смили се за нас, Сине Давидов!</verse>
        <verse osisID='Matt.9.28'>И като влезе вкъщи, слепите се приближиха до Него; и Иисус им каза: Вярвате ли, че мога да сторя това? Те Му казаха: Да, Господи.</verse>
        <verse osisID='Matt.9.29'>Тогава Той се допря до очите им и каза: Нека ви бъде според вярата ви.</verse>
        <verse osisID='Matt.9.30'>И очите им се отвориха. А Иисус им заръча строго, като каза: Внимавайте никой да не узнае това!</verse>
        <verse osisID='Matt.9.31'>А те, като излязоха, Го разгласиха по цялата онази страна.</verse>
        <verse osisID='Matt.9.32'>И когато те излизаха, ето, доведоха при Него един ням човек, обладан от демон.</verse>
        <verse osisID='Matt.9.33'>И след като бе изгонен демонът, немият проговори. И множествата се чудеха и казваха: Никога не се е виждало такова нещо в Израил!</verse>
        <verse osisID='Matt.9.34'>А фарисеите казваха: Чрез началника на демоните Той изгонва демоните.</verse>
        <verse osisID='Matt.9.35'>И Иисус обикаляше всичките градове и села и поучаваше в синагогите им, и проповядваше благовестието на царството, и изцеляваше всякаква болест и всякаква немощ.</verse>
        <verse osisID='Matt.9.36'>А когато видя множествата, се смили над тях, защото бяха изнемощели и пръснати като овце, които нямат пастир.</verse>
        <verse osisID='Matt.9.37'>Тогава каза на учениците Си: Жетвата е изобилна, а работниците – малко;</verse>
        <verse osisID='Matt.9.38'>затова, молете се на Господаря на жетвата да изпрати работници на жетвата Си.</verse>
      </chapter>
      <chapter osisID='Matt.10'>
        <verse osisID='Matt.10.1'>И като повика дванадесетте Си ученика, даде им власт над нечисти духове, да ги изгонват, и да изцеляват всякаква болест и всякаква немощ.</verse>
        <verse osisID='Matt.10.2'>А ето имената на дванадесетте апостоли: първият – Симон, който се нарича Петър, и брат му Андрей; Яков Зеведеев и брат му Йоан;</verse>
        <verse osisID='Matt.10.3'>Филип и Вартоломей; Тома и Матей, бирникът; Яков Алфеев и Тадей;</verse>
        <verse osisID='Matt.10.4'>Симон Зилот и Юда Искариотски, който Го и предаде.</verse>
        <verse osisID='Matt.10.5'>Тези дванадесет души Иисус изпрати и им заповяда, като каза: Не пътувайте към езичниците и в самарянски град не влизайте;</verse>
        <verse osisID='Matt.10.6'>а по-добре отивайте при изгубените овце от израилевия дом.</verse>
        <verse osisID='Matt.10.7'>И като ходите, проповядвайте, като казвате: Небесното царство наближи.</verse>
        <verse osisID='Matt.10.8'>Болни изцелявайте, мъртви възкресявайте, прокажени очиствайте, демони изгонвайте; даром сте приели, даром давайте.</verse>
        <verse osisID='Matt.10.9'>Не вземайте нито злато, нито сребро, нито медна монета в пояса си,</verse>
        <verse osisID='Matt.10.10'>нито торба за път, нито две ризи, нито сандали, нито тояга; защото работникът заслужава своята прехрана.</verse>
        <verse osisID='Matt.10.11'>И в който и да било град или село като влезете, разпитвайте кой в него е достоен, и там оставайте, докато си отидете.</verse>
        <verse osisID='Matt.10.12'>А когато влизате в дома, поздравявайте го.</verse>
        <verse osisID='Matt.10.13'>И ако домът бъде достоен, нека дойде на него вашият мир; но ако не бъде достоен, мирът ви нека се върне към вас.</verse>
        <verse osisID='Matt.10.14'>И ако някой не ви приеме и не послуша думите ви, като излизате от дома му или от онзи град, отърсете праха от краката си.</verse>
        <verse osisID='Matt.10.15'>Истина ви казвам: по-леко ще бъде на содомската и гоморската земя в съдния ден, отколкото на онзи град.</verse>
        <verse osisID='Matt.10.16'>Ето, Аз ви изпращам като овце посред вълци; и така, бъдете разумни като змиите и незлобиви като гълъбите.</verse>
        <verse osisID='Matt.10.17'>И се пазете от хората, защото ще ви предават на съдилища и в синагогите си ще ви бият.</verse>
        <verse osisID='Matt.10.18'>Да! И пред управители и царе ще ви извеждат заради Мен, за да свидетелствате на тях и на народите.</verse>
        <verse osisID='Matt.10.19'>А когато ви предадат, не се безпокойте как или какво да говорите, защото в същия час ще ви се даде какво да говорите.</verse>
        <verse osisID='Matt.10.20'>Защото не сте вие, които говорите, а Духът на Отца ви, който говори във вас.</verse>
        <verse osisID='Matt.10.21'>Брат брата ще предаде на смърт, и баща – детето; и деца ще се надигнат против родителите и ще ги докарват до смърт.</verse>
        <verse osisID='Matt.10.22'>Ще бъдете мразени от всички заради Моето Име; а който устои докрай, той ще бъде спасен.</verse>
        <verse osisID='Matt.10.23'>А когато ви преследват в този град, бягайте в другия; защото, истина ви казвам: няма да свършите израилевите градове, докато дойде Човешкият Син.</verse>
        <verse osisID='Matt.10.24'>Ученикът не е по-горен от учителя си, нито слугата е по-горен от господаря си.</verse>
        <verse osisID='Matt.10.25'>Достатъчно е на ученика да бъде като учителя си, и на слугата – като господаря си. Ако стопанина на дома нарекоха Веелзевул, то колко повече – домашните Му!</verse>
        <verse osisID='Matt.10.26'>И така, не се бойте от тях; защото няма нищо покрито, което да не се открие, и тайно, което да не се узнае.</verse>
        <verse osisID='Matt.10.27'>Това, което ви говоря в тъмно, кажете го на светло; и което чуете на ухо, прогласете го от покрива.</verse>
        <verse osisID='Matt.10.28'>Не се бойте от онези, които убиват тялото, а душата не могат да убият; а по-скоро се бойте от Онзи, който може и душа, и тяло да погуби в пъкъла.</verse>
        <verse osisID='Matt.10.29'>Не се ли продават две врабчета за един асарий? И пак нито едно от тях няма да падне на земята без волята на вашия Отец.</verse>
        <verse osisID='Matt.10.30'>А на вас и космите на главата са всички преброени.</verse>
        <verse osisID='Matt.10.31'>И така, не се бойте: вие сте по-ценни от много врабчета.</verse>
        <verse osisID='Matt.10.32'>И така, всеки, който изповяда Мен пред хората, ще го изповядам и Аз пред Моя Отец, който е на небесата.</verse>
        <verse osisID='Matt.10.33'>Но всеки, който се отрече от Мен пред хората, ще се отрека и Аз от него пред Моя Отец, който е на небесата.</verse>
        <verse osisID='Matt.10.34'>Да не мислите, че дойдох да донеса мир на земята; не дойдох да донеса мир, а меч.</verse>
        <verse osisID='Matt.10.35'>Защото дойдох да разлъча човек от баща му, дъщеря – от майка й и снаха – от свекърва й;</verse>
        <verse osisID='Matt.10.36'>и неприятели на човека ще бъдат домашните му.</verse>
        <verse osisID='Matt.10.37'>Който обича баща или майка повече от Мен, не е достоен за Мен; и който обича син или дъщеря повече от Мен, не е достоен за Мен;</verse>
        <verse osisID='Matt.10.38'>и който не вземе кръста си и Ме следва, не е достоен за Мен.</verse>
        <verse osisID='Matt.10.39'>Който намери живота си, ще го изгуби, и който изгуби живота си заради Мен, ще го намери.</verse>
        <verse osisID='Matt.10.40'>Който приема вас, Мен приема; и който приема Мен, приема Този, който Ме е пратил.</verse>
        <verse osisID='Matt.10.41'>Който приема пророк в името на пророк, награда на пророк ще получи; и който приема праведник в името на праведник, награда на праведник ще получи.</verse>
        <verse osisID='Matt.10.42'>И който напои един от тези малките само с една чаша студена вода в името на ученик, истина ви казвам, никак няма да изгуби наградата си.</verse>
      </chapter>
      <chapter osisID='Matt.11'>
        <verse osisID='Matt.11.1'>А Иисус, когато свърши наставленията Си към дванадесетте Си ученици, замина оттам да поучава и проповядва по градовете им.</verse>
        <verse osisID='Matt.11.2'>А Йоан, като чу в тъмницата за делата на Христос, прати от учениците си да Му кажат:</verse>
        <verse osisID='Matt.11.3'>Ти ли си Онзи, който има да дойде, или друг да очакваме?</verse>
        <verse osisID='Matt.11.4'>Иисус в отговор им каза: Идете и съобщете на Йоан това, което чувате и виждате:</verse>
        <verse osisID='Matt.11.5'>слепи проглеждат, куци прохождат, прокажени се очистват и глухи прочуват, мъртви биват възкресявани и на сиромасите се проповядва благовестието.</verse>
        <verse osisID='Matt.11.6'>И блажен онзи, който не се отвръща от Мен.</verse>
        <verse osisID='Matt.11.7'>И когато те си отиваха, Иисус започна да казва на множествата за Йоан: Какво излязохте да видите в пустинята? Тръстика ли, от вятър разлюлявана?</verse>
        <verse osisID='Matt.11.8'>Но какво излязохте да видите? Човек ли, в меки дрехи облечен? Ето, тези, които носят меки дрехи, са в царските дворци.</verse>
        <verse osisID='Matt.11.9'>Но какво тогава излязохте да видите? Пророк ли? Да, казвам ви, и повече от пророк.</verse>
        <verse osisID='Matt.11.10'>Защото този е, за когото е писано: ?Ето, Аз изпращам вестителя Си пред Твоето лице, който ще устрои пътя Ти пред Теб.“</verse>
        <verse osisID='Matt.11.11'>Истина ви казвам: между родените от жени не се е издигнал по-велик от Йоан Кръстител; обаче най-малкият в небесното царство е по-голям от него.</verse>
        <verse osisID='Matt.11.12'>А от дните на Йоан Кръстител досега небесното царство бива насилвано и насилници го грабват.</verse>
        <verse osisID='Matt.11.13'>Защото всичките пророци и законът пророкуваха до Йоан;</verse>
        <verse osisID='Matt.11.14'>и ако искате да го приемете, това е Илия, който имаше да дойде.</verse>
        <verse osisID='Matt.11.15'>Който има уши да слуша, нека слуша.</verse>
        <verse osisID='Matt.11.16'>А на какво да оприлича това поколение? То прилича на деца, които седят по пазарите и викат на другарите си, като им казват:</verse>
        <verse osisID='Matt.11.17'>Свирихме ви, и не играхте; пяхме ви жални песни, и не жалеехте.</verse>
        <verse osisID='Matt.11.18'>Защото дойде Йоан, който нито ядеше, нито пиеше, и казват: Има демон.</verse>
        <verse osisID='Matt.11.19'>Дойде Човешкият Син, който яде и пие, и казват: Ето човек лаком и винопиец, приятел на бирниците и на грешниците! Но пак, мъдростта се оправдава от делата си.</verse>
        <verse osisID='Matt.11.20'>Тогава започна да укорява градовете, където се извършиха повечето от Неговите чудеса, защото не се покаяха:</verse>
        <verse osisID='Matt.11.21'>Горко ти, Хоразине! Горко ти, Витсаидо! Защото, ако в Тир и Сидон се бяха извършили чудесата, които се извършиха у вас, те отдавна биха се покаяли във вретище и пепел.</verse>
        <verse osisID='Matt.11.22'>Но казвам ви: на Тир и Сидон ще бъде по-леко в съдния ден, отколкото на вас.</verse>
        <verse osisID='Matt.11.23'>И ти, Капернауме, който си се издигнал до небесата, до ада ще бъдеш свален! Защото, ако се бяха извършили в Содом чудесата, които се извършиха в теб, той и до днес би останал.</verse>
        <verse osisID='Matt.11.24'>Но казвам ви, че в съдния ден на содомската земя ще бъде по-леко, отколкото на теб.</verse>
        <verse osisID='Matt.11.25'>В онова време Иисус заговори, като каза: Благодаря Ти, Отче, Господи на небето и земята, защото си скрил това от мъдрите и разумните, а си го открил на невръстните.</verse>
        <verse osisID='Matt.11.26'>Да, Отче, защото така Ти се видя угодно.</verse>
        <verse osisID='Matt.11.27'>Всичко Ми е предадено от Моя Отец; и освен Отец, никой не познава Сина; нито познава някой Отца, освен Сина и онзи, на когото Синът би благоволил да го открие.</verse>
        <verse osisID='Matt.11.28'>Елате при Мен всички, които сте отрудени и обременени, и Аз ще ви дам почивка.</verse>
        <verse osisID='Matt.11.29'>Вземете Моето иго върху себе си и се научете от Мен, защото съм кротък и смирен по сърце; и ще намерите почивка за душите си.</verse>
        <verse osisID='Matt.11.30'>Защото Моето иго е благо и Моето бреме е леко.</verse>
      </chapter>
      <chapter osisID='Matt.12'>
        <verse osisID='Matt.12.1'>По онова време, в една събота, Иисус минаваше през посевите, а учениците Му, като огладняха, започнаха да късат класове и да ядат.</verse>
        <verse osisID='Matt.12.2'>А фарисеите, като видяха това, Му казаха: Виж, Твоите ученици вършат това, което не е позволено да се върши в събота!</verse>
        <verse osisID='Matt.12.3'>А Той им каза: Не сте ли чели какво направи Давид, когато огладня той и мъжете, които бяха с него;</verse>
        <verse osisID='Matt.12.4'>как влезе в Божия дом и яде присъствените хлябове, които не беше позволено да яде нито той, нито онези, които бяха с него, а само свещениците?</verse>
        <verse osisID='Matt.12.5'>Или, не сте ли чели в закона, че в съботен ден свещениците в храма нарушават съботата и не са виновни?</verse>
        <verse osisID='Matt.12.6'>Но казвам ви, че тук има нещо повече от храма.</verse>
        <verse osisID='Matt.12.7'>Но ако знаехте какво значи това: ?Милост искам, а не жертва“, не бихте осъдили невинните.</verse>
        <verse osisID='Matt.12.8'>Защото Човешкият Син е Господар на съботата.</verse>
        <verse osisID='Matt.12.9'>И като замина оттам, дойде в синагогата им.</verse>
        <verse osisID='Matt.12.10'>Там имаше един човек с изсъхнала ръка; и за да обвинят Иисус, Го попитаха: Позволено ли е човек да изцелява в събота?</verse>
        <verse osisID='Matt.12.11'>И Той им каза: Кой човек от вас, ако има една овца и тя в съботен ден падне в яма, няма да я улови и извади?</verse>
        <verse osisID='Matt.12.12'>А колко по-ценен е човекът от овцата! Затова е позволено да се прави добро в съботен ден.</verse>
        <verse osisID='Matt.12.13'>Тогава каза на човека: Протегни ръката си. И той я протегна; и тя стана здрава като другата.</verse>
        <verse osisID='Matt.12.14'>А фарисеите, като излязоха, се наговориха против Него как да Го погубят.</verse>
        <verse osisID='Matt.12.15'>Но Иисус, като разбра, се оттегли оттам; и голямо множество Го последва, и Той ги изцели всички.</verse>
        <verse osisID='Matt.12.16'>И им заръча да не разгласяват за Него,</verse>
        <verse osisID='Matt.12.17'>за да се сбъдне реченото чрез пророк Исая, който казва:</verse>
        <verse osisID='Matt.12.18'>?Ето Моят Служител, когото избрах; Моят Възлюбен, в когото е благоволението на душата Ми. Ще положа Духа Си на Него, и Той ще възвести съд на народите.</verse>
        <verse osisID='Matt.12.19'>Няма да се скара, нито да извика, нито ще чуе някой гласа Му по улиците.</verse>
        <verse osisID='Matt.12.20'>Смазана тръстика няма да пречупи и тлеещ фитил няма да угаси, докато изведе съда към победа.</verse>
        <verse osisID='Matt.12.21'>И в Неговото Име народите ще се надяват.“</verse>
        <verse osisID='Matt.12.22'>Тогава доведоха при Него един обладан от демон, сляп и ням; и го изцели, така че немият говореше и виждаше.</verse>
        <verse osisID='Matt.12.23'>И всичките множества се смаяха и говореха: Да не би Този да е Давидовият Син?</verse>
        <verse osisID='Matt.12.24'>А когато фарисеите чуха това, казаха: Този не изгонва демоните иначе, освен чрез началника на демоните, Веелзевул.</verse>
        <verse osisID='Matt.12.25'>А Иисус, като знаеше техните мисли, им каза: Всяко царство, разделено самЄ против себе си, запустява; и нито един град или дом, разделен сам против себе си, няма да устои.</verse>
        <verse osisID='Matt.12.26'>Ако Сатана изгонва Сатана, той се е разделил сам против себе си: тогава как ще устои неговото царство?</verse>
        <verse osisID='Matt.12.27'>При това, ако Аз изгонвам демоните чрез Веелзевул, чрез кого ги изгонват вашите синове? Затова те ще ви бъдат съдии.</verse>
        <verse osisID='Matt.12.28'>Но ако Аз изгонвам демоните чрез Божия Дух, то Божието царство е дошло до вас.</verse>
        <verse osisID='Matt.12.29'>Или как може да влезе някой в къщата на силния и да му ограби покъщнината, ако първо не върже силния? И тогава ще ограби къщата му.</verse>
        <verse osisID='Matt.12.30'>Който не е с Мен, той е против Мен; и който не събира с Мен, разпилява.</verse>
        <verse osisID='Matt.12.31'>Затова ви казвам: всеки грях и хула ще се прости на хората; но хулата против Духа няма да се прости.</verse>
        <verse osisID='Matt.12.32'>И ако някой каже дума против Човешкия син, ще му се прости, но ако някой говори против Светия Дух, няма да му се прости нито в този свят, нито в бъдещия.</verse>
        <verse osisID='Matt.12.33'>Или направете дървото добро и плода му добър, или направете дървото лошо и плода му лош; защото от плода се познава дървото.</verse>
        <verse osisID='Matt.12.34'>Рожби на усойница! Как можете да говорите добро, като сте зли? Защото от онова, което препълва сърцето, говорят устата.</verse>
        <verse osisID='Matt.12.35'>Добрият човек от доброто си съкровище изважда добри неща, а злият човек от злото си съкровище изважда зли неща.</verse>
        <verse osisID='Matt.12.36'>И казвам ви, че за всяка празна дума, която кажат хората, ще отговарят в съдния ден.</verse>
        <verse osisID='Matt.12.37'>Защото от думите си ще се оправдаеш, и от думите си ще се осъдиш.</verse>
        <verse osisID='Matt.12.38'>Тогава някои от книжниците и фарисеите Му отговориха и казаха: Учителю, искаме да видим знамение от Теб.</verse>
        <verse osisID='Matt.12.39'>А Той в отговор им каза: Зло и прелюбодейно поколение иска знамение, но друго знамение няма да му се даде, освен знамението на пророк Йона.</verse>
        <verse osisID='Matt.12.40'>Защото, както Йона беше в корема на морското чудовище три дни и три нощи, така и Човешкият Син ще бъде в сърцето на земята три дни и три нощи.</verse>
        <verse osisID='Matt.12.41'>Ниневийските мъже ще се явят на съда с това поколение и ще го осъдят, защото те се покаяха чрез проповедта на Йона; а ето, тук има повече от Йона.</verse>
        <verse osisID='Matt.12.42'>Южната царица ще се яви на съда с това поколение и ще го осъди, защото тя дойде от краищата на земята, за да чуе Соломоновата мъдрост; а ето, тук има повече от Соломон.</verse>
        <verse osisID='Matt.12.43'>Когато нечистият дух излезе от човека, той минава през безводни места, за да търси покой, и не намира.</verse>
        <verse osisID='Matt.12.44'>Тогава казва: Ще се върна в къщата си, откъдето съм излязъл. И като дойде, я намира празна, пометена и украсена.</verse>
        <verse osisID='Matt.12.45'>Тогава отива и взема със себе си седем други духа, по-зли от него, и като влязат, живеят там; и последното състояние на онзи човек става по-лошо от първото. Също така ще бъде и с това зло поколение.</verse>
        <verse osisID='Matt.12.46'>Когато Той още говореше на множествата, ето, майка Му и братята Му стояха навън и искаха да Му говорят.</verse>
        <verse osisID='Matt.12.47'>И някой Му каза: Ето, майка Ти и братята Ти стоят вън и искат да Ти говорят.</verse>
        <verse osisID='Matt.12.48'>А Той в отговор рече на този, който Му каза това: Коя е майка Ми и кои са братята Ми?</verse>
        <verse osisID='Matt.12.49'>И като простря ръка към учениците Си, каза: Ето майка Ми и братята Ми!</verse>
        <verse osisID='Matt.12.50'>Защото, който върши волята на Моя Отец, който е на небесата, той Ми е брат и сестра, и майка.</verse>
      </chapter>
      <chapter osisID='Matt.13'>
        <verse osisID='Matt.13.1'>В същия ден Иисус излезе от къщата и седна край езерото.</verse>
        <verse osisID='Matt.13.2'>И при Него се събраха големи множества, така че Той влезе и седна в един кораб, а цялото множество стоеше на брега.</verse>
        <verse osisID='Matt.13.3'>И им говореше много с притчи, като казваше: Ето, сеячът излезе да сее;</verse>
        <verse osisID='Matt.13.4'>и като сееше, някои зърна паднаха край пътя; и птиците дойдоха и ги изкълваха.</verse>
        <verse osisID='Matt.13.5'>А други паднаха на каменистите места, където нямаше много пръст; и твърде скоро поникнаха, защото нямаше дълбока почва,</verse>
        <verse osisID='Matt.13.6'>а като изгря слънцето, прегоряха и понеже нямаха корен, изсъхнаха.</verse>
        <verse osisID='Matt.13.7'>Други пък паднаха между тръните; и тръните пораснаха и ги задушиха.</verse>
        <verse osisID='Matt.13.8'>А други паднаха на добра земя; и дадоха плод – кое стократно, кое шестдесет, кое тридесет.</verse>
        <verse osisID='Matt.13.9'>Който има уши (да слуша), нека слуша.</verse>
        <verse osisID='Matt.13.10'>Тогава се приближиха Неговите ученици и Му казаха: Защо им говориш с притчи?</verse>
        <verse osisID='Matt.13.11'>А Той в отговор им каза: Защото на вас е дадено да знаете тайните на небесното царство, а на тях не е дадено.</verse>
        <verse osisID='Matt.13.12'>Защото, който има, на него ще се даде и ще му се преумножи; а който няма, от него ще се отнеме и това, което има.</verse>
        <verse osisID='Matt.13.13'>Затова им говоря с притчи, защото гледат, а не виждат; слушат, а не чуват и не разбират.</verse>
        <verse osisID='Matt.13.14'>В тях се изпълнява пророчеството на Исая, което казва: ?С уши ще чуете, а никак няма да разберете; и с очи ще гледате, а никак няма да видите.</verse>
        <verse osisID='Matt.13.15'>Защото сърцето на този народ е надебеляло, и с ушите си тежко чуват, и очите си затвориха, да не би да видят с очите си, и да чуят с ушите си, и да разберат със сърцето си, и да се обърнат, и Аз да ги изцеля.“</verse>
        <verse osisID='Matt.13.16'>А вашите очи са блажени, защото виждат, и ушите ви – защото чуват.</verse>
        <verse osisID='Matt.13.17'>Защото, истина ви казвам, че мнозина пророци и праведници са желали да видят това, което вие виждате, но не видяха; и да чуят това, което вие чувате, но не чуха.</verse>
        <verse osisID='Matt.13.18'>И така, вие чуйте притчата за сеяча.</verse>
        <verse osisID='Matt.13.19'>При всеки, който чуе словото на царството и не го разбира, идва лукавият и грабва посятото в сърцето му: той е посятото край пътя.</verse>
        <verse osisID='Matt.13.20'>А посятото на каменистите места е онзи, който чува словото и веднага с радост го приема;</verse>
        <verse osisID='Matt.13.21'>корен обаче няма в себе си, а е кратковременен; и когато настане скръб или гонение заради словото, начаса отпада.</verse>
        <verse osisID='Matt.13.22'>А посятото между тръните е онзи, който чува словото, но светските грижи и примамката на богатството заглушават словото и той става безплоден.</verse>
        <verse osisID='Matt.13.23'>А посятото на добра земя е онзи, който чува словото и го разбира, който и дава плод и принася – кой стократно, кой шестдесет, кой тридесет.</verse>
        <verse osisID='Matt.13.24'>Друга притча им предложи, като каза: Небесното царство се уподобява на човек, който е посял добро семе на нивата си;</verse>
        <verse osisID='Matt.13.25'>но когато хората спяха, неприятелят му дойде и пося плевели между пшеницата, и си отиде.</verse>
        <verse osisID='Matt.13.26'>И когато поникна посевът и завърза плод, тогава се появиха и плевелите.</verse>
        <verse osisID='Matt.13.27'>А слугите на домакина дойдоха и му казаха: Господине, не пося ли ти добро семе на нивата си? Но тогава откъде са плевелите?</verse>
        <verse osisID='Matt.13.28'>Той им каза: Някой враждебен човек е направил това. А слугите му казаха: Като е така, искаш ли да отидем да ги оплевим?</verse>
        <verse osisID='Matt.13.29'>А той каза: Не искам; да не би като плевите плевелите, да изскубете заедно с тях и пшеницата.</verse>
        <verse osisID='Matt.13.30'>Оставете да растат и двете заедно до жетва. А във време на жетва ще кажа на жетварите: съберете първо плевелите и ги вържете на снопове за изгаряне, а житото приберете в житницата ми.</verse>
        <verse osisID='Matt.13.31'>Друга притча им предложи, като каза: Небесното царство прилича на синапено зърно, което човек взе и го пося на нивата си;</verse>
        <verse osisID='Matt.13.32'>което наистина е по-малко от всичките семена, но когато порасне, е по-голямо от тревите и става дърво, така че небесните птици идват и се подслоняват по клончетата му.</verse>
        <verse osisID='Matt.13.33'>Друга притча им каза: Небесното царство прилича на квас, който една жена взе и замеси в три мери брашно, докато вкисна цялото.</verse>
        <verse osisID='Matt.13.34'>Всичко това Иисус каза на множеството с притчи, и без притчи не им говореше,</verse>
        <verse osisID='Matt.13.35'>за да се изпълни реченото чрез пророка, който казва: ?Ще отворя устата Си в притчи; ще изкажа скритото още от създанието на света.“</verse>
        <verse osisID='Matt.13.36'>Тогава Той остави множеството и дойде вкъщи. И учениците Му се приближиха до Него и казаха: Обясни ни притчата за плевелите на нивата.</verse>
        <verse osisID='Matt.13.37'>А в отговор Той каза: Сеячът на доброто семе е Човешкият Син;</verse>
        <verse osisID='Matt.13.38'>нивата е светът; доброто семе са синовете на царството; а плевелите – синовете на лукавия;</verse>
        <verse osisID='Matt.13.39'>неприятелят, който ги пося, е дяволът; жетвата е свършекът на света; а жетварите са ангелите.</verse>
        <verse osisID='Matt.13.40'>И така, както събират плевелите и ги изгарят в огън, така ще бъде и при свършека на света.</verse>
        <verse osisID='Matt.13.41'>Човешкият Син ще изпрати ангелите Си, които ще съберат от царството Му всички съблазни и онези, които вършат беззаконие;</verse>
        <verse osisID='Matt.13.42'>и ще ги хвърлят в огнената пещ; там ще бъде плач и скърцане със зъби.</verse>
        <verse osisID='Matt.13.43'>Тогава праведните ще блеснат като слънцето в царството на своя Отец. Който има уши (да слуша), нека слуша.</verse>
        <verse osisID='Matt.13.44'>Небесното царство прилича на имане, скрито в нива, което човек, като го намери, го скрива и в радостта си отива, продава всичко, което има, и купува онази нива.</verse>
        <verse osisID='Matt.13.45'>Небесното царство прилича още на търговец, който търсеше хубави бисери,</verse>
        <verse osisID='Matt.13.46'>и като намери един скъпоценен бисер, отиде, продаде всичко, което имаше, и го купи.</verse>
        <verse osisID='Matt.13.47'>Небесното царство прилича още на мрежа, хвърлена в езерото, която събра риби от всякакъв вид;</verse>
        <verse osisID='Matt.13.48'>и като се напълни, я изтеглиха на брега, седнаха и прибраха добрите в съдове, а лошите изхвърлиха.</verse>
        <verse osisID='Matt.13.49'>Така ще бъде и при свършека на света: ангелите ще излязат и ще отлъчат злите измежду праведните,</verse>
        <verse osisID='Matt.13.50'>и ще ги хвърлят в огнената пещ; там ще бъде плач и скърцане със зъби.</verse>
        <verse osisID='Matt.13.51'>(И Иисус им каза:) Разбрахте ли всичко това? Те Му казаха: Да, (Господи).</verse>
        <verse osisID='Matt.13.52'>А Той им каза: Затова, всеки книжник, който е ��чил за небесното царство, прилича на домакин, който изважда от съкровището си ново и старо.</verse>
        <verse osisID='Matt.13.53'>Тогава Иисус, като свърши тези притчи, си замина оттам.</verse>
        <verse osisID='Matt.13.54'>И когато дойде в родния Си град, ги поучаваше в синагогата им, така че те се чудеха и казваха: Откъде е на Този тази мъдрост и тези чудеса?</verse>
        <verse osisID='Matt.13.55'>Не е ли Той син на дърводелеца? Майка Му не се ли казва Мария, а братята Му – Яков и Йосиф, Симон и Юда?</verse>
        <verse osisID='Matt.13.56'>И сестрите Му не са ли всички при нас? Откъде е тогава на Този всичко това?</verse>
        <verse osisID='Matt.13.57'>И се отвърнаха от Него. А Иисус им каза: Никой пророк не е без почит, освен в родния си град и в дома си.</verse>
        <verse osisID='Matt.13.58'>И не извърши там много чудеса поради неверието им.</verse>
      </chapter>
      <chapter osisID='Matt.14'>
        <verse osisID='Matt.14.1'>А в онова време четверовластникът Ирод чу слуха за Иисус</verse>
        <verse osisID='Matt.14.2'>и каза на слугите си: Това е Йоан Кръстител – той е възкръснал от мъртвите и затова тези сили действат чрез него.</verse>
        <verse osisID='Matt.14.3'>Защото Ирод беше хванал Йоан и го беше вързал и хвърлил в тъмница заради Иродиада, жената на брат си Филип;</verse>
        <verse osisID='Matt.14.4'>понеже Йоан му казваше: Не ти е позволено да я имаш.</verse>
        <verse osisID='Matt.14.5'>И Ирод искаше да го убие, но се боеше от множеството, защото го считаха за пророк.</verse>
        <verse osisID='Matt.14.6'>А когато празнуваха рождения ден на Ирод, дъщерята на Иродиада танцува по средата и угоди на Ирод.</verse>
        <verse osisID='Matt.14.7'>Затова той с клетва й обеща да й даде каквото и да му поиска.</verse>
        <verse osisID='Matt.14.8'>А тя, подучена от майка си, каза: Дай ми тук, на блюдо, главата на Йоан Кръстител.</verse>
        <verse osisID='Matt.14.9'>Царят се наскърби, но заради клетвата си и заради седящите с него заповяда да й се даде;</verse>
        <verse osisID='Matt.14.10'>и прати да обезглавят Йоан в тъмницата.</verse>
        <verse osisID='Matt.14.11'>И донесоха главата му на блюдо и я дадоха на момичето, а то я занесе на майка си.</verse>
        <verse osisID='Matt.14.12'>А учениците му, като дойдоха, взеха тялото и го погребаха; после дойдоха и казаха на Иисус.</verse>
        <verse osisID='Matt.14.13'>Когато Иисус чу това, се оттегли оттам с кораб на едно уединено място настрана. А множествата, като чуха, Го последваха пеша от градовете.</verse>
        <verse osisID='Matt.14.14'>И Той, като излезе, видя голямо множество, смили се над тях и изцели болните им.</verse>
        <verse osisID='Matt.14.15'>А като се свечери, учениците дойдоха при Него и казаха: Мястото е уединено и времето е вече напреднало; разпусни множествата да отидат по селата и да си купят храна.</verse>
        <verse osisID='Matt.14.16'>А Иисус им каза: Няма нужда да отиват – дайте им вие да ядат.</verse>
        <verse osisID='Matt.14.17'>А те Му казаха: Имаме тук само пет хляба и две риби.</verse>
        <verse osisID='Matt.14.18'>А Той каза: Донесете ги тук при Мен.</verse>
        <verse osisID='Matt.14.19'>Тогава, като заповяда на множествата да насядат на тревата, взе петте хляба и двете риби, погледна към небето и благослови; и като разчупи хлябовете, ги даде на учениците, а учениците – на хората.</verse>
        <verse osisID='Matt.14.20'>И всички ядоха и се наситиха; и вдигнаха останалите къшеи – дванадесет пълни коша.</verse>
        <verse osisID='Matt.14.21'>А онези, които ядоха, бяха около пет хиляди мъже, освен жените и децата.</verse>
        <verse osisID='Matt.14.22'>И начаса Иисус накара учениците да влязат в кораба и да отидат преди Него на другата страна, докато разпусне множествата.</verse>
        <verse osisID='Matt.14.23'>И като разпусна множествата, се изкачи на хълма да се помоли насаме. И като се свечери, Той беше там сам.</verse>
        <verse osisID='Matt.14.24'>А корабът беше вече в средата на езерото, блъскан от вълните, защото вятърът беше насрещен.</verse>
        <verse osisID='Matt.14.25'>А в четвъртата стража на нощта Той дойде към тях, като вървеше по езерото.</verse>
        <verse osisID='Matt.14.26'>И учениците, като Го видяха да ходи по езерото, се изплашиха, мислейки, че е призрак, и извикаха от страх.</verse>
        <verse osisID='Matt.14.27'>А Иисус веднага им проговори, като каза: Дерзайте! Аз съм; не се бойте.</verse>
        <verse osisID='Matt.14.28'>А Петър в отговор Му каза: Господи, ако си Ти, заповядай ми да дойда при Теб по водата.</verse>
        <verse osisID='Matt.14.29'>А Той каза: Ела. И Петър слезе от кораба и вървеше по водата, за да отиде при Иисус.</verse>
        <verse osisID='Matt.14.30'>Но като видя (силния) вятър, се уплаши и като потъваше, извика: Господи, спаси ме!</verse>
        <verse osisID='Matt.14.31'>И Иисус веднага простря ръка, хвана го и му каза: Маловерецо, защо се усъмни?</verse>
        <verse osisID='Matt.14.32'>И като влязоха в кораба, вятърът утихна.</verse>
        <verse osisID='Matt.14.33'>А онези, които бяха в кораба, Му се поклониха и казаха: Наистина Ти си Божи Син!</verse>
        <verse osisID='Matt.14.34'>И като преминаха езерото, дойдоха в Генисаретската земя.</verse>
        <verse osisID='Matt.14.35'>И когато тамошните мъже Го познаха, разпратиха по цялата онази околност и доведоха при Него всичките болни;</verse>
        <verse osisID='Matt.14.36'>и Го молеха да се допрат само до полата на дрехата Му; и колкото се допряха, оздравяха.</verse>
      </chapter>
      <chapter osisID='Matt.15'>
        <verse osisID='Matt.15.1'>Тогава при Иисус дойдоха фарисеи и книжници от Ерусалим и казаха:</verse>
        <verse osisID='Matt.15.2'>Защо Твоите ученици престъпват преданието на старейшините, понеже не си мият ръцете, когато ядат хляб?</verse>
        <verse osisID='Matt.15.3'>А Той в отговор им каза: Защо и вие заради вашето предание престъпвате Божията заповед?</verse>
        <verse osisID='Matt.15.4'>Защото Бог заповяда: ?Почитай баща си и майка си“; и: ?Който злослови баща или майка, непременно да се умъртви.“</verse>
        <verse osisID='Matt.15.5'>Но вие казвате: Който каже на баща си или майка си: Това моето, с което би могъл да си помогнеш, е подарено на Бога, –</verse>
        <verse osisID='Matt.15.6'>той да не дава на баща си (или майка си). Така, заради вашето предание, вие осуетихте Божията заповед.</verse>
        <verse osisID='Matt.15.7'>Лицемери! Добре е пророкувал Исая за вас, като е казал:</verse>
        <verse osisID='Matt.15.8'>?Този народ (се приближава при Мен с устата си и) Ме почита с устните си, но сърцето им се намира далеч от Мен.</verse>
        <verse osisID='Matt.15.9'>Но напразно Ме почитат, като преподават за поучение човешки заповеди.“</verse>
        <verse osisID='Matt.15.10'>И като повика множеството, им каза: Слушайте и разбирайте!</verse>
        <verse osisID='Matt.15.11'>Не това, което влиза в устата, осквернява човека; а това, което излиза от устата, то осквернява човека.</verse>
        <verse osisID='Matt.15.12'>Тогава учениците се приближиха и Му казаха: Знаеш ли, че фарисеите се възмутиха, като чуха това слово?</verse>
        <verse osisID='Matt.15.13'>А Той в отговор каза: Всяко растение, което не е насадил Моят небесен Отец, ще се изкорени.</verse>
        <verse osisID='Matt.15.14'>Оставете ги, те са слепи водачи на слепци; а ако слепец води слепеца, и двамата ще паднат в ямата.</verse>
        <verse osisID='Matt.15.15'>Петър в отговор Му каза: Обясни ни тази притча!</verse>
        <verse osisID='Matt.15.16'>А Той каза: И вие ли още не проумявате?</verse>
        <verse osisID='Matt.15.17'>Не разбирате ли, че всичко, което влиза в устата, минава през корема и се изхожда навън?</verse>
        <verse osisID='Matt.15.18'>А онова, което излиза от устата, произхожда от сърцето и то осквернява човека.</verse>
        <verse osisID='Matt.15.19'>Защото от сърцето произхождат зли помисли, убийства, прелюбодеяния, блудства, кражби, лъжесвидетелства, хули.</verse>
        <verse osisID='Matt.15.20'>Тези са нещата, които оскверняват човека; а да яде с неизмити ръце, това не го осквернява.</verse>
        <verse osisID='Matt.15.21'>И като излезе оттам, Иисус се оттегли в областта на Тир и Сидон.</verse>
        <verse osisID='Matt.15.22'>И ето, една ханаанка излезе от онези места и извика, като казваше: Смили се за мен, Господи, Сине Давидов! Дъщеря ми е лошо обсебена от демон.</verse>
        <verse osisID='Matt.15.23'>Но Той не й отговори нито дума. Учениците дойдоха и Му се молеха, като казаха: Отпрати я, защото вика след нас.</verse>
        <verse osisID='Matt.15.24'>А Той в отговор каза: Аз не съм изпратен при други, освен при загубените овце от израилевия дом.</verse>
        <verse osisID='Matt.15.25'>А тя дойде, кланяше Му се и казваше: Господи, помогни ми!</verse>
        <verse osisID='Matt.15.26'>Той в отговор каза: Не е хубаво да се вземе хлябът на децата и да се хвърли на кученцата.</verse>
        <verse osisID='Matt.15.27'>А тя каза: Да, Господи, но и кученцата ядат от трохите, които падат от трапезата на господарите им!</verse>
        <verse osisID='Matt.15.28'>Тогава Иисус в отговор й каза: О, жено, голяма е твоята вяра; нека ти бъде, както искаш. И от онзи час дъщеря й оздравя.</verse>
        <verse osisID='Matt.15.29'>И като замина оттам, Иисус дойде при Галилейското езеро и се качи на хълма, и седеше там.</verse>
        <verse osisID='Matt.15.30'>И дойдоха при Него големи множества, които имаха със себе си куци, слепи, неми, недъгави и много други, и ги сложиха пред краката Му, и Той ги изцели.</verse>
        <verse osisID='Matt.15.31'>А множеството се чудеше, като гледаше неми да говорят, недъгави оздравели, куци да ходят и слепи да гледат. И прославиха Израилевия Бог.</verse>
        <verse osisID='Matt.15.32'>А Иисус повика учениците Си и каза: Жал Ми е за множеството, защото три дни вече останаха с Мен и нямат какво да ядат; а не искам да ги разпусна гладни, да не би да им прималее по пътя.</verse>
        <verse osisID='Matt.15.33'>Учениците Му казаха: Откъде в тази пустош толкова хляб, че да нахраним такова голямо множество?</verse>
        <verse osisID='Matt.15.34'>Иисус им каза: Колко хляба имате? А те казаха: Седем, и малко рибки.</verse>
        <verse osisID='Matt.15.35'>Тогава заповяда на множествата да насядат на земята.</verse>
        <verse osisID='Matt.15.36'>И като взе седемте хляба и рибите, благодари и разчупи, и даде на учениците, а учениците – на множествата.</verse>
        <verse osisID='Matt.15.37'>И ядоха всички и се наситиха; и вдигнаха останалите къшеи – седем пълни кошници.</verse>
        <verse osisID='Matt.15.38'>А онези, които ядоха, бяха четири хиляди мъже, освен жени и деца.</verse>
        <verse osisID='Matt.15.39'>И като разпусна множествата, влезе в кораба и дойде в областта на Магадан.</verse>
      </chapter>
      <chapter osisID='Matt.16'>
        <verse osisID='Matt.16.1'>Тогава фарисеите и садукеите дойдоха при Иисус и за да Го изпитат, поискаха от Него да им покаже знамение от небето.</verse>
        <verse osisID='Matt.16.2'>А Той в отговор им каза: Когато се свечери, казвате: Времето ще бъде хубаво, защото небето се червенее;</verse>
        <verse osisID='Matt.16.3'>а сутрин: Днес времето ще бъде лошо, защото небето се червенее намръщено. Вие знаете да прецените лицето на небето, а знаменията на времената не можете!</verse>
        <verse osisID='Matt.16.4'>Зъл и прелюбодеен род иска знамение, но друго знамение няма да му се даде, освен знамението на (пророк) Йона. И ги остави и си отиде.</verse>
        <verse osisID='Matt.16.5'>А учениците, като минаха на другата страна, забравиха да вземат хляб.</verse>
        <verse osisID='Matt.16.6'>И Иисус им каза: Внимавайте и се пазете от кваса на фарисеите и садукеите!</verse>
        <verse osisID='Matt.16.7'>А те разискваха помежду си, като говореха: Това е, защото не сме взели хляб.</verse>
        <verse osisID='Matt.16.8'>Иисус, като разбра това, каза: Маловерци, защо разисквате помежду си, че нямате хляб?</verse>
        <verse osisID='Matt.16.9'>Още ли не разбирате и не си ли спомняте петте хляба на петте хиляди души и колко коша събрахте;</verse>
        <verse osisID='Matt.16.10'>нито седемте хляба на четирите хиляди души и колко кошници събрахте?</verse>
        <verse osisID='Matt.16.11'>Как не разбирате, че не заради хляба ви казах да се пазите от кваса на фарисеите и садукеите?</verse>
        <verse osisID='Matt.16.12'>Тогава те разбраха, че не им заръча да се пазят от хлебния квас, а от учението на фарисеите и садукеите.</verse>
        <verse osisID='Matt.16.13'>А Иисус, като дойде в околностите на Кесария Филипова, попита учениците Си, като им каза: Какво казват хората, кой е Човешкият Син?</verse>
        <verse osisID='Matt.16.14'>А те казаха: Едни казват, че е Йоан Кръстител; други пък – Илия; а други – Еремия или един от пророците.</verse>
        <verse osisID='Matt.16.15'>А Той им каза: А вие какво казвате, кой съм Аз?</verse>
        <verse osisID='Matt.16.16'>Симон Петър в отговор каза: Ти си Христос, Синът на живия Бог.</verse>
        <verse osisID='Matt.16.17'>Иисус в отговор му каза: Блажен си, Симоне, сине Йонов, защото плът и кръв не са ти открили това, а Моят Отец, който е на небесата.</verse>
        <verse osisID='Matt.16.18'>А и Аз ти казвам, че ти си Петър и на тази канара ще съградя Своята църква; и портите на ада няма да й надделеят.</verse>
        <verse osisID='Matt.16.19'>Ще ти дам ключовете на небесното царство и каквото вържеш на земята, ще бъде вързано на небесата, а каквото развържеш на земята, ще бъде развързано на небесата.</verse>
        <verse osisID='Matt.16.20'>Тогава заръча на учениците да не казват на никого, че Той е Христос.</verse>
        <verse osisID='Matt.16.21'>Оттогава Иисус започна да показва на учениците Си, че трябва да отиде в Ерусалим и много да пострада от старейшините, главните свещеници и книжниците, и да бъде убит, и на третия ден да бъде възкресен.</verse>
        <verse osisID='Matt.16.22'>Тогава Петър Го взе настрана и започна да Го мъмри, като казваше: Бог да е милостив към Теб, Господи; това никак няма да стане с Теб!</verse>
        <verse osisID='Matt.16.23'>А Той се обърна и каза на Петър: Махни се и иди зад Мен, Сатана! Ти си Ми съблазън, защото не мислиш за Божиите неща, а за човешките.</verse>
        <verse osisID='Matt.16.24'>Тогава Иисус каза на учениците Си: Ако някой иска да дойде след Мен, нека се отрече от себе си, нека вдигне кръста си и нека Ме следва.</verse>
        <verse osisID='Matt.16.25'>Защото, който иска да спаси живота си, ще го изгуби; а който изгуби живота си заради Мен, ще го намери.</verse>
        <verse osisID='Matt.16.26'>Понеже, какво ще се ползва човек, ако спечели целия свят, а изгуби живота си? Или какво ще даде човек в замяна на живота си?</verse>
        <verse osisID='Matt.16.27'>Защото Човешкият Син ще дойде в славата на Своя Отец със Своите ангели; и тогава ще отплати на всекиго според делата му.</verse>
        <verse osisID='Matt.16.28'>Истина ви казвам: има някои от стоящите тук, които никак няма да вкусят смърт, докато не видят Човешкия Син, идещ в царството Си.</verse>
      </chapter>
      <chapter osisID='Matt.17'>
        <verse osisID='Matt.17.1'>И след шест дни Иисус взе със Себе Си Петър, Яков и брат му Йоан и ги заведе на една висока планина.</verse>
        <verse osisID='Matt.17.2'>И се преобрази пред тях: лицето Му светна като слънцето, а дрехите Му станаха бели като светлината.</verse>
        <verse osisID='Matt.17.3'>И ето, явиха им се Мойсей и Илия, които разговаряха с Него.</verse>
        <verse osisID='Matt.17.4'>И Петър заговори и каза на Иисус: Господи, добре е да сме тук. Ако искаш, аз ще направя тук три шатри – една за Теб, една за Мойсей и една за Илия.</verse>
        <verse osisID='Matt.17.5'>А докато той още говореше, ето, светъл облак ги засени; и от облака се чу глас, който каза: Този е Моят възлюбен Син, в когото благоволих; Него слушайте!</verse>
        <verse osisID='Matt.17.6'>И учениците, като чуха това, паднаха на лицата си и много се уплашиха.</verse>
        <verse osisID='Matt.17.7'>А Иисус се приближи до тях, допря се до тях и каза: Станете, не се бойте.</verse>
        <verse osisID='Matt.17.8'>И те, като повдигнаха очи, не видяха никого освен Иисус сам.</verse>
        <verse osisID='Matt.17.9'>И като слизаха от планината, Иисус им заповяда, като каза: Не съобщавайте на никого за това видение, докато Човешкият Син не възкръсне от мъртвите!</verse>
        <verse osisID='Matt.17.10'>Учениците Му Го попитаха, като казаха: Защо тогава казват книжниците, че първо Илия трябва да дойде?</verse>
        <verse osisID='Matt.17.11'>А Той в отговор каза: Наистина Илия идва и ще възстанови всичко.</verse>
        <verse osisID='Matt.17.12'>Но казвам ви, че Илия вече е дошъл и не го познаха, а постъпиха с него, както си искаха. Също така и Човешкият Син ще пострада от тях.</verse>
        <verse osisID='Matt.17.13'>Тогава учениците разбраха, че им говореше за Йоан Кръстител.</verse>
        <verse osisID='Matt.17.14'>И когато дойдоха при множеството, до Него се приближи един човек, който коленичи пред Него и каза:</verse>
        <verse osisID='Matt.17.15'>Господи, смили се над сина ми, защото е обладан от демон и страда лошо; понеже често пада в огъня и често във водата.</verse>
        <verse osisID='Matt.17.16'>И го доведох при Твоите ученици, но те не можаха да го изцелят.</verse>
        <verse osisID='Matt.17.17'>Иисус в отговор каза: О, роде невярващ и извратен, докога ще бъда с вас? Докога ще ви търпя? Доведете го тук при Мен!</verse>
        <verse osisID='Matt.17.18'>И Иисус го смъмри и демонът излезе от него; и момчето оздравя в същия час.</verse>
        <verse osisID='Matt.17.19'>Тогава учениците дойдоха при Иисус насаме и казаха: Защо ние не можахме да го изгоним?</verse>
        <verse osisID='Matt.17.20'>Той им каза: Поради вашето маловерие. Защото истина ви казвам: ако имате вяра колкото синапено зърно, ще кажете на тази планина: Премести се оттук там! -- и тя ще се премести; и нищо няма да ви бъде невъзможно.</verse>
        <verse osisID='Matt.17.21'>(А този род не излиза освен с молитва и пост.)</verse>
        <verse osisID='Matt.17.22'>И когато седяха в Галилея, Иисус им каза: Човешкият Син ще бъде предаден в човешки ръце;</verse>
        <verse osisID='Matt.17.23'>и ще Го убият; и на третия ден ще бъде възкресен. И те много се наскърбиха.</verse>
        <verse osisID='Matt.17.24'>А когато дойдоха в Капернаум, събирачите на двете драхми се приближиха до Петър и казаха: Вашият Учител не плаща ли двете драхми?</verse>
        <verse osisID='Matt.17.25'>Той каза: Плаща. И когато влезе вкъщи, Иисус го изпревари и му каза: Какво мислиш, Симоне? Земните царе от кои събират данък или налог – от своите ли синове, или от чужденците?</verse>
        <verse osisID='Matt.17.26'>А когато Петър каза: От чужденците, Иисус му каза: Като е така, своите им са свободни.</verse>
        <verse osisID='Matt.17.27'>Но за да не ги подведем към грях, иди на езерото, хвърли въдица и измъкни рибата, която първо се закачи, и като разтвориш устата й, ще намериш един статир; вземи го и им го дай за Мен и за теб.</verse>
      </chapter>
      <chapter osisID='Matt.18'>
        <verse osisID='Matt.18.1'>В същото време учениците дойдоха при Иисус и казаха: Кой е най-голям в небесното царство?</verse>
        <verse osisID='Matt.18.2'>А Иисус повика едно детенце, постави го сред тях и каза:</verse>
        <verse osisID='Matt.18.3'>Истина ви казвам: ако не се обърнете и не станете като дечицата, никак няма да влезете в небесното царство.</verse>
        <verse osisID='Matt.18.4'>И така, който смири себе си като това детенце, той е най-голям в небесното царство.</verse>
        <verse osisID='Matt.18.5'>И който приеме едно такова детенце в Мое Име, Мен приема.</verse>
        <verse osisID='Matt.18.6'>А който съблазни един от тези малките, които вярват в Мен, за него би било по-добре да се окачеше на врата му един воденичен камък и да потънеше в морските дълбочини.</verse>
        <verse osisID='Matt.18.7'>Горко на света поради съблазните, защото съблазните трябва да дойдат; но горко на онзи човек, чрез когото идва съблазънта!</verse>
        <verse osisID='Matt.18.8'>Ако те съблазнява ръката ти или кракът ти, отсечи го и го хвърли от себе си: по-добре е за теб да влезеш в живота куц или недъгав, отколкото с две ръце или с два крака да бъдеш хвърлен във вечния огън.</verse>
        <verse osisID='Matt.18.9'>И ако те съблазнява окото ти, извади го и го хвърли от себе си: по-добре е за теб да влезеш в живота с едно око, отколкото да имаш две очи и да бъдеш хвърлен в огнения пъкъл.</verse>
        <verse osisID='Matt.18.10'>Внимавайте да не презирате нито едно от тези малките, защото ви казвам, че техните ангели на небесата винаги гледат лицето на Моя Отец, който е на небесата.</verse>
        <verse osisID='Matt.18.11'>(Защото Човешкият Син дойде да спаси погиналото.)</verse>
        <verse osisID='Matt.18.12'>Как ви се вижда? Ако някой човек има сто овце и едната от тях се заблуди, не оставя ли деветдесет и деветте и не отива ли по хълмовете да търси заблудилата се?</verse>
        <verse osisID='Matt.18.13'>И като я намери, истина ви казвам: той се радва за нея повече, отколкото за деветдесет и деветте незаблудили се.</verse>
        <verse osisID='Matt.18.14'>Също така не е по волята на Отца ви, който е на небесата, да загине нито един от тези малките.</verse>
        <verse osisID='Matt.18.15'>И ако съгреши брат ти, иди, покажи вината му между теб и него насаме. Ако те послуша, спечелил си брат си.</verse>
        <verse osisID='Matt.18.16'>Но ако не послуша, вземи със себе си още един или двама, и от устата на двама или трима свидетели да се потвърди всяко нещо.</verse>
        <verse osisID='Matt.18.17'>И ако не послуша тях, кажи това на църквата, а ако не послуша и църквата, нека ти бъде като езичник и бирник.</verse>
        <verse osisID='Matt.18.18'>Истина ви казвам: каквото вържете на земята, ще бъде вързано на небесата; и каквото развържете на земята, ще бъде развързано на небесата.</verse>
        <verse osisID='Matt.18.19'>Пак ви казвам, че ако двама от вас се съгласят на земята за каквото и да било нещо, което да поискат, ще им бъде от Моя Отец, който е на небесата.</verse>
        <verse osisID='Matt.18.20'>Защото, където двама или трима са събрани в Мое Име, там съм и Аз посред тях.</verse>
        <verse osisID='Matt.18.21'>Тогава Петър се приближи и Му каза: Господи, до колко пъти, като ми съгреши брат ми, да му прощавам? До седем пъти ли?</verse>
        <verse osisID='Matt.18.22'>Иисус му каза: Не ти казвам до седем пъти, а до седемдесет пъти по седем.</verse>
        <verse osisID='Matt.18.23'>Затова небесното царство прилича на един цар, който поиска да прегледа сметките на слугите си.</verse>
        <verse osisID='Matt.18.24'>И когато започна да ги преглежда, докараха при Него един, който му дължеше десет хиляди таланта.</verse>
        <verse osisID='Matt.18.25'>Но понеже нямаше с какво да заплати, господарят му заповяда да продадат него, жена му и децата му, и всичко, което имаше, и да се плати дългът.</verse>
        <verse osisID='Matt.18.26'>Затова слугата падна, кланяше му се и каза: Имай търпение към мен и ще ти платя всичко!</verse>
        <verse osisID='Matt.18.27'>И господарят на този слуга, понеже го жалеше, го пусна и му прости заема.</verse>
        <verse osisID='Matt.18.28'>Но този слуга, като излезе, намери един от съслужителите си, който му дължеше сто динария; хвана го и го душеше, и каза: Плати това, което ми дължиш!</verse>
        <verse osisID='Matt.18.29'>Затова съслужителят му падна и му се молеше, като каза: Имай търпение към мен, и ще ти платя!</verse>
        <verse osisID='Matt.18.30'>Но той не искаше, а отиде и го хвърли в тъмница, докато изплати дълга.</verse>
        <verse osisID='Matt.18.31'>А съслужителите му, като видяха станалото, твърде много се наскърбиха; дойдоха и казаха на господаря си всичко, което беше станало.</verse>
        <verse osisID='Matt.18.32'>Тогава господарят му го повика и му каза: Зли слуго, аз ти простих целия онзи дълг, понеже ми се примоли.</verse>
        <verse osisID='Matt.18.33'>Не трябваше ли и ти да се смилиш над съслужителя си, както и аз се смилих над теб?</verse>
        <verse osisID='Matt.18.34'>И господарят му се разгневи и го предаде на мъчителите, докато изплати целия дълг.</verse>
        <verse osisID='Matt.18.35'>Така и Моят небесен Отец ще постъпи с вас, ако не простите от сърце всеки на брат си.</verse>
      </chapter>
      <chapter osisID='Matt.19'>
        <verse osisID='Matt.19.1'>Когато Иисус свърши тези думи, тръгна от Галилея и дойде в областта на Юдея отвъд Йордан.</verse>
        <verse osisID='Matt.19.2'>И големи множества Го следваха и Той ги изцели там.</verse>
        <verse osisID='Matt.19.3'>Тогава дойдоха при Него фарисеи, които, като Го изпитваха, казаха: Позволено ли е на човек да напусне жена си по всякаква причина?</verse>
        <verse osisID='Matt.19.4'>А Той в отговор каза: Не сте ли чели, че Онзи, който ги е сътворил, ги е сътворил отначало мъжко и женско и е казал:</verse>
        <verse osisID='Matt.19.5'>?Затова ще остави човек баща си и майка си и ще се прилепи към жена си, и двамата ще бъдат една плът.“</verse>
        <verse osisID='Matt.19.6'>Така че те не са вече двама, а една плът. И така, онова, което Бог е съчетал, човек да не разлъчва.</verse>
        <verse osisID='Matt.19.7'>Казват Му: Тогава защо Мойсей заповяда да й даде разводно писмо и да я напусне?</verse>
        <verse osisID='Matt.19.8'>Каза им: Поради вашето коравосърдечие Мойсей ви е позволил да си напускате жените, но отначало не е било така.</verse>
        <verse osisID='Matt.19.9'>А казвам ви: който напусне жена си, освен поради блудство, и се ожени за друга, той прелюбодейства; и който се ожени за напусната, прелюбодейства.</verse>
        <verse osisID='Matt.19.10'>Учениците Му казват: Ако е такова отношението на мъжа към жената, по-добре да не се жени!</verse>
        <verse osisID='Matt.19.11'>А Той им каза: Не могат всички да приемат това слово, а само онези, на които е дадено.</verse>
        <verse osisID='Matt.19.12'>Защото има скопци, които така са родени от утробата на майка си; има и скопци, които са били скопени от хора; а има и скопци, които сами себе си са скопили заради небесното царство. Който може да приеме това, нека приеме.</verse>
        <verse osisID='Matt.19.13'>Тогава доведоха при Него дечица, за да положи ръце на тях и да се помоли; а учениците ги смъмриха.</verse>
        <verse osisID='Matt.19.14'>А Иисус каза: Оставете дечицата и не ги спирайте да дойдат при Мен, защото на такива е небесното царство.</verse>
        <verse osisID='Matt.19.15'>И положи ръце на тях и замина оттам.</verse>
        <verse osisID='Matt.19.16'>И ето, един дойде при Него и каза: Учителю, какво добро да направя, за да имам вечен живот?</verse>
        <verse osisID='Matt.19.17'>А Той му каза: Защо питаш Мен за доброто? Един има, който е добър. Но ако искаш да влезеш в живота, пази заповедите.</verse>
        <verse osisID='Matt.19.18'>Каза Му: Кои? Иисус каза: Тези: не убивай; не прелюбодействай; не кради; не лъжесвидетелствай;</verse>
        <verse osisID='Matt.19.19'>почитай баща си и майка си; и люби ближния си както себе си.</verse>
        <verse osisID='Matt.19.20'>Младежът Му каза: Всичко това съм опазил (от младостта си); какво още не ми достига?</verse>
        <verse osisID='Matt.19.21'>Иисус му каза: Ако искаш да бъдеш съвършен, иди, продай имота си и дай на бедните; и ще имаш съкровище на небесата; и ела и Ме следвай.</verse>
        <verse osisID='Matt.19.22'>Но младежът, като чу това слово, си отиде наскърбен, защото беше човек с много имот.</verse>
        <verse osisID='Matt.19.23'>А Иисус каза на учениците Си: Истина ви казвам: мъчно ще влезе богат в небесното царство.</verse>
        <verse osisID='Matt.19.24'>И пак ви казвам: по-лесно е камила да мине през иглени уши, отколкото богат да влезе в Божието царство.</verse>
        <verse osisID='Matt.19.25'>А учениците, като чуха това, бяха много поразени и казаха: Като е така, кой може да се спаси?</verse>
        <verse osisID='Matt.19.26'>А Иисус ги погледна и им каза: За хората това е невъзможно, но за Бога всичко е възможно.</verse>
        <verse osisID='Matt.19.27'>Тогава Петър в отговор Му каза: Ето, ние оставихме всичко и Те последвахме. А с нас какво ще стане?</verse>
        <verse osisID='Matt.19.28'>А Иисус им каза: Истина ви казвам, вие, които ме последвахте при новорождението — когато Човешкият син седне на славния Си престол, също ще седнете на дванадесет престола да съдите дванадесетте израилеви племена.</verse>
        <verse osisID='Matt.19.29'>И всеки, който е оставил къщи или братя, или сестри, или баща, или майка, (или жена), или деца, или ниви заради Моето Име, ще получи стократно и ще наследи вечен живот.</verse>
        <verse osisID='Matt.19.30'>Обаче мнозина първи ще бъдат последни, а последните – първи.</verse>
      </chapter>
      <chapter osisID='Matt.20'>
        <verse osisID='Matt.20.1'>Защото небесното царство прилича на стопанин, който излезе при зазоряване да наеме работници за лозето си.</verse>
        <verse osisID='Matt.20.2'>И като се спазари с работниците за по един динарий на ден, ги прати на лозето си.</verse>
        <verse osisID='Matt.20.3'>И като излезе около третия час, видя други, че стояха на пазара свободни;</verse>
        <verse osisID='Matt.20.4'>и на тях каза: Идете и вие на лозето и каквото е право, ще ви дам. И те отидоха.</verse>
        <verse osisID='Matt.20.5'>Пак, като излезе около шестия и около деветия час, направи същото.</verse>
        <verse osisID='Matt.20.6'>А като излезе около единадесетия час, намери други, че стоят, и им каза: Защо стоите цял ден тук свободни?</verse>
        <verse osisID='Matt.20.7'>Те му казаха: Защото никой не ни е наел. Каза им: Идете и вие на лозето (и каквото е право, ще получите).</verse>
        <verse osisID='Matt.20.8'>Като се свечери, стопанинът на лозето каза на настойника си: Повикай работниците и им плати надницата, като започнеш от последните и свършиш с първите.</verse>
        <verse osisID='Matt.20.9'>И така, дойдоха наетите около единадесетия час и получиха по един динарий.</verse>
        <verse osisID='Matt.20.10'>А като дойдоха първите, си мислеха, че ще получат повече, но и те получиха по един динарий.</verse>
        <verse osisID='Matt.20.11'>И като го получиха, зароптаха против стопанина, като казаха:</verse>
        <verse osisID='Matt.20.12'>Тези последните работиха само един час и пак си ги приравнил с нас, които понесохме теготата на деня и жегата!</verse>
        <verse osisID='Matt.20.13'>А той в отговор каза на един от тях: Приятелю, не те онеправдавам. Не се ли спазари с мен за един динарий?</verse>
        <verse osisID='Matt.20.14'>Вземи си своето и си иди. Моята воля е да дам на този последния колкото и на теб.</verse>
        <verse osisID='Matt.20.15'>Не ми ли е позволено да сторя със своето, каквото искам? Или твоето око е завистливо, защото аз съм добър?</verse>
        <verse osisID='Matt.20.16'>Така последните ще бъдат първи, а първите – последни.</verse>
        <verse osisID='Matt.20.17'>И когато Иисус се изкачваше към Ерусалим, взе дванадесетте ученици насаме и по пътя им каза:</verse>
        <verse osisID='Matt.20.18'>Ето, изкачваме се към Ерусалим и Човешкият Син ще бъде предаден на главните свещеници и книжниците; и те ще Го осъдят на смърт,</verse>
        <verse osisID='Matt.20.19'>и ще Го предадат на езичниците, за да Му се подиграят, да Го бият и да Го разпънат; и на третия ден ще бъде възкресен.</verse>
        <verse osisID='Matt.20.20'>Тогава майката на Зеведеевите синове се приближи към Него заедно със синовете си, като Му се кланяше и искаше нещо от Него.</verse>
        <verse osisID='Matt.20.21'>А Той каза: Какво искаш? Каза Му: Кажи тези мои двама сина да седнат – единият от дясната Ти страна, а другият от лявата Ти страна в Твоето царство.</verse>
        <verse osisID='Matt.20.22'>А Иисус в отговор каза: Не знаете какво искате. Можете ли да пиете чашата, която Аз имам да пия, (и да се кръстите с кръщението, с което Аз се кръщавам)? Казаха Му: Можем.</verse>
        <verse osisID='Matt.20.23'>Той им каза: Моята чаша наистина ще пиете (и с кръщението, с което Аз се кръщавам, ще се кръстите), но да седнете от дясната Ми страна и от лявата Ми страна не е Мое да дам, а ще се даде на онези, за които е било приготвено от Моя Отец.</verse>
        <verse osisID='Matt.20.24'>А когато десетимата чуха това, възнегодуваха против двамата братя.</verse>
        <verse osisID='Matt.20.25'>Но Иисус ги повика и каза: Вие знаете, че управителите на народите господаруват над тях и големците им властват над тях.</verse>
        <verse osisID='Matt.20.26'>Но между вас няма да бъде така; а който иска да стане велик между вас, ще ви бъде служител;</verse>
        <verse osisID='Matt.20.27'>и който иска да бъде пръв между вас, ще ви бъде слуга;</verse>
        <verse osisID='Matt.20.28'>също както и Човешкият Син не дойде да Му служат, а да служи и да даде живота Си откуп за мнозина.</verse>
        <verse osisID='Matt.20.29'>И когато излизаха от Ерихон, голямо множество Го следваше.</verse>
        <verse osisID='Matt.20.30'>И ето, двама слепи, седящи край пътя, като чуха, че Иисус минавал, извикаха, казвайки: Смили се над нас, Господи, Сине Давидов!</verse>
        <verse osisID='Matt.20.31'>А множеството ги мъмреше, за да млъкнат; но те още по-силно викаха, казвайки: Смили се над нас, Господи, Сине Давидов!</verse>
        <verse osisID='Matt.20.32'>И така, Иисус се спря, повика ги и каза: Какво искате да ви сторя?</verse>
        <verse osisID='Matt.20.33'>Казват Му: Господи, да се отворят очите ни!</verse>
        <verse osisID='Matt.20.34'>А Иисус ги съжали, допря се до очите им и те веднага прогледнаха и Го последваха.</verse>
      </chapter>
      <chapter osisID='Matt.21'>
        <verse osisID='Matt.21.1'>И когато се приближиха до Ерусалим и дойдоха във Витфагия при Елеонския хълм, Иисус изпрати двама ученика, като им каза:</verse>
        <verse osisID='Matt.21.2'>Идете в селото, което е насреща ви, и веднага ще намерите вързана магарица и магаренце с нея; отвържете ги и Ми ги докарайте.</verse>
        <verse osisID='Matt.21.3'>И ако някой ви каже нещо, кажете: На Господа трябват; и той веднага ще ги изпрати.</verse>
        <verse osisID='Matt.21.4'>А това стана, за да се сбъдне реченото чрез пророка, който казва:</verse>
        <verse osisID='Matt.21.5'>?Кажете на Сионовата дъщеря: Ето, твоят Цар идва при теб, кротък и възседнал на магарица и на магаренце, рожба на впрегатно.“</verse>
        <verse osisID='Matt.21.6'>И така, учениците отидоха и направиха, както им поръча Иисус:</verse>
        <verse osisID='Matt.21.7'>докараха магарицата и магаренцето и наметнаха на тях дрехите си, и Той седна върху тях.</verse>
        <verse osisID='Matt.21.8'>И едно много голямо множество постла дрехите си по пътя; други пък сечеха клони от дърветата и ги постилаха по пътя.</verse>
        <verse osisID='Matt.21.9'>А множествата, които вървяха пред Него и които идваха след Него, викаха: Осанна на Давидовия син! Благословен, който иде в Господното Име! Осанна във висините!</verse>
        <verse osisID='Matt.21.10'>И когато влезе в Ерусалим, целият град се раздвижи и казваха: Кой е Този?</verse>
        <verse osisID='Matt.21.11'>А множествата казваха: Този е пророкът Иисус, който е от Назарет в Галилея.</verse>
        <verse osisID='Matt.21.12'>И Иисус влезе в Божия храм и изпъди всички, които продаваха и купуваха в храма, и преобърна масите на онези, които обменяха пари, и пейките на онези, които продаваха гълъбите, и им каза:</verse>
        <verse osisID='Matt.21.13'>Писано е: ?Домът Ми ще се нарече молитвен дом“, а вие го правите ?разбойнически вертеп“.</verse>
        <verse osisID='Matt.21.14'>И при Него в храма дойдоха слепи и куци и Той ги изцели.</verse>
        <verse osisID='Matt.21.15'>А главните свещеници и книжници, като видяха чудесата, които извърши, и децата, които викаха в храма и казваха: Осанна на Давидовия Син! -- възнегодуваха и Му казаха:</verse>
        <verse osisID='Matt.21.16'>Чуваш ли какво казват тези? А Иисус им каза: Да. Не сте ли чели никога: ?От устата на младенците и сучещите приготвил си хвала“?</verse>
        <verse osisID='Matt.21.17'>И след като ги остави, излезе вън от града до Витания, където и пренощува.</verse>
        <verse osisID='Matt.21.18'>А на сутринта, когато се връщаше в града, огладня.</verse>
        <verse osisID='Matt.21.19'>И като видя една смокиня край пътя, дойде при нея, но не намери нищо на нея, освен само листа, и й каза: Да няма вече плод от теб до века! И смокинята веднага изсъхна.</verse>
        <verse osisID='Matt.21.20'>И учениците, като видяха това, се учудиха и казаха: Как така веднага изсъхна смокинята?</verse>
        <verse osisID='Matt.21.21'>А Иисус в отговор им каза: Истина ви казвам: ако имате вяра и не се усъмните, не само ще извършите стореното на смокинята, а даже ако кажете на този хълм: Вдигни се и се хвърли в морето, ще стане.</verse>
        <verse osisID='Matt.21.22'>И всичко, което поискате в молитва, като вярвате, ще получите.</verse>
        <verse osisID='Matt.21.23'>И когато дойде в храма, като поучаваше, главните свещеници и народните старейшини дойдоха при Него и казаха: С каква власт правиш тези неща? И кой Ти е дал тази власт?</verse>
        <verse osisID='Matt.21.24'>А Иисус в отговор им каза: Ще ви попитам и Аз едно нещо, на което, ако Ми отговорите, и Аз ще ви кажа с каква власт правя тези неща.</verse>
        <verse osisID='Matt.21.25'>Йоановото кръщение откъде беше? От небето или от хората? А те разискваха помежду си, като казваха: Ако кажем: От небето; Той ще ни каже: Тогава защо не му повярвахте?</verse>
        <verse osisID='Matt.21.26'>Но ако кажем: От хората; боим се от множеството, защото всички имат Йоан за пророк.</verse>
        <verse osisID='Matt.21.27'>И така, в отговор на Иисус казаха: Не знаем. И Той им каза: И Аз също не ви казвам с каква власт правя тези неща.</verse>
        <verse osisID='Matt.21.28'>Но какво мислите? Един човек, който имаше двама сина, отиде при първия и му каза: Синко, иди, работи днес на лозето.</verse>
        <verse osisID='Matt.21.29'>А той в отговор каза: Не искам! -- но после се разкая и отиде.</verse>
        <verse osisID='Matt.21.30'>Отиде и при втория и му каза същото. А той в отговор каза: Аз ще ида, господине! -- и не отиде.</verse>
        <verse osisID='Matt.21.31'>Кой от двамата изпълни бащината си воля? Казаха Му: Първият. Иисус им рече: Истина ви казвам, че бирниците и блудниците ви изпреварват в Божието царство.</verse>
        <verse osisID='Matt.21.32'>Защото Йоан дойде при вас в пътя на правдата и не му повярвахте, бирниците обаче и блудниците му повярваха. А вие, като видяхте това, даже не се разкаяхте след това да му повярвате.</verse>
        <verse osisID='Matt.21.33'>Чуйте друга притча. Имаше един стопанин, който насади лозе, огради го с плет, изкопа в него лин и построи кула; и като го даде под наем на лозари, отиде в чужбина.</verse>
        <verse osisID='Matt.21.34'>А когато наближи времето на плодовете, изпрати слугите си при лозарите, за да приберат плодовете му.</verse>
        <verse osisID='Matt.21.35'>И лозарите, като хванаха слугите му, един биха, друг убиха, а трети с камъни пребиха.</verse>
        <verse osisID='Matt.21.36'>Пак изпрати други слуги, повече на брой от първите; и на тях сториха същото.</verse>
        <verse osisID='Matt.21.37'>А най-накрая изпрати при тях сина си, като казваше: Ще почетат сина ми.</verse>
        <verse osisID='Matt.21.38'>Но лозарите, като видяха сина, казаха помежду си: Този е наследникът; елате да го убием и да присвоим наследството му!</verse>
        <verse osisID='Matt.21.39'>И като го хванаха, го изхвърлиха вън от лозето и го убиха.</verse>
        <verse osisID='Matt.21.40'>И така, когато стопанинът на лозето си дойде, какво ще направи на тези лозари?</verse>
        <verse osisID='Matt.21.41'>Казаха Му: Злосторниците лошо ще погуби, а лозето ще даде под наем на други лозари, които ще му дават плодовете на времето им.</verse>
        <verse osisID='Matt.21.42'>Иисус им каза: Никога ли не сте чели в Писанията: ?Камъкът, който отхвърлиха зидарите, Той стана глава на ъгъла. От Господа е това и чудно е в нашите очи“?</verse>
        <verse osisID='Matt.21.43'>Затова ви казвам, че Божието царство ще се отнеме от вас и ще се даде на народ, който ражда плодовете му.</verse>
        <verse osisID='Matt.21.44'>И който падне върху този камък, ще се разбие; а върху когото падне, ще го смаже.</verse>
        <verse osisID='Matt.21.45'>И главните свещеници и фарисеите, като чуха притчите Му, разбраха, че говори за тях.</verse>
        <verse osisID='Matt.21.46'>Но когато поискаха да Го хванат, се уплашиха от множествата, понеже Го имаха за пророк.</verse>
      </chapter>
      <chapter osisID='Matt.22'>
        <verse osisID='Matt.22.1'>И Иисус пак започна да им говори с притчи, като казваше:</verse>
        <verse osisID='Matt.22.2'>Небесното царство прилича на един цар, който направи сватба на сина си.</verse>
        <verse osisID='Matt.22.3'>Той разпрати слугите си да повикат поканените на сватбата, но те не искаха да дойдат.</verse>
        <verse osisID='Matt.22.4'>Пак изпрати други слуги, като им каза: Кажете на поканените: Ето, приготвих обяда си: юнците ми и угоените ми са заклани и всичко е готово; елате на сватбата!</verse>
        <verse osisID='Matt.22.5'>Но те пренебрегнаха поканата и се разотидоха: един на своята нива, а друг – по търговията си;</verse>
        <verse osisID='Matt.22.6'>а останалите хванаха слугите му и безсрамно ги оскърбиха и убиха.</verse>
        <verse osisID='Matt.22.7'>А царят се разгневи, изпрати войските си и погуби онези убийци, и изгори града им.</verse>
        <verse osisID='Matt.22.8'>Тогава каза на слугите си: Сватбата е готова, но поканените не бяха достойни.</verse>
        <verse osisID='Matt.22.9'>Затова идете по кръстопътищата и колкото намерите, ги поканете на сватба.</verse>
        <verse osisID='Matt.22.10'>И така, онези слуги излязоха по пътищата, събраха всички, които намериха – зли и добри – и сватбата се напълни с гости.</verse>
        <verse osisID='Matt.22.11'>А царят, като влезе да прегледа гостите, видя там един човек, който не беше облечен в сватбарска дреха.</verse>
        <verse osisID='Matt.22.12'>И му каза: Приятелю, ти как си влязъл тук, без да имаш сватбарска дреха? А той мълчеше.</verse>
        <verse osisID='Matt.22.13'>Тогава царят каза на служителите: Вържете му краката и ръцете и го хвърлете във външната тъмнина; там ще бъде плач и скърцане със зъби.</verse>
        <verse osisID='Matt.22.14'>Защото мнозина са призвани, а малцина – избрани.</verse>
        <verse osisID='Matt.22.15'>Тогава фарисеите отидоха и се съветваха как да Го впримчат в говоренето Му.</verse>
        <verse osisID='Matt.22.16'>И пратиха при Него учениците си заедно с иродианите да кажат: Учителю, знаем, че си искрен, учиш в истина Божия път и не Те е грижа от никого, защото не гледаш на лицето на хората.</verse>
        <verse osisID='Matt.22.17'>Затова ни кажи: Ти как мислиш? Позволено ли е да даваме данък на императора, или не?</verse>
        <verse osisID='Matt.22.18'>А Иисус разбра лукавството им и каза: Защо Ме изпитвате, лицемери?</verse>
        <verse osisID='Matt.22.19'>Покажете Ми данъчната монета. И те Му донесоха един динарий.</verse>
        <verse osisID='Matt.22.20'>И Той им каза: Чий е този образ и надпис?</verse>
        <verse osisID='Matt.22.21'>Отговориха Му: На императора. Тогава Той им каза: Като е така, отдавайте императорското на императора, а Божието – на Бога.</verse>
        <verse osisID='Matt.22.22'>Като чуха това, те се учудиха и като Го оставиха, си отидоха.</verse>
        <verse osisID='Matt.22.23'>В същия ден дойдоха при Него садукеи, които казват, че няма възкресение, и Го попитаха, като казаха:</verse>
        <verse osisID='Matt.22.24'>Учителю, Мойсей е казал: Ако някой умре бездетен, брат му да се ожени за жена му и да създаде потомство на брат си.</verse>
        <verse osisID='Matt.22.25'>А между нас имаше седем братя; и първият се ожени и умря, и като нямаше потомство, остави жена си на брат си;</verse>
        <verse osisID='Matt.22.26'>също и вторият, и третият – до седмия.</verse>
        <verse osisID='Matt.22.27'>А след всички умря и жената.</verse>
        <verse osisID='Matt.22.28'>И така, при възкресението на кого от седемте ще бъде жена? Защото те всичките я имаха.</verse>
        <verse osisID='Matt.22.29'>А Иисус в отговор им каза: Заблуждавате се, като не познавате Писанията, нито Божията сила.</verse>
        <verse osisID='Matt.22.30'>Защото във възкресението нито се женят, нито се омъжват, а са като (Божии) ангели на небето.</verse>
        <verse osisID='Matt.22.31'>А за възкресението на мъртвите не сте ли чели онова, което ви е говорено от Бога, който казва:</verse>
        <verse osisID='Matt.22.32'>?Аз съм Бог Авраамов, Бог Исааков и Бог Яковов“? Той не е Бог на мъртвите, а на живите.</verse>
        <verse osisID='Matt.22.33'>И множествата, които чуха това, се чудеха на учението Му.</verse>
        <verse osisID='Matt.22.34'>А фарисеите, като чуха, че накарал садукеите да замълчат, се събраха заедно.</verse>
        <verse osisID='Matt.22.35'>И един от тях, законник, за да Го изпита, Му зададе въпрос:</verse>
        <verse osisID='Matt.22.36'>Учителю, коя е най-голямата заповед в закона?</verse>
        <verse osisID='Matt.22.37'>А Той му каза: ?Да възлюбиш Господа, твоя Бог, с цялото си сърце, с цялата си душа и с целия си ум.“</verse>
        <verse osisID='Matt.22.38'>Това е най-голямата и първа заповед.</verse>
        <verse osisID='Matt.22.39'>А втора, подобна на нея, е тази: ?Да възлюбиш ближния си както себе си.“</verse>
        <verse osisID='Matt.22.40'>На тези две заповеди висят целият закон и пророците.</verse>
        <verse osisID='Matt.22.41'>И когато бяха събрани фарисеите, Иисус ги попита, казвайки:</verse>
        <verse osisID='Matt.22.42'>Какво мислите за Христос? Чий Син е Той? Отговориха Му: Давидов.</verse>
        <verse osisID='Matt.22.43'>Каза им: Тогава как Давид чрез Духа Го нарича Господ, като казва:</verse>
        <verse osisID='Matt.22.44'>?Каза Господ на моя Господ: Седи от дясната Ми страна, докато положа враговете Ти под краката Ти“?</verse>
        <verse osisID='Matt.22.45'>И така, ако Давид Го нарича Господ, как тогава Той е негов Син?</verse>
        <verse osisID='Matt.22.46'>И никой не можеше да Му отговори нито дума; нито пък дръзна вече някой от този ден да Му задава въпроси.</verse>
      </chapter>
      <chapter osisID='Matt.23'>
        <verse osisID='Matt.23.1'>Тогава Иисус заговори на множествата и на учениците Си, казвайки:</verse>
        <verse osisID='Matt.23.2'>На Мойсеевото седалище седят книжниците и фарисеите.</verse>
        <verse osisID='Matt.23.3'>Затова всичко, което ви кажат да правите, правете и пазете, но не постъпвайте според делата им, понеже говорят, а не вършат.</verse>
        <verse osisID='Matt.23.4'>Защото свързват тежки и непоносими бремена и ги налагат върху плещите на хората, а самите те не искат даже с пръста си да ги помръднат,</verse>
        <verse osisID='Matt.23.5'>но вършат всичките си дела, за да ги виждат хората. Защото разширяват филактериите си и правят големи полите на дрехите си,</verse>
        <verse osisID='Matt.23.6'>и обичат първите места при угощенията и първите столове в синагогите,</verse>
        <verse osisID='Matt.23.7'>и поздравите по пазарите, и да се наричат от хората: ?Равви, Равви“.</verse>
        <verse osisID='Matt.23.8'>Но вие не се наричайте ?Равви“, защото Един е вашият Учител – (Христос), а вие всички сте братя.</verse>
        <verse osisID='Matt.23.9'>И никого на земята не наричайте свой отец, защото Един е вашият Отец – Небесният.</verse>
        <verse osisID='Matt.23.10'>Не се наричайте и наставници, защото Един е вашият Наставник – Христос.</verse>
        <verse osisID='Matt.23.11'>А по-големият между вас нека ви бъде служител.</verse>
        <verse osisID='Matt.23.12'>И всеки, който възвишава себе си, ще се смири; и който смири себе си, ще се възвиси.</verse>
        <verse osisID='Matt.23.13'>Но горко на вас, книжници и фарисеи, лицемери! Защото затваряте небесното царство пред хората, понеже сами вие не влизате, нито влизащите оставяте да влязат.</verse>
        <verse osisID='Matt.23.14'>(Горко на вас, книжници и фарисеи, лицемери! Защото изпояждате домовете на вдовиците, даже когато за показ правите дълги молитви; затова ще приемете по-голямо осъждане.)</verse>
        <verse osisID='Matt.23.15'>Горко на вас, книжници и фарисеи, лицемери! Защото обикаляте море и суша, за да направите един прозелит, и когато стане такъв, го правите син на пъкъла два пъти повече от вас.</verse>
        <verse osisID='Matt.23.16'>Горко на вас, слепи водачи, които казвате: Ако някой се закълне в храма, не е нищо, но ако някой се закълне в златото на храма, се задължава.</verse>
        <verse osisID='Matt.23.17'>Безумни и слепи! Че кое е по-голямо – златото ли, или храмът, който е осветил златото?</verse>
        <verse osisID='Matt.23.18'>Казвате още: Ако някой се закълне в олтара, не е нищо, но ако някой се закълне в дара, който е върху него, се задължава.</verse>
        <verse osisID='Matt.23.19'>(Безумни и) слепи! Че кое е по-голямо – дарът ли, или олтарът, който освещава дара?</verse>
        <verse osisID='Matt.23.20'>И така, който се кълне в олтара, се заклева в него и във всичко, което е върху него.</verse>
        <verse osisID='Matt.23.21'>А който се кълне в храма, се заклева в него и в Онзи, който обитава в него.</verse>
        <verse osisID='Matt.23.22'>И който се кълне в небето, се заклева в Божия престол и в Онзи, който седи на него.</verse>
        <verse osisID='Matt.23.23'>Горко на вас, книжници и фарисеи, лицемери! Защото давате десятък от джоджена, копъра и кимиона, а сте изоставили по-важните неща на закона – правосъдието, милостта и вярата; но тези трябваше да правите, а онези да не оставяте.</verse>
        <verse osisID='Matt.23.24'>Слепи водачи, които прецеждате комара, а камилата поглъщате!</verse>
        <verse osisID='Matt.23.25'>Горко на вас, книжници и фарисеи, лицемери! Защото чистите външността на чашата и блюдото, а отвътре те са пълни с грабеж и невъздържаност.</verse>
        <verse osisID='Matt.23.26'>Слепи фарисеино! Очисти първо вътрешността на чашата и блюдото, за да бъде и външността им чиста.</verse>
        <verse osisID='Matt.23.27'>Горко на вас, книжници и фарисеи, лицемери! Защото приличате на варосани гробници, които отвън изглеждат хубави, а отвътре са пълни с мъртвешки кости и с всякаква нечистота.</verse>
        <verse osisID='Matt.23.28'>Също така и вие отвън изглеждате на хората праведни, а отвътре сте пълни с лицемерие и беззаконие.</verse>
        <verse osisID='Matt.23.29'>Горко на вас, книжници и фарисеи, лицемери! Защото зидате гробниците на пророците и украсявате гробовете на праведните, и казвате:</verse>
        <verse osisID='Matt.23.30'>Ние ако бяхме живели в дните на бащите си, не бихме станали техни съучастници в проливането на кръвта на пророците;</verse>
        <verse osisID='Matt.23.31'>с което свидетелствате за себе си, че сте синове на онези, които избиха пророците.</verse>
        <verse osisID='Matt.23.32'>Допълнете и вие мярката на бащите си.</verse>
        <verse osisID='Matt.23.33'>Змии! Рожби на усойница! Как ще избегнете осъждането на пъкъла?</verse>
        <verse osisID='Matt.23.34'>Затова, ето, Аз изпращам до вас пророци, мъдреци и книжници: едни от тях ще убиете и ще разпънете, други от тях ще биете в синагогите си и ще гоните от град в град,</verse>
        <verse osisID='Matt.23.35'>за да дойде върху вас всичката праведна кръв, пролята на земята – от кръвта на праведния Авел до кръвта на Захария, Варахиевия син, когото убихте между храма и олтара.</verse>
        <verse osisID='Matt.23.36'>Истина ви казвам: всичко това ще дойде върху това поколение.</verse>
        <verse osisID='Matt.23.37'>Ерусалиме, Ерусалиме! Ти, който избиваш пророците и с камъни убиваш пратените до теб! Колко пъти съм искал да събера твоите деца, както кокошката прибира пилците си под крилата си, но не искахте!</verse>
        <verse osisID='Matt.23.38'>Ето, вашият дом ви се оставя пуст.</verse>
        <verse osisID='Matt.23.39'>Защото ви казвам, че отсега нататък няма вече да Ме видите, докогато кажете: Благословен Онзи, който идва в Господното Име!</verse>
      </chapter>
      <chapter osisID='Matt.24'>
        <verse osisID='Matt.24.1'>И когато Иисус излезе от храма и си отиваше, учениците Му се приближиха да Му покажат сградите на храма.</verse>
        <verse osisID='Matt.24.2'>А Той им каза: Не виждате ли всичко това? Истина ви казвам: няма да остане тук камък върху камък, който да не бъде сринат.</verse>
        <verse osisID='Matt.24.3'>И когато седеше на Елеонския хълм, учениците дойдоха при Него насаме и Му казаха: Кажи ни кога ще бъде това. И какъв ще бъде белегът на Твоето пришествие и за свършека на света?</verse>
        <verse osisID='Matt.24.4'>Иисус в отговор им каза: Пазете се да не ви подмами някой,</verse>
        <verse osisID='Matt.24.5'>защото мнозина ще дойдат в Мое Име, казвайки: Аз съм Христос; и ще подмамят мнозина.</verse>
        <verse osisID='Matt.24.6'>И ще чуете за войни и за военни слухове, но внимавайте да не се смущавате; понеже тези неща трябва да станат, но това още не е свършекът.</verse>
        <verse osisID='Matt.24.7'>Защото ще се надигне нация против нация и царство против царство; и на разни места ще има глад, (епидемии) и земетресения.</verse>
        <verse osisID='Matt.24.8'>Но всичко това ще бъде само началото на страданията.</verse>
        <verse osisID='Matt.24.9'>Тогава ще ви предадат на мъки и ще ви убият; и ще бъдете мразени от всичките народи заради Моето Име.</verse>
        <verse osisID='Matt.24.10'>И тогава мнозина ще се заблудят и един друг ще се предадат, и един друг ще се намразят.</verse>
        <verse osisID='Matt.24.11'>И много лъжепророци ще се появят и ще заблудят мнозина.</verse>
        <verse osisID='Matt.24.12'>И понеже ще се умножи беззаконието, любовта на мнозинството ще охладнее.</verse>
        <verse osisID='Matt.24.13'>Но който устои докрай, той ще бъде спасен.</verse>
        <verse osisID='Matt.24.14'>И това благовестие на царството ще бъде проповядвано по целия свят за свидетелство на всичките народи; и тогава ще дойде свършекът.</verse>
        <verse osisID='Matt.24.15'>Затова, когато видите мерзостта на запустението, за която е говорено чрез пророк Даниил, стояща на святото място – който чете, нека разбира –</verse>
        <verse osisID='Matt.24.16'>тогава онези, които са в Юдея, нека бягат по планините;</verse>
        <verse osisID='Matt.24.17'>който се намери на къщния покрив, да не слиза да взима нещо от къщата си;</verse>
        <verse osisID='Matt.24.18'>и който се намери на нивата, да не се връща назад да взима дрехата си.</verse>
        <verse osisID='Matt.24.19'>Но горко на бременните и на кърмещите в онези дни!</verse>
        <verse osisID='Matt.24.20'>И се молете да не се случи бягането ви зиме или в съботен ден;</verse>
        <verse osisID='Matt.24.21'>защото тогава ще има голяма скръб, каквато не е имало от началото на света досега и каквато няма да има.</verse>
        <verse osisID='Matt.24.22'>И ако не се съкратяха онези дни, не би се избавило нито едно същество; но заради избраните онези дни ще се съкратят.</verse>
        <verse osisID='Matt.24.23'>Тогава ако ви каже някой: Ето, тук е Христос или там! – не вярвайте.</verse>
        <verse osisID='Matt.24.24'>Защото ще се появят лъжехристи и лъжепророци, които ще покажат големи знамения и чудеса, така че да заблудят, ако е възможно, и избраните.</verse>
        <verse osisID='Matt.24.25'>Ето, предсказах ви.</verse>
        <verse osisID='Matt.24.26'>И така, ако ви кажат: Ето, Той е в пустинята! – не излизайте, или: Ето, Той е във вътрешните стаи! – не вярвайте.</verse>
        <verse osisID='Matt.24.27'>Защото, както светкавицата излиза от изток и се вижда чак до запад, така ще бъде пришествието на Човешкия Син.</verse>
        <verse osisID='Matt.24.28'>Където бъде мършата, там ще се съберат и орлите.</verse>
        <verse osisID='Matt.24.29'>А веднага след скръбта на онези дни слънцето ще потъмнее, луната няма да даде светлината си, звездите ще падат от небето и небесните сили ще се разклатят.</verse>
        <verse osisID='Matt.24.30'>Тогава ще се яви на небето знамението на Човешкия Син; и тогава ще заплачат всички земни племена, като видят Човешкия Син, идващ на небесните облаци със сила и голяма слава.</verse>
        <verse osisID='Matt.24.31'>И ще изпрати Своите ангели със силен тръбен глас; и те ще съберат избраните Му от четирите ветрища, от единия край на небето до другия.</verse>
        <verse osisID='Matt.24.32'>И научете притчата от смокинята: когато клоните й вече омекнат и развият листа, знаете, че лятото е близо.</verse>
        <verse osisID='Matt.24.33'>Също така и вие, когато видите всичко това, да знаете, че Той е близо при вратата.</verse>
        <verse osisID='Matt.24.34'>Истина ви казвам: това поколение няма да премине, докато не се сбъдне всичко това.</verse>
        <verse osisID='Matt.24.35'>Небето и земята ще преминат, но Моите думи няма да преминат.</verse>
        <verse osisID='Matt.24.36'>А за онзи ден и час никой не знае – нито небесните ангели, нито Синът, а само Моят Отец.</verse>
        <verse osisID='Matt.24.37'>И както бяха Ноевите дни, така ще бъде пришествието на Човешкия Син.</verse>
        <verse osisID='Matt.24.38'>Защото, както и в онези дни преди потопа ядяха и пиеха, женеха се и се омъжваха до деня, когато Ной влезе в ковчега,</verse>
        <verse osisID='Matt.24.39'>и не разбраха, докато дойде потопът и завлече всички – така ще бъде и пришествието на Човешкия Син.</verse>
        <verse osisID='Matt.24.40'>Тогава двама ще бъдат на полето: единият ще се вземе, а другият ще се остави.</verse>
        <verse osisID='Matt.24.41'>Две жени ще мелят на мелницата: едната ще се вземе, а другата ще се остави.</verse>
        <verse osisID='Matt.24.42'>Затова бдете, защото не знаете в кой ден ще дойде вашият Господ.</verse>
        <verse osisID='Matt.24.43'>Но това да знаете, че ако домакинът знаеше по кое време щеше да дойде крадецът, щеше да бди и нямаше да остави да му подкопаят къщата.</verse>
        <verse osisID='Matt.24.44'>Затова бъдете и вие готови, защото в час, който не мислите, Човешкият Син идва.</verse>
        <verse osisID='Matt.24.45'>Кой тогава е верният и разумен слуга, когото господарят му е поставил над домочадието си, за да им дава храна навреме?</verse>
        <verse osisID='Matt.24.46'>Блажен е онзи слуга, чийто господар, като си дойде, го намери, че прави така.</verse>
        <verse osisID='Matt.24.47'>Истина ви казвам, че ще го постави над целия си имот.</verse>
        <verse osisID='Matt.24.48'>Но ако онзи зъл слуга каже в сърцето си: Господарят ми се бави;</verse>
        <verse osisID='Matt.24.49'>и започне да бие съслужителите си и да яде и пие с пияниците,</verse>
        <verse osisID='Matt.24.50'>господарят на онзи слуга ще дойде в ден, в който той не го очаква, и в час, който той не знае,</verse>
        <verse osisID='Matt.24.51'>и като го посече, ще определи неговата участ с лицемерите. Там ще бъде плач и скърцане със зъби.</verse>
      </chapter>
      <chapter osisID='Matt.25'>
        <verse osisID='Matt.25.1'>Тогава небесното царство ще се сравни с десет девици, които взеха светилниците си и излязоха да посрещнат младоженеца.</verse>
        <verse osisID='Matt.25.2'>А от тях пет бяха разумни и пет – неразумни.</verse>
        <verse osisID='Matt.25.3'>Защото неразумните, като взеха светилниците, не взеха масло със себе си.</verse>
        <verse osisID='Matt.25.4'>Но разумните заедно със светилниците си взеха и масло в съдовете си.</verse>
        <verse osisID='Matt.25.5'>И докато се бавеше младоженецът, се додряма на всичките и заспаха.</verse>
        <verse osisID='Matt.25.6'>А посред нощ се нададе вик: Ето, младоженецът (идва)! Излизайте да го посрещнете!</verse>
        <verse osisID='Matt.25.7'>Тогава всички онези девици станаха и приготвиха светилниците си.</verse>
        <verse osisID='Matt.25.8'>А неразумните казаха на разумните: Дайте ни от вашето масло, защото нашите светилници угасват.</verse>
        <verse osisID='Matt.25.9'>А разумните в отговор казаха: Да не би да не стигне и за нас, и за вас. По-добре идете при продавачите и си купете.</verse>
        <verse osisID='Matt.25.10'>А когато те отидоха да си купят, младоженецът пристигна; и готовите влязоха с него на сватбата и вратата се затвори.</verse>
        <verse osisID='Matt.25.11'>После дойдоха и другите девици и казаха: Господи! Господи! Отвори ни!</verse>
        <verse osisID='Matt.25.12'>А Той в отговор каза: Истина ви казвам: не ви познавам.</verse>
        <verse osisID='Matt.25.13'>И така, бдете! Защото не знаете нито деня, нито часа, (в който Човешкият Син ще дойде).</verse>
        <verse osisID='Matt.25.14'>Защото е както когато един човек при тръгването си за чужбина свика своите слуги и им предаде имота си.</verse>
        <verse osisID='Matt.25.15'>На един даде пет таланта, на друг – два, на трети – един: на всекиго според способностите му; и тръгна.</verse>
        <verse osisID='Matt.25.16'>Веднага този, който получи петте таланта, отиде и търгува с тях, и спечели още пет таланта.</verse>
        <verse osisID='Matt.25.17'>Също и този, който получи двата, спечели още два.</verse>
        <verse osisID='Matt.25.18'>А този, който получи единия, отиде, разкопа в земята и скри парите на господаря си.</verse>
        <verse osisID='Matt.25.19'>След дълго време дойде господарят на тези слуги и прегледа сметката с тях.</verse>
        <verse osisID='Matt.25.20'>И когато се приближи този, който беше получил петте таланта, донесе още пет таланта и каза: Господарю, ти ми предаде пет таланта; ето, аз спечелих още пет.</verse>
        <verse osisID='Matt.25.21'>Господарят му каза: Хубаво, добри и верни слуго! Над малкото си бил верен, над многото ще те поставя. Влез в радостта на господаря си.</verse>
        <verse osisID='Matt.25.22'>Приближи се и този, който беше получил двата таланта, и каза: Господарю, ти ми даде два таланта; ето, спечелих още два таланта.</verse>
        <verse osisID='Matt.25.23'>Господарят му каза: Хубаво, добри и верни слуго! Над малкото си бил верен, над многото ще те поставя. Влез в радостта на господаря си.</verse>
        <verse osisID='Matt.25.24'>Тогава се приближи този, който беше получил един талант, и каза: Господарю, аз те знаех, че си строг човек – жънеш, където не си сял, и събираш, където не си пръскал;</verse>
        <verse osisID='Matt.25.25'>и като се уплаших, отидох и скрих таланта ти в земята; ето, имаш своето.</verse>
        <verse osisID='Matt.25.26'>А господарят му в отговор каза: Зли и лениви слуго! Знаел си, че жъна, където не съм сял и събирам, където не съм пръскал.</verse>
        <verse osisID='Matt.25.27'>Ти обаче трябваше да внесеш парите ми при банкерите, и когато си дойдех, щях да взема своето с лихва.</verse>
        <verse osisID='Matt.25.28'>Затова, вземете от него таланта и го дайте на този, който има десет таланта.</verse>
        <verse osisID='Matt.25.29'>Защото на всеки, който има, ще се даде, и той ще има в изобилие; а от този, който няма, от него ще се отнеме и това, което има.</verse>
        <verse osisID='Matt.25.30'>А този безполезен слуга хвърлете във външната тъмнина; там ще бъде плач и скърцане със зъби.</verse>
        <verse osisID='Matt.25.31'>А когато дойде Човешкият Син в славата Си и всичките (свети) ангели с Него, тогава ще седне на славния Си престол.</verse>
        <verse osisID='Matt.25.32'>И ще се съберат пред Него всичките народи; и ще ги раздели едни от други, както овчарят разделя овцете от козите;</verse>
        <verse osisID='Matt.25.33'>и ще постави овцете от дясната Си страна, а козите – от лявата.</verse>
        <verse osisID='Matt.25.34'>Тогава Царят ще каже на тези, които са от дясната Му страна: Елате вие, благословени от Отца Ми, и наследете царството, приготвено за вас от създаването на света;</verse>
        <verse osisID='Matt.25.35'>защото огладнях и Ме нахранихте; ожаднях и Ме напоихте; странник бях и Ме прибрахте;</verse>
        <verse osisID='Matt.25.36'>гол бях и Ме облякохте; болен бях и Ме посетихте; в тъмница бях и Ме споходихте.</verse>
        <verse osisID='Matt.25.37'>Тогава праведните в отговор ще Му кажат: Господи, кога Те видяхме гладен и Те нахранихме; или жаден и Те напоихме?</verse>
        <verse osisID='Matt.25.38'>И кога Те видяхме странник и Те прибрахме; или гол и Те облякохме?</verse>
        <verse osisID='Matt.25.39'>И кога Те видяхме болен или в тъмница и Те споходихме?</verse>
        <verse osisID='Matt.25.40'>А Царят в отговор ще им каже: Истина ви казвам: понеже сте направили това на един от тези Мои най-малки братя, на Мен сте го направили.</verse>
        <verse osisID='Matt.25.41'>Тогава ще каже и на тези, които са от лявата Му страна: Идете си от Мен, вие проклети, във вечния огън, приготвен за дявола и за неговите ангели;</verse>
        <verse osisID='Matt.25.42'>защото огладнях и не Ме нахранихте; ожаднях и не Ме напоихте;</verse>
        <verse osisID='Matt.25.43'>странник бях и не Ме прибрахте; гол бях и не Ме облякохте; болен и в тъмница бях и не Ме посетихте.</verse>
        <verse osisID='Matt.25.44'>Тогава и те в отговор ще кажат: Господи, кога Те видяхме гладен или жаден, или странник, или гол, или болен, или в тъмница и не Ти послужихме?</verse>
        <verse osisID='Matt.25.45'>Тогава Той в отговор ще им каже: Истина ви казвам: понеже не сте направили това на нито един от тези най-малките, и на Мен не сте го направили.</verse>
        <verse osisID='Matt.25.46'>И тези ще отидат във вечно наказание, а праведните – във вечен живот.</verse>
      </chapter>
      <chapter osisID='Matt.26'>
        <verse osisID='Matt.26.1'>Когато Иисус свърши тези думи, каза на учениците Си:</verse>
        <verse osisID='Matt.26.2'>Знаете, че след два дни ще бъде Пасхата и Човешкият Син ще бъде предаден на разпятие.</verse>
        <verse osisID='Matt.26.3'>Тогава главните свещеници и народните старейшини се събраха в двора на първосвещеника, който се наричаше Каяфа,</verse>
        <verse osisID='Matt.26.4'>и се наговаряха как да уловят Иисус с хитрост и да Го убият;</verse>
        <verse osisID='Matt.26.5'>но казваха: Да не е на празника, за да не стане вълнение сред народа.</verse>
        <verse osisID='Matt.26.6'>А когато Иисус беше във Витания, в къщата на прокажения Симон,</verse>
        <verse osisID='Matt.26.7'>до Него се приближи една жена, която имаше алабастрен съд с много скъпо миро, което изля на главата Му, докато Той седеше на трапезата.</verse>
        <verse osisID='Matt.26.8'>А като видяха това, учениците започнаха да недоволстват, казвайки: Защо се прахоса това?</verse>
        <verse osisID='Matt.26.9'>Защото това миро можеше да се продаде за голяма сума, която да се раздаде на бедните.</verse>
        <verse osisID='Matt.26.10'>Но като разбра това, Иисус им каза: Защо досаждате на жената? Понеже тя извърши едно добро дело за Мен.</verse>
        <verse osisID='Matt.26.11'>Защото бедните винаги се намират между вас, а Аз не винаги се намирам.</verse>
        <verse osisID='Matt.26.12'>Защото тя, като изля това миро върху тялото Ми, го направи за Моето погребение.</verse>
        <verse osisID='Matt.26.13'>Истина ви казвам: където и да се проповядва това благовестие по целия свят, ще се разказва за неин спомен и това, което тя направи.</verse>
        <verse osisID='Matt.26.14'>Тогава един от дванадесетте, наречен Юда Искариотски, отиде при главните свещеници и каза:</verse>
        <verse osisID='Matt.26.15'>Какво ще ми дадете, и аз ще ви Го предам? И те му определиха тридесет сребърника.</verse>
        <verse osisID='Matt.26.16'>И оттогава той търсеше удобен случай, за да Го предаде.</verse>
        <verse osisID='Matt.26.17'>А в първия ден на празника на безквасните хлябове учениците отидоха при Иисус и казаха: Къде искаш да Ти приготвим, за да ядеш пасхата?</verse>
        <verse osisID='Matt.26.18'>Той каза: Идете в града при еди-кого си и му кажете: Учителят каза: Времето Ми е близо – у теб ще празнувам Пасхата с учениците Си.</verse>
        <verse osisID='Matt.26.19'>И учениците направиха, както им заръча Иисус, и приготвиха Пасхата.</verse>
        <verse osisID='Matt.26.20'>И когато се свечери, Той седна на трапезата с дванадесетте ученици.</verse>
        <verse osisID='Matt.26.21'>И като ядяха, каза: Истина ви казвам, че един от вас ще Ме предаде.</verse>
        <verse osisID='Matt.26.22'>А те бяха пренаскърбени и започнаха един по един всички да Му казват: Да не съм аз, Господи?</verse>
        <verse osisID='Matt.26.23'>А Той в отговор каза: Който натопи ръката си заедно с Мен в блюдото, той ще Ме предаде.</verse>
        <verse osisID='Matt.26.24'>Човешкият Син отива, както е писано за Него; но горко на този човек, чрез когото Човешкият Син ще бъде предаден! Добре щеше да бъде за този човек, ако не се беше родил.</verse>
        <verse osisID='Matt.26.25'>А Юда, който Го предаде, в отговор каза: Да не съм аз, Равви? Иисус му каза: Ти каза.</verse>
        <verse osisID='Matt.26.26'>И когато ядяха, Иисус взе хляб, благослови и го разчупи, и като го даваше на учениците, каза: Вземете, яжте: това е Моето тяло.</verse>
        <verse osisID='Matt.26.27'>Взе и чашата и като благодари, даде им я и каза: Пийте от нея всички!</verse>
        <verse osisID='Matt.26.28'>Защото това е Моята кръв на (новия) завет, която се пролива за мнозина за прощаване на греховете.</verse>
        <verse osisID='Matt.26.29'>Но казвам ви, че отсега нататък няма вече да пия от този плод на лозата до онзи ден, когато ще го пия с вас нов в царството на Своя Отец.</verse>
        <verse osisID='Matt.26.30'>И като изпяха химн, излязоха на Елеонския хълм.</verse>
        <verse osisID='Matt.26.31'>Тогава Иисус им каза: Вие всички ще се отвърнете от Мен тази нощ, защото е писано: ?Ще поразя пастира и овцете на стадото ще се разпръснат.“</verse>
        <verse osisID='Matt.26.32'>А след като бъда възкресен, ще отида преди вас в Галилея.</verse>
        <verse osisID='Matt.26.33'>А Петър в отговор Му каза: Даже и всички да се отвърнат от Теб, аз никога няма да се отвърна!</verse>
        <verse osisID='Matt.26.34'>Иисус му каза: Истина ти казвам, че тази нощ, преди да пропее петелът, ти три пъти ще се отречеш от Мен.</verse>
        <verse osisID='Matt.26.35'>Петър Му каза: Дори да стане нужда да умра с Теб, пак няма да се отрека от Теб! Същото казаха и всичките ученици.</verse>
        <verse osisID='Matt.26.36'>Тогава Иисус дойде с тях на едно място, наречено Гетсимания, и каза на учениците Си: Седете тук, докато отида там и се помоля.</verse>
        <verse osisID='Matt.26.37'>И като взе със Себе Си Петър и двамата Зеведееви синове, започна да скърби и да се страхува.</verse>
        <verse osisID='Matt.26.38'>Тогава им каза: Душата Ми е пренаскърбена до смърт. Постойте тук и бдете заедно с Мен.</verse>
        <verse osisID='Matt.26.39'>И като отиде малко напред, падна на лицето Си и се молеше, казвайки: Отче Мой, ако е възможно, нека Ме отмине тази чаша; не обаче както Аз искам, а както Ти искаш.</verse>
        <verse osisID='Matt.26.40'>И дойде при учениците и ги намери заспали, и каза на Петър: Как! Не можахте ли поне един час да бдите с Мен?</verse>
        <verse osisID='Matt.26.41'>Бдете и се молете, за да не паднете в изкушение. Духът е бодър, но плътта – немощна.</verse>
        <verse osisID='Matt.26.42'>Пак отиде втори път и се моли, казвайки: Отче Мой, ако не е възможно да Ме отмине тази чаша, без да я пия, нека бъде Твоята воля.</verse>
        <verse osisID='Matt.26.43'>И като дойде, пак ги намери заспали, защото очите им бяха натежали.</verse>
        <verse osisID='Matt.26.44'>И пак ги остави и отиде да се помоли трети път, като каза отново същите думи.</verse>
        <verse osisID='Matt.26.45'>Тогава дойде при учениците и им каза: Спете и почивайте! Ето, наближи часът, когато Човешкият Син се предава в ръцете на грешници.</verse>
        <verse osisID='Matt.26.46'>Станете да вървим. Ето, приближи се този, който Ме предава.</verse>
        <verse osisID='Matt.26.47'>И когато Той говореше, ето, Юда, един от дванадесетте, дойде, и с него – голямо множество с мечове и тояги от главните свещеници и народните старейшини.</verse>
        <verse osisID='Matt.26.48'>А онзи, който Го предаваше, им беше дал знак, казвайки: Когото целуна, Той е; хванете Го.</verse>
        <verse osisID='Matt.26.49'>И веднага се приближи до Иисус и каза: Здравей, Равви! И Го целуваше.</verse>
        <verse osisID='Matt.26.50'>А Иисус му каза: Приятелю, за какво си дошъл? Тогава пристъпиха, сложиха ръце на Иисус и Го хванаха.</verse>
        <verse osisID='Matt.26.51'>И ето, един от тези, които бяха с Иисус, протегна ръка, измъкна меча си и като удари слугата на първосвещеника, му отсече ухото.</verse>
        <verse osisID='Matt.26.52'>Тогава Иисус му каза: Върни меча си на мястото му, защото всички, които са хванали меч, от меч ще загинат.</verse>
        <verse osisID='Matt.26.53'>Или мислиш, че не мога да се помоля на Моя Отец и Той да Ми изпрати още сега повече от дванадесет легиона ангели?</verse>
        <verse osisID='Matt.26.54'>Но как биха се сбъднали Писанията, че това трябва да бъде така?</verse>
        <verse osisID='Matt.26.55'>В същия час Иисус каза на множествата: Като срещу разбойник ли сте излезли с мечове и тояги да Ме уловите? Всеки ден седях и поучавах в храма, и не Ме хванахте.</verse>
        <verse osisID='Matt.26.56'>Но всичко това стана, за да се сбъднат Писанията на пророците. Тогава всички ученици Го оставиха и се разбягаха.</verse>
        <verse osisID='Matt.26.57'>А тези, които бяха хванали Иисус, Го заведоха при първосвещеника Каяфа, където бяха събрани книжниците и старейшините.</verse>
        <verse osisID='Matt.26.58'>А Петър Го следваше отдалеч до двора на първосвещеника; и като влезе вътре, седна със служителите да види края.</verse>
        <verse osisID='Matt.26.59'>А главните свещеници и целият Синедрион търсеха лъжливо свидетелство против Иисус, за да Го убият,</verse>
        <verse osisID='Matt.26.60'>но не намериха, въпреки че дойдоха много лъжесвидетели. Но накрая дойдоха двама, които казаха:</verse>
        <verse osisID='Matt.26.61'>Този каза: Мога да разруша Божия храм и за три дни пак да го съградя.</verse>
        <verse osisID='Matt.26.62'>Тогава първосвещеникът стана и Му каза: Нищо ли не отговаряш? Какво свидетелстват тези против Теб?</verse>
        <verse osisID='Matt.26.63'>Но Иисус мълчеше. Първосвещеникът Му каза: Заклевам Те в живия Бог да ни кажеш Ти ли си Христос, Божият Син?</verse>
        <verse osisID='Matt.26.64'>Иисус му каза: Ти каза. Но казвам ви, отсега нататък ще видите Човешкия Син седящ отдясно на Силата и идещ на небесните облаци.</verse>
        <verse osisID='Matt.26.65'>Тогава първосвещеникът раздра дрехите си и каза: Той богохулства! Каква нужда имаме вече от свидетели? Ето, сега чухме богохулството. Вие какво мислите?</verse>
        <verse osisID='Matt.26.66'>А те в отговор казаха: Той заслужава смъртно наказание.</verse>
        <verse osisID='Matt.26.67'>Тогава започнаха да Го заплюват в лицето и да Го блъскат, а други Му удряха плесници и Му казваха:</verse>
        <verse osisID='Matt.26.68'>Пророкувай ни, Христе! Кой Те удари?</verse>
        <verse osisID='Matt.26.69'>А Петър седеше вън на двора; и една слугиня дойде при него и му каза: И ти беше с Иисус Галилеянина.</verse>
        <verse osisID='Matt.26.70'>А той се отрече пред всички, казвайки: Не разбирам какво говориш.</verse>
        <verse osisID='Matt.26.71'>И когато излезе в предверието, го видя друга и каза на тези, които бяха там: И този беше с Иисус Назарянина.</verse>
        <verse osisID='Matt.26.72'>А Петър пак се отрече с клетва: Не познавам Човека.</verse>
        <verse osisID='Matt.26.73'>След малко се приближиха и онези, които стояха наблизо, и казаха на Петър: Наистина и ти си от тях, защото говорът ти те издава.</verse>
        <verse osisID='Matt.26.74'>Тогава той започна да проклина и да се кълне: Не познавам Човека. И начаса петелът пропя.</verse>
        <verse osisID='Matt.26.75'>И Петър си спомни думата на Иисус, който беше казал: Преди да пропее петелът, три пъти ще се отречеш от Мен. И той излезе вън и плака горко.</verse>
      </chapter>
      <chapter osisID='Matt.27'>
        <verse osisID='Matt.27.1'>А на сутринта всичките главни свещеници и народни старейшини се съвещаваха против Иисус, за да Го убият.</verse>
        <verse osisID='Matt.27.2'>И като Го вързаха, Го заведоха и Го предадоха на управителя Пилат Понтийски.</verse>
        <verse osisID='Matt.27.3'>Тогава Юда, който Го беше предал, като видя, че беше осъден, се разкая и върна тридесетте сребърника на главните свещеници и старейшините и каза:</verse>
        <verse osisID='Matt.27.4'>Съгреших, че предадох невинна кръв. А те казаха: На нас какво ни е от това? Ти гледай.</verse>
        <verse osisID='Matt.27.5'>И като хвърли сребърниците в храма, излезе и отиде, и се обеси.</verse>
        <verse osisID='Matt.27.6'>А главните свещеници взеха сребърниците и казаха: Не е позволено да ги слагаме в касата на храма, понеже са цена на кръв.</verse>
        <verse osisID='Matt.27.7'>И като се съветваха, купиха с тях грънчаревата нива, в която да се погребват чужденци.</verse>
        <verse osisID='Matt.27.8'>Затова онази нива е наречена и до днес Кръвна нива.</verse>
        <verse osisID='Matt.27.9'>Тогава се изпълни говореното чрез пророк Еремия, който казва: ?И взеха тридесетте сребърника, цената на Оценения, когото оцениха израилевите синове,</verse>
        <verse osisID='Matt.27.10'>и ги дадоха за грънчаревата нива, както ми заповяда Господ.“</verse>
        <verse osisID='Matt.27.11'>А Иисус застана пред управителя. И управителят Го попита, като каза: Ти юдейският Цар ли си? А Иисус му каза: Ти казваш.</verse>
        <verse osisID='Matt.27.12'>И когато Го обвиняваха главните свещеници и старейшините, нищо не отговаряше.</verse>
        <verse osisID='Matt.27.13'>Тогава Пилат Му каза: Не чуваш ли за колко неща свидетелстват против Теб?</verse>
        <verse osisID='Matt.27.14'>Но Той не му отговори на нито едно нещо, така че управителят се чудеше много.</verse>
        <verse osisID='Matt.27.15'>А на всеки празник управителят имаше обичай да пуска на множеството един от затворниците, когото биха поискали.</verse>
        <verse osisID='Matt.27.16'>А тогава имаха един прочут затворник на име Варава.</verse>
        <verse osisID='Matt.27.17'>И така, когато се бяха събрали, Пилат им каза: Кого искате да ви пусна: Варава ли, или Иисус, наричан Христос?</verse>
        <verse osisID='Matt.27.18'>Понеже знаеше, че от завист Го предаваха.</verse>
        <verse osisID='Matt.27.19'>При това, като седеше на съдийския престол, жена му изпрати до него да кажат: Нямай нищо с този Праведник, защото днес много пострадах насън поради Него.</verse>
        <verse osisID='Matt.27.20'>А главните свещеници и старейшините убедиха множествата да изпросят Варава, а Иисус да убият.</verse>
        <verse osisID='Matt.27.21'>Управителят в отговор им каза: Кого от двамата искате да ви пусна? И те казаха: Варава.</verse>
        <verse osisID='Matt.27.22'>Пилат им каза: Тогава какво да правя с Иисус, наричан Христос? Те всички казаха: Разпъни Го!</verse>
        <verse osisID='Matt.27.23'>А той каза: Че какво зло е сторил? А те още повече закрещяха, казвайки: Разпъни Го!</verse>
        <verse osisID='Matt.27.24'>И така, Пилат, като видя, че никак не помага, а напротив, че се повдига размирие, взе вода, уми си ръцете пред множеството и каза: Аз съм невинен за кръвта на този Праведник. Вие гледайте.</verse>
        <verse osisID='Matt.27.25'>А целият народ в отговор каза: Кръвта Му да бъде на нас и на децата ни!</verse>
        <verse osisID='Matt.27.26'>Тогава той им пусна Варава, а Иисус би и Го предаде да бъде разпънат.</verse>
        <verse osisID='Matt.27.27'>После войниците на управителя заведоха Иисус в преторията и събраха около Него цялата дружина.</verse>
        <verse osisID='Matt.27.28'>И като Го съблякоха, Го облякоха в пурпурна мантия.</verse>
        <verse osisID='Matt.27.29'>И сплетоха венец от тръни, който наложиха на главата Му, и сложиха тръстика в дясната Му ръка; и като коленичиха пред Него, Му се подиграваха и викаха: Привет, Царю юдейски!</verse>
        <verse osisID='Matt.27.30'>И като Го заплюваха, взеха тръстиката и Го удряха по главата.</verse>
        <verse osisID='Matt.27.31'>И след като Му се подиграха, Му съблякоха мантията и Го облякоха с Неговите дрехи, и Го заведоха да Го разпънат.</verse>
        <verse osisID='Matt.27.32'>А на излизане намериха един киринеец на име Симон; него заставиха да носи кръста Му.</verse>
        <verse osisID='Matt.27.33'>И като стигнаха на едно място, наречено Голгота, което значи Лобно място,</verse>
        <verse osisID='Matt.27.34'>Му дадоха да пие оцет, примесен с жлъчка; но Той, като вкуси, не прие да пие.</verse>
        <verse osisID='Matt.27.35'>И след като Го разпънаха, си разделиха дрехите Му, като хвърлиха жребий.</verse>
        <verse osisID='Matt.27.36'>И седнаха там да Го пазят.</verse>
        <verse osisID='Matt.27.37'>И поставиха над главата Му обвинението Му, написано така: Този е Иисус, юдейският Цар.</verse>
        <verse osisID='Matt.27.38'>Заедно с Него бяха разпънати и двама разбойници – един отдясно и един отляво.</verse>
        <verse osisID='Matt.27.39'>А минаващите оттам Го хулеха, като клатеха глави и говореха:</verse>
        <verse osisID='Matt.27.40'>Ти, който разоряваш храма и за три дни пак го съграждаш, спаси Себе Си. Ако си Божи Син, слез от кръста.</verse>
        <verse osisID='Matt.27.41'>Подобно и главните свещеници с книжниците и старейшините Му се подиграваха, казвайки:</verse>
        <verse osisID='Matt.27.42'>Други е избавил, а пък Себе Си не може да избави! Той е израилевият Цар! Нека слезе сега от кръста и ще повярваме в Него.</verse>
        <verse osisID='Matt.27.43'>Упова се на Бога; нека Го избави сега, ако Му е угоден; понеже каза: Божи Син съм.</verse>
        <verse osisID='Matt.27.44'>Със същия укор Го ругаеха и разпънатите с Него разбойници.</verse>
        <verse osisID='Matt.27.45'>А от шестия час тъмнина покриваше цялата земя до деветия час.</verse>
        <verse osisID='Matt.27.46'>А около деветия час Иисус извика със силен глас и каза: Или, Или, лама савахтани? — тоест: Боже Мой, Боже Мой, защо си Ме оставил?</verse>
        <verse osisID='Matt.27.47'>Някои от стоящите там, като чуха това, казаха: Той вика Илия.</verse>
        <verse osisID='Matt.27.48'>И веднага един от тях се затича, взе гъба, натопи я в оцет и като я надяна на тръстика, Му даде да пие.</verse>
        <verse osisID='Matt.27.49'>А другите казваха: Остави! Да видим дали ще дойде Илия да Го избави.</verse>
        <verse osisID='Matt.27.50'>А Иисус, като извика пак със силен глас, предаде дух.</verse>
        <verse osisID='Matt.27.51'>И ето, завесата на храма се раздра на две от горе до долу, земята се разтресе, скалите се разпукаха,</verse>
        <verse osisID='Matt.27.52'>гробовете се разтвориха и много тела на починали светии бяха възкресени,</verse>
        <verse osisID='Matt.27.53'>които, като излязоха от гробовете след Неговото възкресение, влязоха в светия град и се явиха на мнозина.</verse>
        <verse osisID='Matt.27.54'>А стотникът и онези, които заедно с него пазеха Иисус, като видяха земетресението и това, което стана, много се уплашиха и казаха: Наистина Този беше Син на Бога!</verse>
        <verse osisID='Matt.27.55'>Там бяха още и гледаха отдалеч много жени, които бяха следвали Иисус от Галилея и Му служеха;</verse>
        <verse osisID='Matt.27.56'>сред тях бяха Мария Магдалена и Мария, майката на Яков и на Йосия, и майката на Зеведеевите синове.</verse>
        <verse osisID='Matt.27.57'>А когато се свечери, дойде един богаташ от Ариматея на име Йосиф, който също беше ученик на Иисус.</verse>
        <verse osisID='Matt.27.58'>Той дойде при Пилат и поиска тялото на Иисус. Тогава Пилат заповяда да му се даде.</verse>
        <verse osisID='Matt.27.59'>Йосиф, като взе тялото, Го обви с чиста плащаница</verse>
        <verse osisID='Matt.27.60'>и Го положи в своя нов гроб, който беше изсякъл в скалата; и търколи голям камък на входа на гроба и си отиде.</verse>
        <verse osisID='Matt.27.61'>А там бяха Мария Магдалена и другата Мария, които седяха срещу гроба.</verse>
        <verse osisID='Matt.27.62'>И на следващия ден, който беше след деня на приготовлението, главните свещеници и фарисеите се събраха при Пилат и казаха:</verse>
        <verse osisID='Matt.27.63'>Господарю, спомнихме си, че онзи измамник приживе каза: След три дни ще възкръсна.</verse>
        <verse osisID='Matt.27.64'>Затова заповядай гробът да се пази здраво до третия ден, да не би учениците Му да дойдат и да Го откраднат, и да кажат на народа: Възкръсна от мъртвите. Така последната измама ще бъде по-лоша от първата.</verse>
        <verse osisID='Matt.27.65'>Пилат им каза: Вземете стража. Идете и го пазете, както знаете.</verse>
        <verse osisID='Matt.27.66'>И те отидоха и завардиха гроба, като запечатаха камъка и поставиха стражата.</verse>
      </chapter>
      <chapter osisID='Matt.28'>
        <verse osisID='Matt.28.1'>А като се мина съботата, на първия ден от седмицата, на разсъмване, дойдоха Мария Магдалена и другата Мария да видят гроба.</verse>
        <verse osisID='Matt.28.2'>И ето, стана голям трус; защото Господен ангел слезе от небето и пристъпи, премести камъка и седна на него.</verse>
        <verse osisID='Matt.28.3'>Видът му беше като светкавица, а облеклото му – бяло като сняг.</verse>
        <verse osisID='Matt.28.4'>Но от страх от него стражарите се разтрепериха и станаха като мъртви.</verse>
        <verse osisID='Matt.28.5'>А ангелът проговори, като каза на жените: Вие не се бойте, защото зная, че търсите разпънатия Иисус.</verse>
        <verse osisID='Matt.28.6'>Няма Го тук, защото възкръсна, както беше казал. Елате и вижте мястото, където е лежал Господ.</verse>
        <verse osisID='Matt.28.7'>И идете бързо да кажете на учениците Му, че е възкръснал от мъртвите. И ето, Той отива преди вас в Галилея. Там ще Го видите. Ето, казах ви.</verse>
        <verse osisID='Matt.28.8'>И те излязоха бързо от гроба със страх и голяма радост и се затичаха да известят на учениците Му.</verse>
        <verse osisID='Matt.28.9'>И ето, Иисус ги срещна и каза: Здравейте! А те се приближиха и се хванаха за краката Му, и Му се поклониха.</verse>
        <verse osisID='Matt.28.10'>Тогава Иисус им каза: Не се бойте. Идете и кажете на братята Ми да отидат в Галилея, и там ще Ме видят.</verse>
        <verse osisID='Matt.28.11'>Когато те отидоха, ето, някои от стражата дойдоха в града и известиха на главните свещеници всичко, което беше станало.</verse>
        <verse osisID='Matt.28.12'>А те, след като се събраха със старейшините и се съвещаваха, дадоха на войниците достатъчно пари и казаха:</verse>
        <verse osisID='Matt.28.13'>Кажете: Учениците Му дойдоха през нощта и Го откраднаха, когато ние спяхме.</verse>
        <verse osisID='Matt.28.14'>И ако за това стигне слух до управителя, ние ще го убедим и ще направим така, че вие да нямате неприятности.</verse>
        <verse osisID='Matt.28.15'>И те взеха парите и постъпиха, както бяха научени. И това, което те казаха, се разнесе между юдеите и продължава и до днес.</verse>
        <verse osisID='Matt.28.16'>А единадесетте ученици отидоха в Галилея, на хълма, където Иисус им определи.</verse>
        <verse osisID='Matt.28.17'>И като Го видяха, Му се поклониха; а някои се усъмниха.</verse>
        <verse osisID='Matt.28.18'>Тогава Иисус се приближи към тях и им говори, като каза: Даде Ми се всяка власт на небето и на земята.</verse>
        <verse osisID='Matt.28.19'>И така, идете, правете ученици всичките народи и ги кръщавайте в Името на Отца и Сина и Светия Дух,</verse>
        <verse osisID='Matt.28.20'>като ги учите да пазят всичко, което съм ви заповядал. И ето, Аз съм с вас през всичките дни до свършека на света. (Амин.)</verse>
      </chapter>
    </div></osisText>
</osis>