<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='BulVeren' xml:lang='bg'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='BulVeren'>
        <title>Veren's Contemporary Bible</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2010-01-10</date>
        <description>This is an updated version of the Bible, published by Konstantin Fotinov, Petko Slaveykov and Hristodul Sichan-Nikolov in 1871. This version is made by Veren LTD. All texts are collated with the originals. This module is part of the CDL Project. CDL Project aims to create an electronic library Bulgarian of biblical texts, commentaries and researches.</description>
        <publisher/>
        <type type='OSIS'>Bible</type>
        <identifier type='OSIS'>BulVeren</identifier>
        <source>http://bible.netbg.com/bible/versions/veren.zip</source>
        <language type='IETF'>bg</language>
        <relation/>
        <coverage>provide the bible to the nations of the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Ezek'>
      <chapter osisID='Ezek.1'>
        <verse osisID='Ezek.1.1'>В тринадесетата година, в четвъртия месец, на петия ден от месеца, когато бях сред пленниците при рЕката Ховар, се отвориха небасета и видях Божии видения.</verse>
        <verse osisID='Ezek.1.2'>На петия ден от месеца, а годината беше петата от пленяването на цар Йоахин,</verse>
        <verse osisID='Ezek.1.3'>ГОСПОДНОТО слово беше изрично към свещеника Езекиил, сина на Вузи, в халдейската земя, при рЕката Ховар; и там ръката на ГОСПОДА беше върху него.</verse>
        <verse osisID='Ezek.1.4'>И видях, и ето, бурен вятър идваше от север, голям облак и бляскащ пробягващ огън, а около него — сияние; а от средата му имаше нещо, което изглеждаше като блестящ метал, от средата на огъня.</verse>
        <verse osisID='Ezek.1.5'>И отсред него — подобие на четири живи същества; и това беше видът им — те бяха подобни на човек.</verse>
        <verse osisID='Ezek.1.6'>И всяко имаше четири лица и всяко от тях имаше четири криле.</verse>
        <verse osisID='Ezek.1.7'>Краката им бяха прави крака и стъпалото на краката им беше като стъпалото на крак на теле. И искряха, както изглежда полиран бронз.</verse>
        <verse osisID='Ezek.1.8'>И имаха човешки ръце под крилете си на четирите си страни; и четирите имаха лицата си и крилете си.</verse>
        <verse osisID='Ezek.1.9'>Крилете им бяха съединени едно с друго; не се обръщаха като вървяха, всяко вървеше право пред себе си.</verse>
        <verse osisID='Ezek.1.10'>А видът на лицата им беше като човешко лице; и четирите имаха лице на лъв отдясно; и четирите имаха лице на вол отляво; и четирите имаха лице на орел.</verse>
        <verse osisID='Ezek.1.11'>И лицата им и крилете им бяха прострени нагоре; всяко имаше две криле, свързани едно с друго, и две, които покриваха телата им.</verse>
        <verse osisID='Ezek.1.12'>И вървяха всяко право пред себе си; накъдето искаше да отиде Духът, там вървяха; не се обръщаха, като вървяха.</verse>
        <verse osisID='Ezek.1.13'>И сред живите същества имаше нещо на вид като запалени огнени въглени, като вида на факли, нещо, което се стрелкаше между живите същества; огънят блестеше и светкавица излизаше от огъня.</verse>
        <verse osisID='Ezek.1.14'>И живите същества тичаха и се връщаха, така че изглеждаха като светкавици.</verse>
        <verse osisID='Ezek.1.15'>А гледах живите същества и ето, имаше по едно колело на земята при живите същества, за четирите им лица.</verse>
        <verse osisID='Ezek.1.16'>Видът на колелата и направата им изглеждаше като хрисолит; и четирите имаха един и същ вид, а видът им и направата им бяха като на колело в колело.</verse>
        <verse osisID='Ezek.1.17'>Когато вървяха, вървяха към четирите си страни, не се обръщаха, когато вървяха.</verse>
        <verse osisID='Ezek.1.18'>А венците на колелата им бяха високи и страшни; и венците на колелата на четирите бяха отвсякъде пълни с очи.</verse>
        <verse osisID='Ezek.1.19'>И когато вървяха живите същества, и колелата вървяха до тях; и когато се издигаха живите същества от земята, и колелата се издигаха.</verse>
        <verse osisID='Ezek.1.20'>Накъдето искаше да отиде Духът, вървяха и те, натам, накъдето Духът искаше да отиде. И колелата се издигаха до тях, защото духът на живото същество беше в колелата.</verse>
        <verse osisID='Ezek.1.21'>При вървенето им вървяха и при спирането им спираха, и при издигането им от земята и колелата се издигаха до тях, защото духът на живото същество беше в колелата.</verse>
        <verse osisID='Ezek.1.22'>А над главите на живите същества имаше нещо подобно на свод, което изглеждаше като страховит леден кристал, разпрострян над главите им отгоре.</verse>
        <verse osisID='Ezek.1.23'>А под свода крилете им бяха право насочени едно срещу друго; всяко същество имаше две, които ги покриваха, и всяко имаше две, които им покриваха телата им.</verse>
        <verse osisID='Ezek.1.24'>И като вървяха, чувах шума на крилете им като шум на големи води, като гласа на Всемогъщия, шум на брожение, като шум на военен стан. Когато спираха, спускаха крилете си.</verse>
        <verse osisID='Ezek.1.25'>И идваше глас отгоре над свода, който беше над главите им. Като спираха, спускаха крилете си.</verse>
        <verse osisID='Ezek.1.26'>И над свода, който беше над главите им, имаше нещо подобно на престол, на вид като камък сапфир; и на подобието на престола имаше нещо подобно на вид като човек, отгоре върху него.</verse>
        <verse osisID='Ezek.1.27'>И видях нещо, изглеждащо като блестящ метал, на вид като огън вътре в него отвсякъде; от това, което на вид бяха хълбоците му, и нагоре, и от това, което на вид бяха хълбоците му, и надолу видях нещо на вид като огън, а около него — сияние.</verse>
        <verse osisID='Ezek.1.28'>Какъвто е видът на дъгата в облака в дъждовен ден, такъв беше видът на сиянието наоколо. Това беше видът на подобието на ГОСПОДНАТА слава. И видях и паднах на лицето си, и чух глас да говори.</verse>
      </chapter>
      <chapter osisID='Ezek.2'>
        <verse osisID='Ezek.2.1'>И ми каза: Сине човешки, застани на краката си и ще ти говоря.</verse>
        <verse osisID='Ezek.2.2'>И Духът влезе в мен, когато ми говореше, и ме постави на краката ми; и чух Онзи, който ми говореше.</verse>
        <verse osisID='Ezek.2.3'>И ми каза: Сине човешки, Аз те изпращам при израилевите синове, при бунтовни народи, които се разбунтуваха против Мен; те и бащите им станаха престъпници против Мен и до ден днешен.</verse>
        <verse osisID='Ezek.2.4'>Тези синове са с безсрамно лице и кораво сърце; при тях те изпращам и ти им кажи: Така казва Господ БОГ!</verse>
        <verse osisID='Ezek.2.5'>И дали ще послушат, или няма — защото са бунтовен дом — пак ще познаят, че е имало пророк сред тях.</verse>
        <verse osisID='Ezek.2.6'>И ти, сине човешки, не се страхувай от тях и не се страхувай от думите им, защото коприва и тръни има при теб и живееш между скорпиони. Не се страхувай от думите им и не се плаши от тях, защото те са бунтовен дом.</verse>
        <verse osisID='Ezek.2.7'>И им говори думите Ми — дали ще послушат, или няма — защото са бунтовници.</verse>
        <verse osisID='Ezek.2.8'>А ти, сине човешки, слушай това, което ти говоря; не бъди и ти бунтовник като този бунтовен дом. Отвори устата си и изяж това, което ти давам.</verse>
        <verse osisID='Ezek.2.9'>И видях, и ето, ръка протегната към мен, и ето, в нея имаше писмен свитък.</verse>
        <verse osisID='Ezek.2.10'>И Той го разви пред мен и той беше изписан отпред и отзад, и на него бяха написани плачове и ридание, и горко.</verse>
      </chapter>
      <chapter osisID='Ezek.3'>
        <verse osisID='Ezek.3.1'>И ми каза: Сине човешки, изяж това, което намериш. Изяж този свитък и иди, говори на израилевия дом!</verse>
        <verse osisID='Ezek.3.2'>И аз отворих устата си и Той ми даде да изям този свитък.</verse>
        <verse osisID='Ezek.3.3'>И ми каза: Сине човешки, нахрани корема си и напълни вътрешността си с този свитък, който ти давам. И аз го изядох и беше в устата ми сладък като мед.</verse>
        <verse osisID='Ezek.3.4'>И ми каза: Сине човешки, иди, влез в израилевия дом, и им говори с Моите думи.</verse>
        <verse osisID='Ezek.3.5'>Защото не си изпратен при народ с неразбираем говор и тежък език, а при израилевия дом;</verse>
        <verse osisID='Ezek.3.6'>не при много народи с неразбираем говор и тежък език, чиито думи не разбираш. Не те ли изпратих при тези, които могат да чуят?</verse>
        <verse osisID='Ezek.3.7'>Но израилевият дом няма да пожелае да те послуша, защото не желаят да послушат Мен; защото целият израилев дом е с кораво чело и безсрамно сърце.</verse>
        <verse osisID='Ezek.3.8'>Ето, направих лицето ти кораво против техните лица и челото ти — кораво против техните чела.</verse>
        <verse osisID='Ezek.3.9'>Като диамант, по-кораво от кремък направих челото ти; не се бой от тях и не се плаши от тях, защото са бунтовен дом.</verse>
        <verse osisID='Ezek.3.10'>И ми каза: Сине човешки, приеми в сърцето си и послушай с ушите си всичките думи, които ще ти говоря.</verse>
        <verse osisID='Ezek.3.11'>И иди, влез при пленниците, при синовете на народа си и им говори, и им кажи: Така говори Господ БОГ! — дали ще послушат, или няма.</verse>
        <verse osisID='Ezek.3.12'>И Духът ме повдигна и чух зад себе си голям гръмовен глас: Благословена ГОСПОДНАТА слава от мястото й!</verse>
        <verse osisID='Ezek.3.13'>И чух шума на крилете на живите същества, които се допираха едно до друго, и шума на колелата до тях, голям гръмовен глас.</verse>
        <verse osisID='Ezek.3.14'>И Духът ме повдигна и ме отнесе, и аз отидох огорчен в жарта на духа си; и ръката на ГОСПОДА беше силна върху мен.</verse>
        <verse osisID='Ezek.3.15'>И дойдох в Тел-Авив при пленниците, които живееха при реката Ховар, и останах, където те живееха. И седях там седем дни и предизвиквах смайване между тях.</verse>
        <verse osisID='Ezek.3.16'>И след седемте дни ГОСПОДНОТО слово беше към мен и каза:</verse>
        <verse osisID='Ezek.3.17'>Сине човешки, поставих те страж на израилевия дом. И като чуеш словото от устата Ми, да ги предупредиш от Моя страна!</verse>
        <verse osisID='Ezek.3.18'>Когато кажа на безбожния: Непременно ще умреш! — а ти не го предупредиш и не говориш, за да предупредиш безбожния за безбожния му път и да запазиш живота му, онзи безбожник ще умре в беззаконието си, но от твоята ръка ще изискам кръвта му.</verse>
        <verse osisID='Ezek.3.19'>А ако предупредиш безбожния, но той не се върне от безбожието си и от безбожния си път, той ще умре в беззаконието си, а ти си избавил душата си.</verse>
        <verse osisID='Ezek.3.20'>И ако се върне праведникът от правдата си и извърши беззаконие, и Аз поставя препънка пред него, той ще умре. Понеже не си го предупредил, той ще умре в греха си и правдата, която е вършил, няма да се помни, но от твоята ръка ще изискам кръвта му.</verse>
        <verse osisID='Ezek.3.21'>Но ако ти предупредиш праведника, за да не греши праведникът, и той не съгреши, непременно ще живее, защото е приел предупреждение, а ти си избавил душата си.</verse>
        <verse osisID='Ezek.3.22'>И ръката на ГОСПОДА беше там върху мен и Той ми каза: Стани, излез в равнината и там ще ти говоря.</verse>
        <verse osisID='Ezek.3.23'>И станах и излязох в равнината, и ето, ГОСПОДНАТА слава стоеше там като славата, която видях при реката Ховар; и паднах на лицето си.</verse>
        <verse osisID='Ezek.3.24'>И Духът влезе в мен и ме постави на краката ми, и ми говори, и каза: Иди, затвори се в къщата си.</verse>
        <verse osisID='Ezek.3.25'>И ти, сине човешки, ето, ще ти сложат връзки и ще те вържат с тях, и няма да излизаш сред тях.</verse>
        <verse osisID='Ezek.3.26'>И ще залепя езика ти за небцето ти и ще онемееш, и няма да им бъдеш изобличител, защото са бунтовен дом.</verse>
        <verse osisID='Ezek.3.27'>Но когато ти говоря, ще отворя устата ти и ти им кажи: Така казва Господ БОГ: Който слуша, нека слуша, а който не слуша, нека не слуша — защото са бунтовен дом.</verse>
      </chapter>
      <chapter osisID='Ezek.4'>
        <verse osisID='Ezek.4.1'>И ти, сине човешки, вземи си глинена плоча и я сложи пред себе си, и начертай на нея град — Ерусалим.</verse>
        <verse osisID='Ezek.4.2'>И постави обсада против него и съгради укрепления против него, и издигни могили против него, и насипи насип против него, и разположи военни станове против него, и постави стеноломи против него отвсякъде.</verse>
        <verse osisID='Ezek.4.3'>И ти си вземи желязна плоча и я сложи като желязна стена между себе си и града. И насочи лицето си против него и той ще бъде обсаден, и ти го обсаждай. Това е знамение за израилевия дом.</verse>
        <verse osisID='Ezek.4.4'>И ти легни на лявата си страна и положи на нея беззаконието на израилевия дом. Колкото дни лежиш на нея, ще носиш беззаконието им.</verse>
        <verse osisID='Ezek.4.5'>Защото Аз ти определих годините на беззаконието им за съответен брой дни, триста и деветдесет дни; и ще носиш беззаконието на израилевия дом.</verse>
        <verse osisID='Ezek.4.6'>И когато свършиш тези, тогава легни още веднъж на дясната си страна и носи беззаконието на юдовия дом четиридесет дни; ден за година, ден за година ти определих.</verse>
        <verse osisID='Ezek.4.7'>И насочи лицето си и голата си ръка към обсадата на Ерусалим и пророкувай против него.</verse>
        <verse osisID='Ezek.4.8'>И ето, слагам ти връзки и няма да се обърнеш от едната си страна на другата, докато не свършиш дните на обсадата си.</verse>
        <verse osisID='Ezek.4.9'>И ти си вземи пшеница и ечемик, и боб, и леща, и просо, и бяло жито и ги сложи в един съд, и си направи от тях хляб; колкото дни лежиш на страната си, триста и деветдесет дни, да ядеш от тях.</verse>
        <verse osisID='Ezek.4.10'>И храната, която ще ядеш, да бъде претеглена, двадесет сикъла на ден; от време на време да ядеш от нея.</verse>
        <verse osisID='Ezek.4.11'>И вода да пиеш с мярка, по една шеста ин; от време на време да пиеш.</verse>
        <verse osisID='Ezek.4.12'>Да ги ядеш като ечемични пити и да ги печеш с буци тор от човешки изпражнения пред очите им.</verse>
        <verse osisID='Ezek.4.13'>И ГОСПОД каза: Така ще ядат израилевите синове хляба си омърсен между народите, където ще ги прогоня.</verse>
        <verse osisID='Ezek.4.14'>Тогава казах: О, Господи БОЖЕ, ето, душата ми не се е омърсила и от младостта си досега не съм ял мърша или разкъсано от звяр, нито е влязло някога в устата ми нечисто месо.</verse>
        <verse osisID='Ezek.4.15'>И ми каза: Виж, давам ти говежда тор вместо човешки изпражнения; на тях прави хляба си.</verse>
        <verse osisID='Ezek.4.16'>И ми каза: Сине човешки, ето, Аз ще строша подпорката от хляба в Ерусалим; и ще ядат хляб под тегло и със страх, и ще пият вода с мярка и в ужас —</verse>
        <verse osisID='Ezek.4.17'>за да им липсват хляб и вода и да се ужасяват всички заедно, и да изгният в беззаконието си.</verse>
      </chapter>
      <chapter osisID='Ezek.5'>
        <verse osisID='Ezek.5.1'>И ти, сине човешки, вземи си остър меч, бръснарски нож си вземи и го прекарай по главата си и брадата си; и си вземи везни и претегли, и раздели космите.</verse>
        <verse osisID='Ezek.5.2'>Една трета изгори в огън сред града, когато се изпълнят дните на обсадата, и една трета вземи и удряй с меча от всичките й страни, и една трета разпръсни по вятъра, а Аз ще изтегля меч след тях.</verse>
        <verse osisID='Ezek.5.3'>И оттам вземи малко на брой и ги вържи в полите си.</verse>
        <verse osisID='Ezek.5.4'>И от тези пак вземи и ги хвърли сред огъня, и ги изгори с огън; от тях ще излезе огън по целия израилев дом.</verse>
        <verse osisID='Ezek.5.5'>Така казва Господ БОГ: Това е Ерусалим. Аз го поставих сред народите и около него — страни.</verse>
        <verse osisID='Ezek.5.6'>Но той се разбунтува против правилата Ми в беззаконие повече от народите, и против наредбите Ми — повече от страните, които са около него; защото отхвърлиха правилата Ми и не ходиха в наредбите Ми.</verse>
        <verse osisID='Ezek.5.7'>Затова, така казва Господ БОГ: Понеже буйствахте повече от народите, които са около вас, не ходихте в наредбите Ми и не спазвахте правилата Ми, и дори не действахте според правилата на народите, които са около вас,</verse>
        <verse osisID='Ezek.5.8'>затова, така казва Господ БОГ: Ето, Аз съм против теб. И Аз ще извърша присъди сред теб пред очите на народите.</verse>
        <verse osisID='Ezek.5.9'>И ще извърша в теб онова, което не съм вършил и няма вече да върша такова нещо, заради всичките ти мерзости.</verse>
        <verse osisID='Ezek.5.10'>Затова бащи ще изядат синовете си сред теб и синове ще изядат бащите си. И ще извърша над теб съд, и ще разпръсна целия ти остатък по всички ветрове.</verse>
        <verse osisID='Ezek.5.11'>Затова, жив съм Аз, заявява Господ БОГ, непременно, понеже ти оскверни светилището Ми с всичките си гнусотии и с всичките си мерзости, и Аз ще оттегля окото Си без пощада, и няма да се смиля.</verse>
        <verse osisID='Ezek.5.12'>Една трета от теб ще измрат от мор и ще се довършат от глад сред теб; и една трета ще паднат от меч около теб; а една трета ще разпръсна по всички ветрове и ще изтегля меч след тях.</verse>
        <verse osisID='Ezek.5.13'>И гневът Ми ще се изпълни и ще удовлетворя яростта Си върху тях и ще си отмъстя; и те ще познаят, че Аз, ГОСПОД, говорих в ревността Си, когато изпълня яростта Си върху тях.</verse>
        <verse osisID='Ezek.5.14'>И ще те направя пустош и присмех сред народите, които са около теб, пред очите на всеки минаващ.</verse>
        <verse osisID='Ezek.5.15'>И това ще бъде за присмех и подигравка, за поука и смайване за народите, които са около теб, когато извърша над теб съд с гняв и с ярост, и с яростни изобличения. Аз, ГОСПОД, говорих.</verse>
        <verse osisID='Ezek.5.16'>Когато изпратя върху тях злите стрели на глада, които ще бъдат за унищожение, които ще изпратя, за да ви унищожат, ще усиля глада върху вас и ще ви строша подпорката на хляба.</verse>
        <verse osisID='Ezek.5.17'>И ще изпратя върху вас глад и зли зверове, които ще те лишат от деца. И мор и кръв ще преминат през теб, и меч ще докарам върху теб. Аз, ГОСПОД, говорих.</verse>
      </chapter>
      <chapter osisID='Ezek.6'>
        <verse osisID='Ezek.6.1'>И ГОСПОДНОТО слово беше към мен и каза:</verse>
        <verse osisID='Ezek.6.2'>Сине човешки, насочи лицето си към израилевите планини и пророкувай за тях.</verse>
        <verse osisID='Ezek.6.3'>И кажи: Израилеви планини, слушайте словото на Господ БОГ! Така казва Господ БОГ на планините и на хълмовете, на потоците и на долините: Ето, Аз, Аз ще докарам върху вас меч и ще погубя високите ви места.</verse>
        <verse osisID='Ezek.6.4'>И вашите жертвеници ще бъдат опустошени и вашите стълбове на слънцето ще бъдат строшени. И ще поваля убитите ви пред идолите.</verse>
        <verse osisID='Ezek.6.5'>И ще постеля труповете на израилевите синове пред идолите им и ще разпръсна костите ви около жертвениците ви.</verse>
        <verse osisID='Ezek.6.6'>Навсякъде, където живеете, градовете ще бъдат запустени и високите места — опустошени, за да запустеят и да се развалят жертвениците ви и да се строшат и унищожат идолите ви, и да бъдат отсечени стълбовете ви на слънцето, и изделията ви да се изличат.</verse>
        <verse osisID='Ezek.6.7'>И убитите ще паднат сред вас и ще познаете, че Аз съм ГОСПОД.</verse>
        <verse osisID='Ezek.6.8'>Но ще оставя остатък, като ще имате между народите някои избегнали от меча, когато бъдете разпръснати по разните страни.</verse>
        <verse osisID='Ezek.6.9'>И избегналите ви ще Ме помнят между народите, където ще бъдат отведени в плен, как съм бил съкрушен поради блудното им сърце, което се отклони от Мен, и поради очите им, които блудстваха след идолите им. И ще се отвращават от себе си поради злините, които са вършили според всичките си мерзости.</verse>
        <verse osisID='Ezek.6.10'>И ще познаят, че Аз, ГОСПОД, не съм говорил напразно, че ще им направя това зло.</verse>
        <verse osisID='Ezek.6.11'>Така казва Господ БОГ: Плесни с ръката си и тропни с крака си, и кажи: Горко заради всичките зли гнусотии на израилевия дом, защото ще паднат от меч, от глад и от мор.</verse>
        <verse osisID='Ezek.6.12'>Който е далеч, ще умре от мор, а който е близо, ще падне от меч, а който остане и бъде обсаден, ще умре от глад; и ще изпълня яростта Си над тях.</verse>
        <verse osisID='Ezek.6.13'>И ще познаете, че Аз съм ГОСПОД, когато убитите им бъдат между идолите им около жертвениците им, на всеки висок хълм, по всички върхове на планините и под всяко зелено дърво, и под всеки дъб с гъсти листа, на местата, където принасяха благоухание на всичките си идоли.</verse>
        <verse osisID='Ezek.6.14'>И Аз ще простра ръката Си против тях и ще направя земята пустош, по-пуста от пустинята към Дивлат, във всичките места където живеят. И те ще познаят, че Аз съм ГОСПОД.</verse>
      </chapter>
      <chapter osisID='Ezek.7'>
        <verse osisID='Ezek.7.1'>И ГОСПОДНОТО слово беше към мен и каза:</verse>
        <verse osisID='Ezek.7.2'>А ти, сине човешки, слушай, така казва Господ БОГ на израилевата земя: Край! Краят идва върху четирите краища на земята.</verse>
        <verse osisID='Ezek.7.3'>Сега идва краят върху теб и ще изпратя върху теб гнева Си, и ще те съдя според пътищата ти, и ще въздам върху теб всичките ти мерзости.</verse>
        <verse osisID='Ezek.7.4'>И окото ми няма да те пощади и няма да пожаля, а ще въздам върху теб пътищата ти и твоите мерзости ще бъдат сред теб. И ще познаете, че Аз съм ГОСПОД.</verse>
        <verse osisID='Ezek.7.5'>Така казва Господ БОГ: Зло, едно небивало зло — ето, идва.</verse>
        <verse osisID='Ezek.7.6'>Идва край, идва краят! Събуди се против теб, ето, идва!</verse>
        <verse osisID='Ezek.7.7'>Злата ти участ дойде върху теб, жителю на земята. Времето идва, близо е денят — смут, а не радостен вик по планините!</verse>
        <verse osisID='Ezek.7.8'>Сега, скоро ще излея яростта Си върху теб и ще изпълня гнева Си над теб. Ще те съдя според пътищата ти и ще въздам върху теб всичките ти мерзости.</verse>
        <verse osisID='Ezek.7.9'>И окото Ми няма да пощади и няма да пожаля, ще ти въздам според пътищата ти и твоите мерзости ще бъдат сред теб. И ще познаете, че Аз съм ГОСПОД, който поразява.</verse>
        <verse osisID='Ezek.7.10'>Ето денят, ето, идва! Гибелта ти се яви! Тоягата разцъфтя, гордостта поникна!</verse>
        <verse osisID='Ezek.7.11'>Насилието се издигна до тояга на безбожието. Нищо от тях няма да остане, нито от множеството им, нито от шума им, и нищо славно в тях.</verse>
        <verse osisID='Ezek.7.12'>Времето идва, денят наближи. Да не се радва, който купува, и да не се натъжава, който продава, защото ярост има върху цялото им множество.</verse>
        <verse osisID='Ezek.7.13'>Защото продавачът няма да се върне към продаденото, дори да е останал жив, понеже видението за цялото това множество няма да се отмени и никой няма чрез беззаконието си да утвърди живота си.</verse>
        <verse osisID='Ezek.7.14'>Надуха тръба и всичко се приготви, но никой не отива на бой, защото Моята ярост е върху цялото му множество.</verse>
        <verse osisID='Ezek.7.15'>Мечът е вън, а морът и гладът — вътре. Който е на полето, ще умре от меч, а който е в града, глад и мор ще го погълнат.</verse>
        <verse osisID='Ezek.7.16'>А избягалите от тях, които избягат, ще бъдат по планините като гълъбите на долините, всички ще стенат, всеки за беззаконието си.</verse>
        <verse osisID='Ezek.7.17'>Всички ръце ще отслабнат и всички колене ще се разтекат като вода.</verse>
        <verse osisID='Ezek.7.18'>И ще се препашат с вретище и ужас ще ги покрие, и срам ще има по всички лица и плешивост — по всичките им глави.</verse>
        <verse osisID='Ezek.7.19'>Среброто си ще хвърлят по улиците и златото им ще им бъде като нечистота. Среброто им и златото им няма да могат да ги избавят в деня на ГОСПОДНАТА ярост; няма да наситят душите им, нито да напълнят корема им — защото те бяха препънката за беззаконието им.</verse>
        <verse osisID='Ezek.7.20'>И славата на красотата на среброто послужи за гордост, и образите на гнусотиите и мерзостите си направиха от него — затова им го направих нечистота.</verse>
        <verse osisID='Ezek.7.21'>И ще го дам за плячка в ръцете на чужденци и за грабеж на безбожните на земята, и те ще го осквернят.</verse>
        <verse osisID='Ezek.7.22'>И ще отвърна лицето Си от тях и те ще осквернят тайното Ми място, и насилници ще влязат в него и ще го осквернят.</verse>
        <verse osisID='Ezek.7.23'>Направи верига, защото земята е пълна с кървави престъпления и градът е пълен с насилие.</verse>
        <verse osisID='Ezek.7.24'>Затова ще докарам най-злите от народите и те ще завладеят домовете им; и ще направя да престане гордостта на силните и светилищата им да бъдат осквернени.</verse>
        <verse osisID='Ezek.7.25'>Гибел идва; и ще търсят мир, но няма.</verse>
        <verse osisID='Ezek.7.26'>Бедствие след бедствие ще идва и ще има слух след слух. Тогава ще потърсят видение от пророк, но поучението ще се изгуби от свещеника и съветът — от старейшините.</verse>
        <verse osisID='Ezek.7.27'>Царят ще жалее и първенецът ще се облече в смайване. И ръцете на народа на страната ще треперят. Според пътищата им ще им направя и според техните присъди ще ги съдя. И ще познаят, че Аз съм ГОСПОД.</verse>
      </chapter>
      <chapter osisID='Ezek.8'>
        <verse osisID='Ezek.8.1'>И в шестата година, в шестия месец, на петия ден от месеца седях в къщата си и юдовите старейшини седяха пред мен; и ръката на Господ БОГ връхлетя там върху мен.</verse>
        <verse osisID='Ezek.8.2'>И видях, и ето, подобие на вид като огън; от това, което изглеждаше, че са хълбоците му и надолу — огън; и от хълбоците му нагоре — на вид като сияние, което изглеждаше като светъл метал.</verse>
        <verse osisID='Ezek.8.3'>И Той простря нещо като ръка и ме хвана за косата на главата ми. И Духът ме издигна между земята и небесата и ме пренесе чрез Божии видения в Ерусалим, при входа на вътрешната порта, която е обърната на север, където беше поставен идолът на ревността, който възбужда ревност.</verse>
        <verse osisID='Ezek.8.4'>И ето, славата на Израилевия Бог беше там, както във видението, което видях на полето.</verse>
        <verse osisID='Ezek.8.5'>И ми каза: Сине човешки, вдигни сега очите си към север. И аз вдигнах очите си към север, и ето, на север от портата, която води към олтара, стоеше този идол на ревността, на входа.</verse>
        <verse osisID='Ezek.8.6'>И ми каза: Сине човешки, виждаш ли какво правят тези — големите гнусотии, които израилевият дом върши тук, за да се отдалеча от светилището Си? Но ще видиш още по-големи гнусотии.</verse>
        <verse osisID='Ezek.8.7'>И ме заведе до входа на двора и погледнах, и ето, една дупка в стената.</verse>
        <verse osisID='Ezek.8.8'>И ми каза: Сине човешки, прокопай сега стената. И прокопах стената и ето, един вход.</verse>
        <verse osisID='Ezek.8.9'>И ми каза: Влез и виж злите гнусотии, които те вършат тук.</verse>
        <verse osisID='Ezek.8.10'>И влязох и видях, и ето, всякакви образи на пълзящи и гнусни животни и всичките идоли на израилевия дом, изобразени наоколо по стената.</verse>
        <verse osisID='Ezek.8.11'>И пред тях стояха седемдесет мъже от старейшините на израилевия дом, и Яазания, синът на Сафан, стоеше сред тях, всеки с кадилницата си в ръката си; и се издигаше аромат от облак тамян.</verse>
        <verse osisID='Ezek.8.12'>И ми каза: Видя ли, сине човешки, какво правят старейшините на израилевия дом в тъмнината, всеки в стаята си за изображения? Защото казват: ГОСПОД не ни вижда, ГОСПОД е изоставил земята.</verse>
        <verse osisID='Ezek.8.13'>И ми каза: Ще видиш още по-големи гнусотии, които те вършат.</verse>
        <verse osisID='Ezek.8.14'>И ме заведе до входа на портата на ГОСПОДНИЯ дом, която е на север, и ето, там седяха жени и оплакваха Тамуз.</verse>
        <verse osisID='Ezek.8.15'>И ми каза: Видя ли, сине човешки? Ще видиш още по-големи гнусотии от тези.</verse>
        <verse osisID='Ezek.8.16'>И ме заведе във вътрешния двор на ГОСПОДНИЯ дом и ето, на входа на ГОСПОДНИЯ храм, между предверната зала и олтара, стояха около двадесет и петима мъже; гърбовете им бяха към храма, а лицата им — към изток и се кланяха на слънцето към изток.</verse>
        <verse osisID='Ezek.8.17'>И ми каза: Видя ли, сине човешки? Малко ли е на юдовия дом да вършат гнусотиите, които вършат тук, че напълниха земята с насилие и пак Ме разгневяват? И ето, поднасят клончето до носа си.</verse>
        <verse osisID='Ezek.8.18'>Затова и Аз ще действам с ярост, окото Ми няма да пощади и няма да пожаля. И да извикат в ушите Ми със силен глас, няма да ги послушам.</verse>
      </chapter>
      <chapter osisID='Ezek.9'>
        <verse osisID='Ezek.9.1'>И извика в ушите ми със силен глас и каза: Приближете се, палачи на града, всеки с оръжието си за изтребление в ръка!</verse>
        <verse osisID='Ezek.9.2'>И ето, шестима мъже идваха по пътя от горната порта, която е обърната на север, всеки с оръжието си за разрушение в ръка, и сред тях имаше един мъж, облечен в лен, с писарска мастилница на кръста си. И влязоха и застанаха при бронзовия олтар.</verse>
        <verse osisID='Ezek.9.3'>И славата на Израилевия Бог се издигна от херувимите, над които беше, към прага на дома. И Той извика към облечения в лен мъж, който имаше на кръста си писарска мастилница.</verse>
        <verse osisID='Ezek.9.4'>И ГОСПОД му каза: Мини през града, през Ерусалим, и сложи белег върху челата на мъжете, които въздишат и плачат заради всичките гнусотии, които стават сред него.</verse>
        <verse osisID='Ezek.9.5'>А на другите чух да казва: Минете след него през града и поразявайте; окото ви да не пощади и да не пожалите!</verse>
        <verse osisID='Ezek.9.6'>Старци, младежи и девици, деца и жени — убивайте до изтребване! Но не се доближавайте до никого от тези, върху които е белегът. И започнете от светилището Ми. И те започнаха от старейшините, които бяха пред дома.</verse>
        <verse osisID='Ezek.9.7'>И им каза: Осквернете дома и напълнете дворовете с убити. Излезте! И те излязоха и поразяваха в града.</verse>
        <verse osisID='Ezek.9.8'>А когато те поразяваха и аз останах, паднах на лицето си и виках, и казах: О, Господи БОЖЕ! Ще изтребиш ли целия остатък на Израил, като изливаш гнева Си върху Ерусалим?</verse>
        <verse osisID='Ezek.9.9'>А Той ми каза: Беззаконието на израилевия и юдовия дом е твърде голямо и земята е пълна с кръв, и градът — пълен с извращения, защото казват: ГОСПОД е изоставил земята и ГОСПОД не вижда.</verse>
        <verse osisID='Ezek.9.10'>Затова и Аз, окото Ми няма да пощади няма да пожаля. Ще въздам пътя им върху главите им.</verse>
        <verse osisID='Ezek.9.11'>И ето, облеченият в лен мъж, който имаше на кръста си мастилницата, донесе отговор и каза: Направих, както Ти ми заповяда.</verse>
      </chapter>
      <chapter osisID='Ezek.10'>
        <verse osisID='Ezek.10.1'>И видях, и ето, на свода, който беше над главите на херувимите, имаше като камък сапфир, нещо подобно на престол се виждаше над тях.</verse>
        <verse osisID='Ezek.10.2'>И проговори на облечения в лен мъж и каза: Влез между вихровите колела под херувима и напълни ръцете си с огнени въглени от мястото между херувимите, и ги пръсни върху града. И той влезе пред очите ми.</verse>
        <verse osisID='Ezek.10.3'>А херувимите стояха отдясно на дома, когато мъжът влезе; и облакът изпълни вътрешния двор.</verse>
        <verse osisID='Ezek.10.4'>И ГОСПОДНАТА слава се издигна от херувимите на прага на дома; и домът се изпълни от облака, и дворът беше пълен със сиянието на ГОСПОДНАТА слава.</verse>
        <verse osisID='Ezek.10.5'>И шумът на крилете на херувимите се чуваше чак до външния двор, като гласа на Всемогъщия Бог, когато говори.</verse>
        <verse osisID='Ezek.10.6'>И когато заповяда на облечения в лен мъж, като каза: Вземи огън от мястото между вихровите колела, от мястото между херувимите! — той влезе и застана при колелото.</verse>
        <verse osisID='Ezek.10.7'>И един херувим простря ръка от мястото между херувимите към огъня, който беше между херувимите, и вдигна от него и даде в ръцете на облечения в лен. И той го взе и излезе.</verse>
        <verse osisID='Ezek.10.8'>А на херувимите се виждаше нещо като човешка ръка под крилете им.</verse>
        <verse osisID='Ezek.10.9'>И видях, и ето, четири колела при херувимите, едно колело при един херувим и едно колело при друг херувим. И видът на колелата беше, както изглежда камък хрисолит.</verse>
        <verse osisID='Ezek.10.10'>А видът им — четирите имаха един и същ вид, като че ли имаше колело в колело.</verse>
        <verse osisID='Ezek.10.11'>Когато вървяха, вървяха към четирите си страни; не се обръщаха, когато вървяха, а към мястото, накъдето се обръщаше главата, вървяха след нея; не се обръщаха когато вървяха.</verse>
        <verse osisID='Ezek.10.12'>А цялото им тяло и гърбовете им, и ръцете им, и крилете им, и колелата, бяха пълни с очи отвсякъде. И четирите имаха колелата си.</verse>
        <verse osisID='Ezek.10.13'>Колелата чух, че се нарекоха вихрови колела.</verse>
        <verse osisID='Ezek.10.14'>И всеки имаше четири лица; лицето на първия беше лице на херувим, а лицето на втория — лице на човек, а на третия — лице на лъв, а на четвъртия — лице на орел.</verse>
        <verse osisID='Ezek.10.15'>И херувимите се издигнаха. Това е живото същество, което видях при реката Ховар.</verse>
        <verse osisID='Ezek.10.16'>И когато херувимите вървяха, и колелата вървяха при тях. И когато херувимите вдигаха крилете си, за да се издигнат от земята, и колелата не се отклоняваха от тях.</verse>
        <verse osisID='Ezek.10.17'>При спирането им спираха и при издигането им се издигаха с тях, защото духът на живото същество беше в тях.</verse>
        <verse osisID='Ezek.10.18'>И ГОСПОДНАТА слава излезе от прага на дома и застана над херувимите.</verse>
        <verse osisID='Ezek.10.19'>И херувимите вдигнаха крилете си и се издигнаха от земята пред очите ми, като си отиваха, и колелата се издигаха заедно с тях. И застанаха на входа на източната порта и славата на Израилевия Бог беше отгоре върху тях.</verse>
        <verse osisID='Ezek.10.20'>Това е живото същество, което видях под Израилевия Бог при реката Ховар; и разбрах, че са херувими.</verse>
        <verse osisID='Ezek.10.21'>Всеки имаше четири лица и всеки имаше четири криле; и под крилете им имаше нещо като човешки ръце.</verse>
        <verse osisID='Ezek.10.22'>А що се отнася до образа на лицата им, те бяха лицата, които видях при реката Ховар, видът им и самите те. Те вървяха всеки право пред себе си.</verse>
      </chapter>
      <chapter osisID='Ezek.11'>
        <verse osisID='Ezek.11.1'>И Духът ме вдигна и ме отнесе на източната порта на ГОСПОДНИЯ дом, която е обърната на изток. И ето, във входа на портата — двадесет и петима мъже, и видях сред тях Яазания, сина на Азур, и Фелатия, сина на Ваная, първенци на народа.</verse>
        <verse osisID='Ezek.11.2'>И ми каза: Сине човешки, тези са мъжете, които измислят неправда, и които замислят зли планове в този град.</verse>
        <verse osisID='Ezek.11.3'>И казват: Не е време да строим къщи; този град е котел, а ние — месо.</verse>
        <verse osisID='Ezek.11.4'>Затова пророкувай против тях, пророкувай, сине човешки!</verse>
        <verse osisID='Ezek.11.5'>И ГОСПОДНИЯТ Дух връхлетя върху мен и ми каза: Говори: Така казва ГОСПОД: Така казахте, доме израилев, и това, което се надига в духа ви, Аз го зная.</verse>
        <verse osisID='Ezek.11.6'>Умножихте убитите си в този град и напълнихте улиците му с убити.</verse>
        <verse osisID='Ezek.11.7'>Затова, така казва Господ БОГ: Убитите от вас, които постлахте сред него, те са месо, а този град е котел; но вие ще бъдете извадени отсред него.</verse>
        <verse osisID='Ezek.11.8'>От меч се бояхте, и меч ще докарам върху вас, заявява Господ БОГ.</verse>
        <verse osisID='Ezek.11.9'>Ще ви извадя отсред града и ще ви предам в ръката на чужденци, и ще извърша съд над вас.</verse>
        <verse osisID='Ezek.11.10'>От меч ще паднете; на границата на Израил ще ви съдя и ще познаете, че Аз съм ГОСПОД.</verse>
        <verse osisID='Ezek.11.11'>Този град няма да ви бъде котел, а вие да бъдете месо сред него; на границата на Израил ще ви съдя.</verse>
        <verse osisID='Ezek.11.12'>И ще познаете, че Аз съм ГОСПОД, в чиито наредби не ходихте, и чиито правила не изпълнявахте, а изпълнявахте правилата на народите около вас.</verse>
        <verse osisID='Ezek.11.13'>А когато пророкувах, Фелатия, синът на Ваная, умря. И аз паднах на лицето си и извиках със силен глас и казах: О, Господи БОЖЕ! Ще довършиш ли остатъка на Израил?</verse>
        <verse osisID='Ezek.11.14'>И ГОСПОДНОТО слово беше към мен и каза:</verse>
        <verse osisID='Ezek.11.15'>Сине човешки, братята ти, твоите братя, роднините ти и целият израилев дом, те всички са, на които ерусалимските жители казаха: Отдалечете се от ГОСПОДА, на нас се даде земята за владение!</verse>
        <verse osisID='Ezek.11.16'>Затова кажи: Така казва Господ БОГ: Въпреки че ги отдалечих между народите и въпреки че ги разпръснах по разни страни, пак им бях светилище за малко в страните, където са отишли.</verse>
        <verse osisID='Ezek.11.17'>Затова кажи: Така казва Господ БОГ: И ще ви събера от народите, и ще ви прибера от страните, където сте разпръснати, и ще ви дам израилевата земя.</verse>
        <verse osisID='Ezek.11.18'>И ще дойдат там и ще махнат от нея всичките й мерзости и всичките й гнусотии.</verse>
        <verse osisID='Ezek.11.19'>И ще им дам едно сърце и ще вложа вътре във вас нов дух. И ще отнема каменното сърце от плътта им и ще им дам сърце от плът,</verse>
        <verse osisID='Ezek.11.20'>за да ходят в наредбите Ми и да пазят правилата Ми, и да ги вършат. И те ще Ми бъдат народ и Аз ще им бъда Бог.</verse>
        <verse osisID='Ezek.11.21'>А на тези, чието сърце ходи според желанията на мерзостите им и гнусотиите им, ще въздам пътя им върху главите им, заявява Господ БОГ.</verse>
        <verse osisID='Ezek.11.22'>И херувимите вдигнаха крилете си и колелата се издигнаха заедно с тях, и славата на Израилевия Бог беше отгоре върху тях.</verse>
        <verse osisID='Ezek.11.23'>И ГОСПОДНАТА слава се издигна отсред града и застана на хълма, който е на изток от града.</verse>
        <verse osisID='Ezek.11.24'>И Духът ме вдигна и ме отнесе във видение чрез Божия Дух в Халдея, при пленниците. И видението, което бях видял, си отиде от мен.</verse>
        <verse osisID='Ezek.11.25'>И говорих на пленниците всичките думи, които ГОСПОД ми беше показал.</verse>
      </chapter>
      <chapter osisID='Ezek.12'>
        <verse osisID='Ezek.12.1'>И ГОСПОДНОТО слово беше към мен и каза:</verse>
        <verse osisID='Ezek.12.2'>Сине човешки, ти живееш сред дом на бунтовници, които имат очи, за да виждат, но не виждат; и имат уши, за да чуват, но не чуват, защото са бунтовен дом.</verse>
        <verse osisID='Ezek.12.3'>Затова ти, сине човешки, си приготви вещи за преселване и се пресели денем пред очите им. Пресели се от мястото си на друго място пред очите им — може би ще видят, ако и да са бунтовен дом.</verse>
        <verse osisID='Ezek.12.4'>Изнеси вещите си пред очите им като вещи за преселване, а ти излез вечерта пред очите им, както се отива в плен.</verse>
        <verse osisID='Ezek.12.5'>Пред очите им си прокопай дупка в стена и ги изнеси през нея.</verse>
        <verse osisID='Ezek.12.6'>Пред очите им ги вдигни на рамене и ги изнеси по тъмно. Покрий лицето си, за да не виждаш земята, защото те поставих за знамение на израилевия дом.</verse>
        <verse osisID='Ezek.12.7'>И направих така, както ми беше заповядано. Изнесох вещите си денем като вещи за преселване, а привечер си прокопах дупка в стената с ръка и по тъмно ги изнесох и ги вдигнах на рамене пред очите им.</verse>
        <verse osisID='Ezek.12.8'>И на сутринта ГОСПОДНОТО слово беше към мен и каза:</verse>
        <verse osisID='Ezek.12.9'>Сине човешки, израилевият дом, бунтовният дом, не ти ли каза: Какво правиш?</verse>
        <verse osisID='Ezek.12.10'>Кажи им: Така казва Господ БОГ: Това наложено пророчество се отнася до княза, който е в Ерусалим, и до целия израилевия дом, всички, които са сред тях.</verse>
        <verse osisID='Ezek.12.11'>Кажи: Аз съм ви знамението. Както направих аз, така ще се направи на тях; в изгнание, в плен ще отидат.</verse>
        <verse osisID='Ezek.12.12'>Князът, който е сред тях, ще вдигне товар на рамене по тъмно и ще излезе. Ще прокопаят дупка в стената, за да изнасят през нея вещите му. Ще покрие лицето си, за да не вижда земята с очите си.</verse>
        <verse osisID='Ezek.12.13'>И Аз ще простра мрежата Си върху него и той ще се хване в примката Ми. Ще го закарам във Вавилон в халдейската земя, но няма да я види и там ще умре.</verse>
        <verse osisID='Ezek.12.14'>А всички, които са около него, помощниците му и всичките му полкове ще разпръсна по всички ветрове и ще изтегля меч след тях.</verse>
        <verse osisID='Ezek.12.15'>И ще познаят, че Аз съм ГОСПОД, когато ги разпръсна сред народите и ги разсея по разни страни.</verse>
        <verse osisID='Ezek.12.16'>Но ще оставя от тях неколцина на брой, оцелели от меча, от глада и от мора, за да разказват всичките си гнусотии между народите, където отиват. И ще познаят, че Аз съм ГОСПОД.</verse>
        <verse osisID='Ezek.12.17'>И ГОСПОДНОТО слово беше към мен и каза:</verse>
        <verse osisID='Ezek.12.18'>Сине човешки, яж хляба си с трепет и пий водата си с треперене и със страх.</verse>
        <verse osisID='Ezek.12.19'>И кажи на народа на земята: Така казва Господ БОГ за жителите на Ерусалим в израилевата земя: Ще ядат хляба си със страх и ще пият водата си с ужас, защото земята им ще опустее от всичко, което я изпълва, заради насилието на всичките си жители.</verse>
        <verse osisID='Ezek.12.20'>Населените градове ще опустеят и земята ще стане пустош, и ще познаете, че Аз съм ГОСПОД.</verse>
        <verse osisID='Ezek.12.21'>И ГОСПОДНОТО слово беше към мен и каза:</verse>
        <verse osisID='Ezek.12.22'>Сине човешки, каква е тази поговорка, която имате в израилевата земя, която казва: Дните минават и всяко видение се изгубва?</verse>
        <verse osisID='Ezek.12.23'>Затова им кажи: Така казва Господ БОГ: Ще прекратя тази поговорка и няма вече да се употребява като поговорка в Израил. Но им кажи: Дните наближават, и словото на всяко видение.</verse>
        <verse osisID='Ezek.12.24'>Защото вече няма да има никакво лъжливо видение и ласкателно предсказание сред израилевия дом.</verse>
        <verse osisID='Ezek.12.25'>Защото Аз съм ГОСПОД, Аз ще говоря и словото, което говоря, ще се изпълни, няма вече да се отлага. Защото във вашите дни, бунтовни доме, ще изговоря слово и ще го изпълня, заявява Господ БОГ.</verse>
        <verse osisID='Ezek.12.26'>И ГОСПОДНОТО слово беше към мен и каза:</verse>
        <verse osisID='Ezek.12.27'>Сине човешки, ето, израилевият дом казва: Видението, което той вижда, е за след много дни и той пророкува за далечни времена.</verse>
        <verse osisID='Ezek.12.28'>Затова им кажи: Така казва Господ БОГ: Никоя от думите Ми няма вече да се отлага; ще изговоря слово и то ще се изпълни, заявява Господ БОГ.</verse>
      </chapter>
      <chapter osisID='Ezek.13'>
        <verse osisID='Ezek.13.1'>И ГОСПОДНОТО слово беше към мен и каза:</verse>
        <verse osisID='Ezek.13.2'>Сине човешки, пророкувай против израилевите пророци, които пророкуват, и кажи на онези, които пророкуват от своето си сърце: Слушайте словото ГОСПОДНО!</verse>
        <verse osisID='Ezek.13.3'>Така казва Господ БОГ: Горко на безумните пророци, които се водят по своя си дух, без нищо да са видЕли!</verse>
        <verse osisID='Ezek.13.4'>Като лисици в развалините станаха пророците ти, Израилю.</verse>
        <verse osisID='Ezek.13.5'>Не се изкачихте в проломите и не издигнахте ограда около израилевия дом, за да устои в боя в ГОСПОДНИЯ Ден.</verse>
        <verse osisID='Ezek.13.6'>Суета видяха и лъжливо предсказание онези, които казват: ГОСПОД заявява! — а ГОСПОД не ги е изпратил — и даваха надежди, че словото им ще се сбъдне.</verse>
        <verse osisID='Ezek.13.7'>Не видяхте ли суетно видение и не говорихте ли лъжливо предсказание, казвайки: ГОСПОД заявява! — а Аз не съм говорил?</verse>
        <verse osisID='Ezek.13.8'>Затова, така казва Господ БОГ: Понеже говорите суета и виждате лъжа, затова, ето, Аз съм против вас, заявява Господ БОГ.</verse>
        <verse osisID='Ezek.13.9'>И ръката Ми ще бъде против пророците, които виждат суета и предсказват лъжа. Те няма да бъдат в съвета на народа ми и няма да се запишат в книгата на израилевия дом, и няма да дойдат в израилевата земя. И ще познаете, че Аз съм Господ БОГ.</verse>
        <verse osisID='Ezek.13.10'>Понеже, да, понеже заблудиха народа Ми, като казваха: Мир! — а няма мир. И когато той построи стена, ето, те я мажат с кал.</verse>
        <verse osisID='Ezek.13.11'>Кажи на онези, които я мажат с кал, че ще падне. Идва пороен дъжд и ти, каменна градушка, ще се изсипеш и бурен вятър ще я разцепи.</verse>
        <verse osisID='Ezek.13.12'>Ето, когато падне стената, няма ли да ви се каже: Къде е калта, с която мазахте?</verse>
        <verse osisID='Ezek.13.13'>Затова, така казва Господ БОГ: Ще я разцепя с бурен вятър в яростта Си и ще вали пороен дъжд в гнева Ми, и каменна градушка — в ярост за унищожение.</verse>
        <verse osisID='Ezek.13.14'>И ще съборя стената, която измазахте с кал, и ще я срина на земята, така че да се оголят основите й. Тя ще падне и вие ще загинете сред нея, и ще познаете, че Аз съм ГОСПОД.</verse>
        <verse osisID='Ezek.13.15'>Така ще изпълня яростта Си върху стената и върху онези, които я мазаха с кал, и ще ви кажа: Няма я стената и ги няма онези, които я мазаха —</verse>
        <verse osisID='Ezek.13.16'>израилевите пророци, които пророкуват за Ерусалим и виждат за него видения за мир, а няма мир, заявява Господ БОГ.</verse>
        <verse osisID='Ezek.13.17'>И ти, сине човешки, насочи лицето си против дъщерите на народа си, които пророкуват от своето си сърце, и пророкувай против тях.</verse>
        <verse osisID='Ezek.13.18'>И кажи: Така казва Господ БОГ: Горко на жените, които шият превръзки за всички стави на ръцете и правят покривала за глави от всеки ръст, за да ловят души! Ловите душите на народа Ми и ще запазите ли душите си живи?</verse>
        <verse osisID='Ezek.13.19'>И ме осквернявате пред народа Ми за няколко шепи ечемик и няколко залъка хляб, като умъртвявате души, които не трябваше да умрат, и пазите живи души, които не трябваше да живеят, като лъжете народа Ми, който слуша лъжа.</verse>
        <verse osisID='Ezek.13.20'>Затова, така казва Господ БОГ: Ето, Аз съм против превръзките ви, с които ловите души като птици. Ще ги отдера от ръцете ви и ще пусна душите, душите, които вие ловите като птици.</verse>
        <verse osisID='Ezek.13.21'>И ще раздера покривалата ви и ще избавя народа Си от ръката ви, и те вече няма да бъдат улов в ръката ви, и ще познаете, че Аз съм ГОСПОД.</verse>
        <verse osisID='Ezek.13.22'>Защото наскърбихте сърцето на праведния с лъжа, а Аз не съм го наскърбил; и укрепихте ръцете на безбожния, за да не се върне от злия си път и да се запази животът му.</verse>
        <verse osisID='Ezek.13.23'>Затова няма вече да виждате суета и няма да предсказвате вече предсказания. И Аз ще избавя народа Си от ръката ви, и ще познаете, че Аз съм ГОСПОД.</verse>
      </chapter>
      <chapter osisID='Ezek.14'>
        <verse osisID='Ezek.14.1'>И дойдоха при мен някои от израилевите старейшини и седнаха пред мен.</verse>
        <verse osisID='Ezek.14.2'>И ГОСПОДНОТО слово беше към мен и каза:</verse>
        <verse osisID='Ezek.14.3'>Сине човешки, тези мъже поставиха идолите си в сърцата си и сложиха препънката на беззаконието си пред лицата си; бива ли да се оставя да се допитват до Мен?</verse>
        <verse osisID='Ezek.14.4'>Затова им говори и им кажи: Така казва Господ БОГ: На всекиго от израилевия дом, който постави идолите си в сърцето си и сложи препънката на беззаконието си пред лицето си, и дойде при пророка, Аз, ГОСПОД, ще му отговоря — на този, който идва с многото си идоли —</verse>
        <verse osisID='Ezek.14.5'>за да хвана израилевия дом за сърцето им, защото те всички се отчуждиха от Мен чрез идолите си.</verse>
        <verse osisID='Ezek.14.6'>Затова кажи на израилевия дом: Така казва Господ БОГ: Обърнете се, обърнете се от идолите си, и от всичките си гнусотии отвърнете лицата си!</verse>
        <verse osisID='Ezek.14.7'>Защото на всекиго от израилевия дом или от чужденците, които пребивават в Израил, който се отчужди от Мен, като постави идолите си в сърцето си и сложи препънката на беззаконието си пред лицето си, и дойде при пророка, за да се допита за себе си до Мен, Аз, ГОСПОД, ще му отговоря от Себе Си.</verse>
        <verse osisID='Ezek.14.8'>И ще насоча лицето Си против този човек и ще го направя за белег и за поговорки, и ще го отсека отсред народа Си, и ще познаете, че Аз съм ГОСПОД.</verse>
        <verse osisID='Ezek.14.9'>И ако пророкът се подмами да проговори слово, Аз, ГОСПОД, съм подмамил този пророк; и ще простра ръката Си против него и ще го изтребя отсред народа Си Израил.</verse>
        <verse osisID='Ezek.14.10'>И ще понесат беззаконието си — като беззаконието на онзи, който се допитва, ще бъде беззаконието на пророка —</verse>
        <verse osisID='Ezek.14.11'>за да не се отклонява вече израилевият дом отслед Мен и да не се оскверняват вече с всичките си престъпления. И ще ми бъдат народ и Аз ще им бъда Бог, заявява Господ БОГ.</verse>
        <verse osisID='Ezek.14.12'>И ГОСПОДНОТО слово беше към мен и каза:</verse>
        <verse osisID='Ezek.14.13'>Сине човешки, ако някоя страна съгреши против Мен с невярност и Аз простра ръката Си против нея, и й строша подпорката от хляба и пратя глад върху нея, и изтребя от нея човек и животно,</verse>
        <verse osisID='Ezek.14.14'>и ако тези трима мъже, Ной, Даниил и Йов, бяха сред нея, чрез правдата си те щяха да избавят само своите души, заявява Господ БОГ.</verse>
        <verse osisID='Ezek.14.15'>Ако докарам зли зверове в земята и те я обезлюдят, и стане пустош, в която никой не минава заради зверовете,</verse>
        <verse osisID='Ezek.14.16'>и ако тези трима мъже бяха сред нея — жив съм Аз, заявява Господ БОГ — нито синове, нито дъщери щяха да избавят, само те самите щяха да се избавят, а земята да стане пустош.</verse>
        <verse osisID='Ezek.14.17'>Или ако докарам меч върху онази земя и кажа: Меч, мини през земята! — и изтребя от нея човек и животно,</verse>
        <verse osisID='Ezek.14.18'>и ако тези трима мъже бяха сред нея — жив съм Аз, заявява Господ БОГ — нямаше да избавят синове и дъщери, а само те самите щяха да се избавят.</verse>
        <verse osisID='Ezek.14.19'>Или ако изпратя мор върху онази земя и излея яростта Си върху нея с кръв, и изтребя от нея човек и животно,</verse>
        <verse osisID='Ezek.14.20'>и ако Ной, Даниил и Йов бяха сред нея — жив съм Аз, заявява Господ БОГ — нито син, нито дъщеря щяха да избавят; чрез правдата си те щяха да избавят само своите души.</verse>
        <verse osisID='Ezek.14.21'>Защото, така казва Господ БОГ: Колко повече, когато изпратя четирите Си тежки присъди — меч и глад, и зли зверове, и мор — върху Ерусалим, за да изтребя от него човек и животно!</verse>
        <verse osisID='Ezek.14.22'>Но ето, ще останат в него оцелели, които ще бъдат изведени, синове и дъщери; ето, те ще излязат при вас и ще видите пътя им и делата им; и ще се утешите за злото, което докарах върху Ерусалим, за всичко, което докарах върху него.</verse>
        <verse osisID='Ezek.14.23'>И ще ви утешат, когато видите пътя им и делата им; и ще познаете, че Аз не без причина направих всичко, което му направих, заявява Господ БОГ.</verse>
      </chapter>
      <chapter osisID='Ezek.15'>
        <verse osisID='Ezek.15.1'>И ГОСПОДНОТО слово беше към мен и каза:</verse>
        <verse osisID='Ezek.15.2'>Сине човешки, какво повече е дървото на лозата от всяко друго дърво или лозовата пръчка, която е сред горските дървета?</verse>
        <verse osisID='Ezek.15.3'>Взима ли се от него дърво, за да се употреби за някаква работа? Или ще вземат ли от него колче, за да окачат на него някой съд?</verse>
        <verse osisID='Ezek.15.4'>Ето, в огъня се хвърля за гориво. Огънят пояжда и двата му края, и средата му изгаря. Ще бъде ли полезно за някаква работа?</verse>
        <verse osisID='Ezek.15.5'>Ето, когато беше цяло, не вършеше работа, а колко по-малко ще върши още някаква работа, когато огънят го е поял и е изгоряло!</verse>
        <verse osisID='Ezek.15.6'>Затова, така казва Господ БОГ: Както е дървото на лозата сред горските дървета, което предадох на огън да го пояде, така предавам жителите на Ерусалим.</verse>
        <verse osisID='Ezek.15.7'>И ще насоча лицето Си против тях, от огъня ще излязат и огънят ще ги пояде. И когато насоча лицето Си против тях, ще познаете, че Аз съм ГОСПОД.</verse>
        <verse osisID='Ezek.15.8'>И ще направя земята на пустош, защото бяха неверни, заявява Господ БОГ.</verse>
      </chapter>
      <chapter osisID='Ezek.16'>
        <verse osisID='Ezek.16.1'>И ГОСПОДНОТО слово беше към мен и каза:</verse>
        <verse osisID='Ezek.16.2'>Сине човешки, направи да познае Ерусалим своите гнусотии.</verse>
        <verse osisID='Ezek.16.3'>И кажи: Така казва Господ БОГ на ерусалимската дъщеря: Произходът ти и рождението ти е от ханаанската земя; баща ти беше амореец, а майка ти — хетейка.</verse>
        <verse osisID='Ezek.16.4'>А при раждането ти, в деня, когато си се родила, пъпът ти не е бил отрязан и не си била изкъпана във вода, за да се очистиш, и не си била натрита със сол, и не си била повита в пелени.</verse>
        <verse osisID='Ezek.16.5'>Око не те е пожалило да ти направи някое от тези неща и да се смили над теб, а си била изхвърлена на открито поле, защото са се погнусили от теб в деня, когато си се родила.</verse>
        <verse osisID='Ezek.16.6'>И минах покрай теб и те видях да се валяш в кръвта си, и ти казах, както беше в кръвта си: Живей! Казах ти, както беше в кръвта си: Живей!</verse>
        <verse osisID='Ezek.16.7'>Направих те да нараснеш извънредно, като полската трева, и ти порасна и стана голяма, и достигна превъзходна красота. Гърдите ти се образуваха и космите ти растяха, но ти беше гола и непокрита.</verse>
        <verse osisID='Ezek.16.8'>И минах покрай теб и те видях, и ето, възрастта ти беше възраст за любов. И прострях полата Си върху теб и покрих голотата ти, и ти се заклех, и встъпих в завет с теб, заявява Господ БОГ, и ти стана Моя.</verse>
        <verse osisID='Ezek.16.9'>И те изкъпах с вода и измих кръвта ти от теб, и те помазах с масло.</verse>
        <verse osisID='Ezek.16.10'>И те облякох с везани дрехи и те обух с чехли от язовски кожи, и те препасах с висон, и те покрих с коприна.</verse>
        <verse osisID='Ezek.16.11'>И те украсих с накити, сложих гривни на ръцете ти и огърлица на шията ти.</verse>
        <verse osisID='Ezek.16.12'>Сложих и халкичка на носа ти и обици на ушите ти, и великолепен венец на главата ти.</verse>
        <verse osisID='Ezek.16.13'>И ти се украси със злато и сребро и дрехите ти бяха от висон и коприна и везано. Чисто брашно и мед, и масло ядеше и беше превъзходно красива, и достигна до царско положение.</verse>
        <verse osisID='Ezek.16.14'>И ти се прочу между народите заради красотата си, защото тя стана съвършена чрез Моето величие, което положих върху теб, заявява Господ БОГ.</verse>
        <verse osisID='Ezek.16.15'>Но ти се упова на красотата си и като се възползва от известността си, блудства и изливаше към всеки минаващ блудството си — негово беше.</verse>
        <verse osisID='Ezek.16.16'>И взе от дрехите си и си направи пъстри високи места, и блудства на тях, което не трябваше да се случва, нито да става.</verse>
        <verse osisID='Ezek.16.17'>И взе великолепните си накити от Моето злато и от Моето сребро, което Аз ти бях дал, и си направи мъжки образи, и блудства с тях.</verse>
        <verse osisID='Ezek.16.18'>И взе везаните си дрехи и ги покри, и Моето масло и Моя тамян сложи пред тях.</verse>
        <verse osisID='Ezek.16.19'>И Моя хляб, който ти дадох, чистото брашно и маслото, и меда, с които те хранех, и тях сложи пред тях за приятно благоухание. Така стана, заявява Господ БОГ.</verse>
        <verse osisID='Ezek.16.20'>И взе синовете си и дъщерите си, които Ми роди, и им ги пожертва да бъдат изядени. Малко ли бяха блудствата ти,</verse>
        <verse osisID='Ezek.16.21'>че закла децата Ми и ги предаде да бъдат преведени през огъня за тях!</verse>
        <verse osisID='Ezek.16.22'>И във всичките си гнусотии и блудствата си не си спомни дните на младостта си, когато беше гола и непокрита и се валяше в кръвта си.</verse>
        <verse osisID='Ezek.16.23'>И след всичките си злини — горко, горко ти, заявява Господ БОГ —</verse>
        <verse osisID='Ezek.16.24'>си построи блуден балдахин и си направи високо място на всяка улица.</verse>
        <verse osisID='Ezek.16.25'>На всеки кръстопът си построи високо място и направи красотата си гнусна, и разтвори краката си за всеки минаващ, и умножи блудствата си.</verse>
        <verse osisID='Ezek.16.26'>И блудства със синовете на Египет, своите съседи с едра плът, и умножи блудствата си, за да Ме разгневяваш.</verse>
        <verse osisID='Ezek.16.27'>И ето, прострях ръката Си върху теб и ограничих дела ти, и те предадох на волята на онези, които те мразят, филистимските дъщери, които се срамуват от срамния ти път.</verse>
        <verse osisID='Ezek.16.28'>И ти блудства и със синовете на Асур, защото не се насити; блудства с тях и пак не се насити.</verse>
        <verse osisID='Ezek.16.29'>И умножи блудствата си до земята на търговците, до Халдея, но и с това не се насити.</verse>
        <verse osisID='Ezek.16.30'>Колко е слабо сърцето ти, заявява Господ БОГ, като вършиш всички тези неща — дело на безочлива блудница —</verse>
        <verse osisID='Ezek.16.31'>защото построи блудния си балдахин на всеки кръстопът и направи високите си места на всяка улица, а не беше като блудница, защото презря заплата,</verse>
        <verse osisID='Ezek.16.32'>а като жена прелюбодейка, която приема чужди вместо своя мъж.</verse>
        <verse osisID='Ezek.16.33'>На всички блудници дават подаръци, а ти даваш подаръците си на всичките си любовници и ги подкупваш, за да идват при теб отвсякъде и да блудстват с теб.</verse>
        <verse osisID='Ezek.16.34'>И в блудствата ти с теб стана обратното на другите жени — че не те следваха, за да блудстват с теб, но понеже ти даваш заплата, а на теб не дават заплата, с теб стана обратното.</verse>
        <verse osisID='Ezek.16.35'>Затова, блуднице, чуй словото ГОСПОДНО!</verse>
        <verse osisID='Ezek.16.36'>Така казва Господ БОГ: Понеже изля нечистотата си и голотата ти се откри в блудствата ти с любовниците ти, и заради всичките ти гнусни идоли и заради кръвта на децата ти, които им принесе,</verse>
        <verse osisID='Ezek.16.37'>заради тези неща, ето, Аз ще събера всичките ти любовници, с които се наслаждаваше, и всички, които обичаше, заедно с всички, които мразеше — ще ги събера против теб отвсякъде и ще им открия голотата ти, и ще видят цялата ти голота.</verse>
        <verse osisID='Ezek.16.38'>И ще те съдя със съда за прелюбодейките и проливащите кръв и ще те предам на кръв с ярост и ревност.</verse>
        <verse osisID='Ezek.16.39'>И ще те предам в ръката им и те ще съборят блудния ти балдахин, ще сринат високите ти места и ще ти съблекат дрехите ти, и ще вземат великолепните ти накити, и ще те оставят да лежиш гола и непокрита.</verse>
        <verse osisID='Ezek.16.40'>И ще доведат против теб събрание и ще те убият с камъни, и ще те прободат с мечовете си.</verse>
        <verse osisID='Ezek.16.41'>И ще изгорят къщите ти с огън и ще извършат присъди над теб пред очите на много жени. И Аз ще направя да престанеш да бъдеш блудница, и заплата няма вече да даваш.</verse>
        <verse osisID='Ezek.16.42'>И ще уталожа яростта Си против теб и ревността Ми ще се оттегли от Теб, и Аз ще утихна и няма вече да се гневя.</verse>
        <verse osisID='Ezek.16.43'>Понеже не си спомни за дните на младостта си, а Ме разгневяваше с всичко това, ето, и Аз ще въздам пътя ти върху главата ти, заявява Господ БОГ, и няма да вършиш тези срамни неща над всичките си гнусотии!</verse>
        <verse osisID='Ezek.16.44'>Ето, всеки, който използва поговорки, ще употреби тази поговорка против теб и ще каже: Каквато майката, такава и дъщерята.</verse>
        <verse osisID='Ezek.16.45'>Ти си дъщеря на майка си, която отхвърли мъжа си и децата си; ти си сестра на сестрите си, които отхвърлиха мъжете си и децата си. Майка ви беше хетейка, а баща ви — амореец.</verse>
        <verse osisID='Ezek.16.46'>По-голямата ти сестра е Самария, тя и дъщерите й, които живеят от лявата ти страна; а по-малката ти сестра, която живее от дясната ти страна, е Содом и дъщерите й.</verse>
        <verse osisID='Ezek.16.47'>Но ти не хЄди по техните пътища и не вшрши много малко от техните мерзости, а надмина покварата им във всичките си пътища.</verse>
        <verse osisID='Ezek.16.48'>Жив съм Аз, заявява Господ БОГ — сестра ти Содом, тя и дъщерите й не извършиха това, което извършихте ти и дъщерите ти!</verse>
        <verse osisID='Ezek.16.49'>Ето, това беше беззаконието на сестра ти Содом, нейното и на дъщерите й: гордост, пресищане с храна и безгрижно спокойствие, а ръката на сиромаха и бедния не подкрепяше.</verse>
        <verse osisID='Ezek.16.50'>Възгордяха се и вършиха гнусотии пред Мен и Аз ги отмахнах, когато видях.</verse>
        <verse osisID='Ezek.16.51'>И Самария не е извършила и половината от твоите грехове, а ти умножи гнусотиите си повече от тях и оправда сестрите си с всичките гнусотии, които извърши.</verse>
        <verse osisID='Ezek.16.52'>И ти също понеси позора си, ти която осъждаше сестрите си! Поради греховете ти, които извърши, по-гнусни от техните, те са по-праведни от теб. И ти също се засрамй и понеси позора си, защото оправда сестрите си.</verse>
        <verse osisID='Ezek.16.53'>И Аз ще върна пленниците им, пленниците на Содом и на дъщерите й и пленниците на Самария и на дъщерите й, и пленниците на твоя плен сред тях,</verse>
        <verse osisID='Ezek.16.54'>за да носиш позора си и да се срамуваш за всичко, което извърши, като им стана утеха.</verse>
        <verse osisID='Ezek.16.55'>И сестрите ти, Содом и дъщерите й, ще се върнат в предишното си състояние и Самария и дъщерите й ще се върнат в предишното си състояние, и ти и дъщерите ти ще се върнете в предишното си състояние.</verse>
        <verse osisID='Ezek.16.56'>Не беше ли името на сестра ти Содом слух в устата ти в дните на гордостта ти,</verse>
        <verse osisID='Ezek.16.57'>преди да се открие злината ти, както във времето на присмеха на дъщерите на Арам и всички около тях, дъщерите на филистимците, които те презираха отвред.</verse>
        <verse osisID='Ezek.16.58'>Ти понесе срамните си дела и гнусотиите си, заявява ГОСПОД.</verse>
        <verse osisID='Ezek.16.59'>Защото така казва Господ БОГ: Аз ще ти направя, както ти направи, като презря клетвата и наруши завета.</verse>
        <verse osisID='Ezek.16.60'>Но Аз ще си спомня Своя завет с теб в дните на младостта ти и ще утвърдя за теб вечен завет.</verse>
        <verse osisID='Ezek.16.61'>Тогава ще си спомниш за пътищата си и ще се засрамиш, когато приемеш сестрите си, по-големите от теб и по-малките от теб; и ще ти ги дам за дъщери, но не според твоя завет.</verse>
        <verse osisID='Ezek.16.62'>И Аз ще утвърдя завета Си с теб и ще познаеш, че Аз съм ГОСПОД —</verse>
        <verse osisID='Ezek.16.63'>за да си спомниш и да се засрамиш, и да не отвориш вече устата си от срам, когато ти простя за всичко, което си извършила, заявява Господ БОГ.</verse>
      </chapter>
      <chapter osisID='Ezek.17'>
        <verse osisID='Ezek.17.1'>И ГОСПОДНОТО слово беше към мен и каза:</verse>
        <verse osisID='Ezek.17.2'>Сине човешки, задай гатанка и кажи притча за израилевия дом.</verse>
        <verse osisID='Ezek.17.3'>И кажи: Така казва Господ БОГ: Един голям орел с големи криле и дълги пера, с гъста пъстра перушина, дойде в Ливан и откъсна връхчето на кедъра.</verse>
        <verse osisID='Ezek.17.4'>Откъсна най-високото от клончетата му и го занесе в земята на търговците, в град на търговци го постави.</verse>
        <verse osisID='Ezek.17.5'>Взе и от семето на земята и го сложи в плодородна почва, занесе го при много води, посади го като върба.</verse>
        <verse osisID='Ezek.17.6'>И то поникна и стана разстлана лоза, ниска на ръст, за да се обръщат клончетата й към него и да бъдат корените й под него. И стана лоза и пусна пръчки, и покара издънки.</verse>
        <verse osisID='Ezek.17.7'>Имаше и друг голям орел с големи криле и много перушина. И ето, от лехите, където беше посадена, тази лоза протегна корените си към него и простря клончетата си към него, за да я напои.</verse>
        <verse osisID='Ezek.17.8'>Тя беше посадена на добра почва, при много води, за да пусне пръчки и да дава плод, и да стане прекрасна лоза.</verse>
        <verse osisID='Ezek.17.9'>Кажи: Така казва Господ БОГ: Ще успее ли? Няма ли да се изскубят корените й и да се отсече плодът й, и тя да изсъхне? Всичките й поникнали свежи листа ще изсъхнат, и то не с голяма сила и много народ, за да я извадят от корените й.</verse>
        <verse osisID='Ezek.17.10'>И ето, въпреки че е посадена, ще успее ли? Няма ли да изсъхне напълно, щом я докосне източният вятър? В лехите, където растеше, ще изсъхне.</verse>
        <verse osisID='Ezek.17.11'>И ГОСПОДНОТО слово беше към мен и каза:</verse>
        <verse osisID='Ezek.17.12'>Кажи сега на бунтовния дом: Не разбирате ли какво значи това? Кажи: Ето, вавилонският цар дойде в Ерусалим и взе царя му и първенците му и ги заведе със себе си във Вавилон.</verse>
        <verse osisID='Ezek.17.13'>И взе от царския род и направи договор с него, и го накара да се закълне, и взе силните на земята,</verse>
        <verse osisID='Ezek.17.14'>за да се сниши царството и да не се издига, за да пази договора му и да устои.</verse>
        <verse osisID='Ezek.17.15'>А той въстана против него и изпрати свои посланици в Египет, за да му дадат коне и много народ. Ще успее ли? Ще се избави ли онзи, който прави това? Като нарушава договора, ще избегне ли?</verse>
        <verse osisID='Ezek.17.16'>Жив съм Аз, заявява Господ БОГ — непременно в страната на царя, който го е направил цар, чиято клетва той презря и чийто договор наруши, там, при него, сред Вавилон ще умре!</verse>
        <verse osisID='Ezek.17.17'>И фараонът с голямата си войска и с многобройното си множество няма да направи нищо за него във войната, когато се издигнат могили и се съградят укрепления, за да се изтребят много души.</verse>
        <verse osisID='Ezek.17.18'>Защото презря клетвата и наруши договора, и ето, даде ръката си, но извърши всичко това. Няма да се отърве.</verse>
        <verse osisID='Ezek.17.19'>Затова, така казва Господ БОГ: Жив съм Аз — непременно ще въздам върху главата му Своята клетва, която той презря, и Своя договор, който наруши.</verse>
        <verse osisID='Ezek.17.20'>И ще разпростра мрежата Си над него и той ще се хване в примката Ми, и ще го откарам във Вавилон, и там ще се съдя с него за престъплението, което извърши против Мен.</verse>
        <verse osisID='Ezek.17.21'>И всичките му бежанци във всичките му полкове ще паднат от меч, а останалите ще се разпръснат по всичките ветрове. И ще познаете, че Аз, ГОСПОД, изговорих това.</verse>
        <verse osisID='Ezek.17.22'>Така казва Господ БОГ: Ще взема Аз от върха на високия кедър и ще го посадя; от най-високите му клончета ще откъсна едно крехко клонче и Аз ще го посадя на висока и извисена планина.</verse>
        <verse osisID='Ezek.17.23'>На издигнатата израилева планина ще го посадя. И то ще покара клончета, ще дава плод и ще стане великолепен кедър. Под него ще живеят всякакви птици, всякакви пернати — под сянката на клоните му ще живеят.</verse>
        <verse osisID='Ezek.17.24'>И всичките дървета на полето ще познаят, че Аз, ГОСПОД, сниших високото дърво, извисих ниското дърво, изсуших зеленото дърво и направих сухото дърво да се раззелени. Аз, ГОСПОД, изговорих това и ще го извърша.</verse>
      </chapter>
      <chapter osisID='Ezek.18'>
        <verse osisID='Ezek.18.1'>И ГОСПОДНОТО слово беше към мен и каза:</verse>
        <verse osisID='Ezek.18.2'>Какво употребявате вие тази поговорка за израилевата земя, като казвате: Бащите ядоха кисело грозде, а зъбите на синовете скоминясаха?</verse>
        <verse osisID='Ezek.18.3'>Жив съм Аз, заявява Господ БОГ — няма вече да употребявате тази поговорка в Израил.</verse>
        <verse osisID='Ezek.18.4'>Ето, всички души са Мои — както душата на бащата, така и душата на сина са Мои. Душата, която е съгрешила, тя ще умре.</verse>
        <verse osisID='Ezek.18.5'>Но ако някой е праведен и постъпва право и праведно,</verse>
        <verse osisID='Ezek.18.6'>не яде по планините и не повдига очите си към идолите на израилевия дом, и не осквернява жената на ближния си, и не се приближава до жена в нечистотата й,</verse>
        <verse osisID='Ezek.18.7'>и не насилва никого, връща на длъжника залога му, не граби грабеж, дава хляба си на гладния и покрива голия с дреха,</verse>
        <verse osisID='Ezek.18.8'>не дава с лихва и не взема печалба, оттегля ръката си от неправда, върши правосъдие според истината между човек и човек,</verse>
        <verse osisID='Ezek.18.9'>ходи в наредбите Ми и пази правилата Ми, за да постъпва според истината — той е праведен, непременно ще живее, заявява Господ БОГ.</verse>
        <verse osisID='Ezek.18.10'>Но ако той роди син разбойник, който пролива кръв и върши някое от тези неща —</verse>
        <verse osisID='Ezek.18.11'>а той самият не е вършил нищо от това — а синът дори яде по планините и осквернява жената на ближния си,</verse>
        <verse osisID='Ezek.18.12'>насилва сиромаха и бедния, граби грабежи, не връща залог и повдига очите си към идолите, върши гнусотии,</verse>
        <verse osisID='Ezek.18.13'>дава с лихва и взема печалба — той ще живее ли? Няма да живее. Извършил е всички тези мерзости — непременно ще умре, кръвта му ще бъде върху него.</verse>
        <verse osisID='Ezek.18.14'>И ето, ако роди син който, като гледа всичките грехове, които баща му върши, и се бои и не върши такива неща,</verse>
        <verse osisID='Ezek.18.15'>не яде по планините и не повдига очите си към идолите на израилевия дом, и не осквернява жената на ближния си,</verse>
        <verse osisID='Ezek.18.16'>и не насилва никого, не задържа залог, не граби грабеж, дава хляба си на гладния и покрива голия с дреха,</verse>
        <verse osisID='Ezek.18.17'>не посяга на сиромаха, не взема лихва и печалба, върши правилата Ми и ходи в наредбите Ми — той няма да умре за беззаконието на баща си, непременно ще живее.</verse>
        <verse osisID='Ezek.18.18'>Баща му, понеже е насилвал жестоко, грабил е грабеж от брат си и е вършил това, което не е добро, сред народа си, ето, той ще умре в беззаконието си.</verse>
        <verse osisID='Ezek.18.19'>Но вие казвате: Защо синът не понася беззаконието на баща си? А синът е постъпвал право и праведно, пазил е всичките Ми наредби и ги е вършил — той непременно ще живее.</verse>
        <verse osisID='Ezek.18.20'>Душата, която греши, тя ще умре; синът няма да понесе беззаконието на баща си и бащата няма да понесе беззаконието на сина си. Правдата на праведния ще бъде за него и безбожието на безбожния ще бъде за него.</verse>
        <verse osisID='Ezek.18.21'>Но ако безбожният се обърне от всичките грехове, които е вършил, и пази всичките Ми наредби и постъпва право и праведно, той непременно ще живее, няма да умре.</verse>
        <verse osisID='Ezek.18.22'>Всичките му престъпления, които е извършил, няма да му се помнят; заради правдата, която е вършил, ще живее.</verse>
        <verse osisID='Ezek.18.23'>Имам ли Аз благоволение в смъртта на безбожния? — заявява Господ БОГ. — Не ли по-скоро в това, да се обърне от пътя си и да живее?</verse>
        <verse osisID='Ezek.18.24'>Но ако праведният се обърне от правдата си и върши беззаконие и постъпва според всичките гнусотии, които върши безбожният, ще живее ли? Всички праведни дела, които е извършил, няма да се помнят; заради престъплението, което е извършил, и заради греха, който е извършил, заради тях ще умре.</verse>
        <verse osisID='Ezek.18.25'>А вие казвате: Пътят на Господа не е прав. Слушайте сега, доме израилЕв! Моят ли път не е прав? Не са ли криви вашите пътища?</verse>
        <verse osisID='Ezek.18.26'>Когато праведният се обърне от правдата си и извърши беззаконие, ще умре за него; заради беззаконието, което е извършил, ще умре.</verse>
        <verse osisID='Ezek.18.27'>А когато безбожният се обърне от безбожието, което е вършил, и постъпва право и праведно, той ще запази жива душата си.</verse>
        <verse osisID='Ezek.18.28'>Понеже е видял и се е обърнал от всичките престъпления които е вършил, непременно ще живее, няма да умре.</verse>
        <verse osisID='Ezek.18.29'>Но израилевият дом казва: Пътят на Господа не е прав. Моите ли пътища не са прави, доме израилев? Не са ли криви вашите пътища?</verse>
        <verse osisID='Ezek.18.30'>Затова ще ви съдя всекиго според пътищата му, доме израилев, заявява Господ БОГ. Покайте се и се обърнете от всичките си престъпления, за да не ви стане това препънка за беззаконие.</verse>
        <verse osisID='Ezek.18.31'>Отхвърлете от себе си всичките си престъпления, които вършихте, и си направете ново сърце и нов дух! Защо да умрете, доме израилев?</verse>
        <verse osisID='Ezek.18.32'>Защото Аз нямам благоволение в смъртта на умиращия, заявява Господ БОГ. Затова обърнете се и живейте!</verse>
      </chapter>
      <chapter osisID='Ezek.19'>
        <verse osisID='Ezek.19.1'>А ти, надигни оплакване за израилевите първенци.</verse>
        <verse osisID='Ezek.19.2'>И кажи: Каква лъвица беше майка ти! Лежеше между лъвовете, отгледа лъвчетата си сред млади лъвове.</verse>
        <verse osisID='Ezek.19.3'>Тя отхрани едно от лъвчетата си, то стана млад лъв и се научи да лови плячка, ядеше хора.</verse>
        <verse osisID='Ezek.19.4'>И народите чуха за него, той се хвана в ямата им и с куки го отведоха в египетската земя.</verse>
        <verse osisID='Ezek.19.5'>И видя, като почака, че надеждата й се изгуби, взе още едно от лъвчетата си и направи и него млад лъв.</verse>
        <verse osisID='Ezek.19.6'>И той ходеше между лъвове, стана млад лъв и се научи да лови плячка, ядеше хора.</verse>
        <verse osisID='Ezek.19.7'>Той позна дворците им и опустоши градовете им. И земята и всичко, което я изпълваше, се ужасяваше от гласа на рева му.</verse>
        <verse osisID='Ezek.19.8'>И народите от околните области се надигнаха против него и разпростряха върху него мрежите си, и той се хвана в ямата им.</verse>
        <verse osisID='Ezek.19.9'>И с куки го сложиха в клетка и го откараха при вавилонския цар, въведоха го в крепост, за да не се чуе вече гласът му по израилевите планини.</verse>
        <verse osisID='Ezek.19.10'>Майка ти беше като лоза, като теб, посадена при вода. Стана плодовита и клонеста от многото вода.</verse>
        <verse osisID='Ezek.19.11'>И станаха по нея здрави пръчки за жезли на владетелите. И ръстът й се извиси досред гъстите клони, и стана видна с височината си, с многото си клони.</verse>
        <verse osisID='Ezek.19.12'>Но беше изтръгната с ярост и хвърлена на земята, и източният вятър изсуши плода й; силните й пръчки се счупиха и изсъхнаха, огън ги пояде.</verse>
        <verse osisID='Ezek.19.13'>А сега е посадена в пустиня, в суха и жадна земя.</verse>
        <verse osisID='Ezek.19.14'>И огън излезе от една пръчка от клоните й и пояде плода й. И няма вече в нея силна пръчка за жезъл на владетел. Това е оплакване, и ще бъде за оплакване.</verse>
      </chapter>
      <chapter osisID='Ezek.20'>
        <verse osisID='Ezek.20.1'>А в седмата година, в петия месец, на десетия ден от месеца, някои от израилевите старейшини дойдоха да се допитат до ГОСПОДА и седнаха пред мен.</verse>
        <verse osisID='Ezek.20.2'>И ГОСПОДНОТО слово беше към мен и каза:</verse>
        <verse osisID='Ezek.20.3'>Сине човешки, говори на израилевите старейшини и им кажи: Така казва Господ БОГ: Да се допитате до Мен ли сте дошли? Жив съм Аз — няма да се оставя да се допитате до Мен, заявява Господ БОГ!</verse>
        <verse osisID='Ezek.20.4'>Ще ги съдиш ли? Ще съдиш ли, сине човешки? Извести им гнусотиите на бащите им.</verse>
        <verse osisID='Ezek.20.5'>И им кажи: Така казва Господ БОГ: В деня, когато избрах Израил и се заклех на потомството на якововия дом, и им се открих в египетската земя, и им се заклех, и казах: Аз съм ГОСПОД, вашият Бог! —</verse>
        <verse osisID='Ezek.20.6'>в онзи ден им се заклех, че ще ги изведа от египетската земя в земя, която бях избрал за тях, в която тече мляко и мед, която е украшението на всичките земи.</verse>
        <verse osisID='Ezek.20.7'>И им казах: Отхвърлете всеки мерзостите, които е поставил пред очите си, и не се осквернявайте с египетските идоли! Аз съм ГОСПОД, вашият Бог.</verse>
        <verse osisID='Ezek.20.8'>Но те се разбунтуваха против Мен и не искаха да Ме послушат, не отхвърлиха всеки мерзостите, които беше поставил пред очите си, и не оставиха египетските идоли. Тогава си казах да излея яростта Си върху тях, за да изпълня гнева Си над тях сред египетската земя.</verse>
        <verse osisID='Ezek.20.9'>Но подействах милостиво заради Името Си, за да не се оскверни то пред народите, между които бяха, и пред чиито очи им се открих, като ги изведох от египетската земя.</verse>
        <verse osisID='Ezek.20.10'>И ги изведох от египетската земя и ги заведох в пустинята.</verse>
        <verse osisID='Ezek.20.11'>И им дадох наредбите Си и им известих правилата Си, които, като върши човек, ще живее чрез тях.</verse>
        <verse osisID='Ezek.20.12'>Също и съботите Си им дадох да бъдат знак между Мен и тях, за да познаят, че Аз, ГОСПОД, ги освещавам.</verse>
        <verse osisID='Ezek.20.13'>Но израилевият дом се разбунтува против Мен в пустинята; не ходиха в наредбите Ми и отхвърлиха правилата Ми, които, като върши човек, ще живее чрез тях, и много оскверниха съботите Ми. Тогава си казах да излея яростта Си върху тях в пустинята, за да ги довърша.</verse>
        <verse osisID='Ezek.20.14'>Но подействах милостиво заради Името Си, за да не се оскверни то пред народите, пред чиито очи ги изведох.</verse>
        <verse osisID='Ezek.20.15'>И Аз също им се заклех в пустинята, че няма да ги заведа в земята, която им бях дал, в която тече мляко и мед, която е украшението на всички земи,</verse>
        <verse osisID='Ezek.20.16'>защото отхвърлиха правилата Ми и не ходиха в наредбите Ми, и оскверниха съботите Ми, защото сърцето им отиваше след идолите им.</verse>
        <verse osisID='Ezek.20.17'>Но окото Ми ги пощади да не ги изтребя и не ги довърших напълно в пустинята.</verse>
        <verse osisID='Ezek.20.18'>И казах на синовете им в пустинята: Не ходете по наредбите на бащите си и не пазете правилата им, и не се осквернявайте с идолите им.</verse>
        <verse osisID='Ezek.20.19'>Аз съм ГОСПОД, вашият Бог. В Моите наредби ходете и Моите правила пазете и ги вършете,</verse>
        <verse osisID='Ezek.20.20'>и освещавайте съботите Ми, и нека бъдат знак между Мен и вас, за да познаете, че Аз съм ГОСПОД, вашият Бог.</verse>
        <verse osisID='Ezek.20.21'>Но синовете се разбунтуваха против Мен, не ходиха в наредбите Ми и не опазиха правилата Ми, за да ги вършат, които, като върши човек, ще живее чрез тях, и оскверниха съботите Ми. Тогава си казах да излея яростта Си върху тях, за да изпълня гнева Си над тях в пустинята.</verse>
        <verse osisID='Ezek.20.22'>Но оттеглих ръката Си и подействах милостиво заради Името Си, за да не се оскверни то пред народите, пред чиито очи ги изведох.</verse>
        <verse osisID='Ezek.20.23'>Също им се заклех в пустинята, че ще ги разпръсна между народите и ще ги разпръсна по разни страни,</verse>
        <verse osisID='Ezek.20.24'>защото не вършиха правилата Ми и отхвърлиха наредбите Ми, и оскверниха съботите Ми, и очите им бяха към идолите на бащите им.</verse>
        <verse osisID='Ezek.20.25'>Затова и Аз им дадох наредби, които не бяха добри, и правила, чрез които нямаше да живеят,</verse>
        <verse osisID='Ezek.20.26'>и ги оставих ги да се осквернят в приносите си, като превеждаха през огън всяко първородно — за да ги ужася, за да познаят, че Аз съм ГОСПОД.</verse>
        <verse osisID='Ezek.20.27'>Затова, говорй на израилевия дом, сине човешки, и им кажи: Така казва Господ БОГ: Още и в това Ме похулиха бащите ви, като вършиха престъпленията си против Мен:</verse>
        <verse osisID='Ezek.20.28'>Когато ги доведох в земята, която се бях заклел да им дам, те огледаха всеки висок хълм и всяко клонесто дърво и там жертваха жертвите си, там принасяха оскърбителните си приноси, там полагаха приятните си благоухания и там изливаха възлиянията си.</verse>
        <verse osisID='Ezek.20.29'>И им казах: Какво е това високо място, на което отивате? И името му се нарече Вама и до днес.</verse>
        <verse osisID='Ezek.20.30'>Затова, кажи на израилевия дом: Така казва Господ БОГ: Като се осквернявате в пътя на бащите си и блудствате след мерзостите им,</verse>
        <verse osisID='Ezek.20.31'>и като принасяте даровете си и превеждате синовете си през огън, се осквернявате с всичките си идоли и до днес, а Аз да се оставя ли да се допитвате до Мен, доме израилев? Жив съм Аз, заявява Господ БОГ — няма да оставя да се допитате до Мен!</verse>
        <verse osisID='Ezek.20.32'>И онова, което размишлявате, никак няма да стане, защото казвате: Ще станем като народите и като родовете на другите страни, ще служим на дървета и камъни.</verse>
        <verse osisID='Ezek.20.33'>Жив съм Аз, заявява Господ БОГ — със силна ръка, с простряна мишца и с изляна ярост ще царувам над вас!</verse>
        <verse osisID='Ezek.20.34'>И ще ви изведа от народите и ще ви събера от страните, в които сте разпръснати, със силна ръка, с простряна мишца и с изляна ярост,</verse>
        <verse osisID='Ezek.20.35'>и ще ви отведа в пустинята на народите и там ще се съдя с вас лице в лице.</verse>
        <verse osisID='Ezek.20.36'>Както се съдих с бащите ви в пустинята на египетската земя, така ще се съдя с вас, заявява Господ БОГ.</verse>
        <verse osisID='Ezek.20.37'>Ще ви прекарам под тоягата и ще ви въведа във връзките на завета.</verse>
        <verse osisID='Ezek.20.38'>И ще изчистя отсред вас бунтовниците и престъпниците против Мен; ще ги изведа от земята на пребиваването им, но няма да влязат в израилевата земя; и ще познаете, че Аз съм ГОСПОД.</verse>
        <verse osisID='Ezek.20.39'>А вие, доме израилев, така казва Господ БОГ: Идете, служете всеки на идолите си и занапред, ако няма да Ме слушате, но не осквернявайте вече святото Ми Име с даровете си и с идолите си!</verse>
        <verse osisID='Ezek.20.40'>Защото на Моя свят хълм, на високия израилев хълм, заявява Господ БОГ, там ще ми служи целият израилев дом, всичките в земята. Там ще ги приема и там ще поискам възвишаемите ви приноси и първаците на даровете ви с всичките ви свети неща.</verse>
        <verse osisID='Ezek.20.41'>Ще ви приема като благоухание на умилостивение, когато ви изведа от народите и ви събера от страните, в които бяхте разпръснати; и ще се осветя във вас пред очите на народите.</verse>
        <verse osisID='Ezek.20.42'>И ще познаете, че Аз съм ГОСПОД, когато ви доведа в израилевата земя, в страната, която се заклех да дам на бащите ви.</verse>
        <verse osisID='Ezek.20.43'>Там ще си спомните за пътищата си и за всичките си дела, чрез които се осквернихте; и ще се погнусите сами от себе си заради всичките злини, които извършихте.</verse>
        <verse osisID='Ezek.20.44'>И ще познаете, че Аз съм ГОСПОД, когато постъпя така с вас заради Името Си, а не според злите ви пътища, нито според покварените ви дела, доме израилев, заявява Господ БОГ.</verse>
        <verse osisID='Ezek.20.45'>И ГОСПОДНОТО слово беше към мен и каза:</verse>
        <verse osisID='Ezek.20.46'>Сине човешки, насочи лицето си към пладне и говори към юг и пророкувай против гората на южното поле.</verse>
        <verse osisID='Ezek.20.47'>И кажи на южната гора: Слушай ГОСПОДНОТО слово! Така казва Господ БОГ: Ето, Аз ще запаля в теб огън, който ще пояде в теб всяко зелено дърво и всяко сухо дърво; пламтящият пламък няма да угасне и цялата площ от юг до север ще изгори от него.</verse>
        <verse osisID='Ezek.20.48'>И всяко създание ще види, че Аз, ГОСПОД, го запалих; няма да угасне.</verse>
        <verse osisID='Ezek.20.49'>И аз казах: О, Господи, БОЖЕ! Те казват за мен: Този не говори ли притчи?</verse>
      </chapter>
      <chapter osisID='Ezek.21'>
        <verse osisID='Ezek.21.1'>И ГОСПОДНОТО слово беше към мен и каза:</verse>
        <verse osisID='Ezek.21.2'>Сине човешки, насочи лицето си към Ерусалим и говори против светилищата и пророкувай против израилевата земя.</verse>
        <verse osisID='Ezek.21.3'>И кажи на израилевата земя: Така казва ГОСПОД: Ето, Аз съм против теб и ще изтегля меча Си от ножницата му, и ще отсека от теб праведен и безбожен.</verse>
        <verse osisID='Ezek.21.4'>Затова, понеже ще отсека от теб праведен и безбожен, затова мечът Ми ще излезе от ножницата си против всяка плът, от юг до север.</verse>
        <verse osisID='Ezek.21.5'>И всяка плът ще познае, че Аз, ГОСПОД, изтеглих меча Си от ножницата му и вече няма да се върне там.</verse>
        <verse osisID='Ezek.21.6'>А ти, сине човешки, въздишай с тресящи се хълбоци и с горест въздишай пред тях.</verse>
        <verse osisID='Ezek.21.7'>И когато ти кажат: Защо въздишаш? — ти кажи: Заради известието, защото идва; всяко сърце ще се разтопи и всички ръце ще отслабнат, и всеки дух ще примре, и всички колена ще се разтекат като вода. Ето, идва и ще бъде, заявява Господ БОГ.</verse>
        <verse osisID='Ezek.21.8'>И ГОСПОДНОТО слово беше към мен и каза:</verse>
        <verse osisID='Ezek.21.9'>Сине човешки, пророкувай, казвайки: Така казва Господ: Кажи: Меч, меч наострен и също излъскан!</verse>
        <verse osisID='Ezek.21.10'>За да извърши голямо клане е наострен, за да святка е излъскан. Да се радваме ли, че жезълът на моя син презира всяко дърво?</verse>
        <verse osisID='Ezek.21.11'>Даде се да се излъска, за да се държи в ръка. Наострен е мечът и е излъскан, за да се даде в ръката на убиеца.</verse>
        <verse osisID='Ezek.21.12'>Викай и ридай, сине човешки, защото той е върху народа Ми, върху всичките израилеви първенци! Те ще бъдат предадени на меча заедно с народа Ми; затова се удряй по бедрата си!</verse>
        <verse osisID='Ezek.21.13'>Защото е изпитание; и какво, ако жезълът, който презира, няма да го има, заявява Господ БОГ?</verse>
        <verse osisID='Ezek.21.14'>А ти, сине човешки, пророкувай и плесни с ръце. И ще се удвои мечът, ще се утрои, мечът на убитите е той, мечът на убития силен, който ви обикаля.</verse>
        <verse osisID='Ezek.21.15'>За да се стопи всяко сърце и мнозина да паднат, насочих клането на меча срещу всичките им порти. Горко! За да бляска е направен, за клане е наострен.</verse>
        <verse osisID='Ezek.21.16'>Стегни се, нападни надясно, насочи се наляво, накъдето е определено да се обърне лицето ти!</verse>
        <verse osisID='Ezek.21.17'>И Аз също ще плесна с ръце и ще удовлетворя яростта Си. Аз, ГОСПОД, изговорих това.</verse>
        <verse osisID='Ezek.21.18'>И ГОСПОДНОТО слово беше към мен и каза:</verse>
        <verse osisID='Ezek.21.19'>А ти, сине човешки, си направи два пътя, по които да дойде мечът на вавилонския цар; и двата ще излизат от една земя. И направи пътепоказател, направи го при началото на пътя за града.</verse>
        <verse osisID='Ezek.21.20'>Направи път, за да дойде мечът в Рава на синовете на Амон и в Юда, в укрепения Ерусалим.</verse>
        <verse osisID='Ezek.21.21'>Защото вавилонският цар спря на кръстопътя, където започват двата пътя, за да му се гадае — разтърсва стрели, пита домашните идоли, разглежда черен дроб.</verse>
        <verse osisID='Ezek.21.22'>В десницата му е гаданието за Ерусалим, да се поставят стеноломи, да се даде заповед за клане, да се издигне глас с боен вик, да се поставят стеноломи срещу портите, да се насипят насипи, да се построят обсадни кули.</verse>
        <verse osisID='Ezek.21.23'>Но това им се вижда като празно гадание заради дадените клетви; но той им напомня беззаконието, за да бъдат хванати.</verse>
        <verse osisID='Ezek.21.24'>Затова, така казва Господ БОГ: Понеже сами припомняте беззаконието си, като се откриват престъпленията ви, така че да се виждат греховете ви във всичките ви дела, понеже сами припомняте за себе си, ще бъдете стиснати в шепа.</verse>
        <verse osisID='Ezek.21.25'>А ти, осквернен и безбожен княз на Израил, чийто ден дойде, когато беззаконието стигна до край,</verse>
        <verse osisID='Ezek.21.26'>така казва Господ БОГ: Махни митрата и свали короната; това няма вече да бъде. Ниското ще се издигне, а високото ще се снижи.</verse>
        <verse osisID='Ezek.21.27'>Ще го преобърна, преобърна, преобърна; и това няма вече да бъде, докато дойде онзи, на когото принадлежи правосъдието; на него ще го дам.</verse>
        <verse osisID='Ezek.21.28'>А ти, сине човешки, пророкувай и кажи: Така казва Господ БОГ за синовете на Амон и за техния присмех. Кажи: Меч, меч изтеглен за клане, излъскан, за да пояжда, за да блести —</verse>
        <verse osisID='Ezek.21.29'>докато те виждат за теб празно видение и докато ти гадаят лъжа, за да бъдеш опрян на шията на избитите безбожни, чийто ден дойде, когато беззаконието стигна до край.</verse>
        <verse osisID='Ezek.21.30'>Да го върна ли в ножницата му? На мястото, където си бил създаден, в родната ти земя, ще те съдя.</verse>
        <verse osisID='Ezek.21.31'>Ще излея върху теб негодуванието Си, с огъня на яростта Си ще духна върху теб и ще те предам в ръцете на свирепи хора, които са опитни да погубват.</verse>
        <verse osisID='Ezek.21.32'>Ще станеш гориво за огъня, кръвта ти ще бъде сред земята, няма вече да се помниш, защото Аз, ГОСПОД, изговорих това.</verse>
      </chapter>
      <chapter osisID='Ezek.22'>
        <verse osisID='Ezek.22.1'>И ГОСПОДНОТО слово беше към мен и каза:</verse>
        <verse osisID='Ezek.22.2'>И ти, сине човешки, ще съдиш ли, ще съдиш ли града на кръвопролитието? Тогава извести му всичките му мерзости.</verse>
        <verse osisID='Ezek.22.3'>И кажи: Така казва Господ БОГ: О граде, който проливаш кръв сред себе си, за да дойде времето ти, и правиш идоли против себе си, за да се оскверняваш!</verse>
        <verse osisID='Ezek.22.4'>Ти стана виновен за кръвта, която проля, и се оскверни с идолите, които направи; приближи дните си и докара годините си; затова те направих за присмех на народите и за подигравка на всичките страни.</verse>
        <verse osisID='Ezek.22.5'>Близките и далечните от теб ще ти се подиграят — ти който си с опетнено име и изобилстваш с объркване.</verse>
        <verse osisID='Ezek.22.6'>Ето, израилевите първенци бяха в теб, всеки според силата си, за да проливат кръв.</verse>
        <verse osisID='Ezek.22.7'>В теб презираха баща и майка, сред теб вършеха насилие над чужденеца, в теб угнетяваха сираче и вдовица.</verse>
        <verse osisID='Ezek.22.8'>Ти презря светите Ми неща и оскверни съботите Ми.</verse>
        <verse osisID='Ezek.22.9'>Мъже клеветници бяха в теб, за да проливат кръв, в теб ядоха по планините, сред теб вършиха позорни неща.</verse>
        <verse osisID='Ezek.22.10'>В теб откриваха бащината голота, в теб насилваха жена, отделена в нечистотата й.</verse>
        <verse osisID='Ezek.22.11'>В теб един извърши гнусота с жената на ближния си, друг оскверни позорно снаха си, а друг насили сестра си, дъщеря на баща си.</verse>
        <verse osisID='Ezek.22.12'>В теб вземаха подкупи, за да проливат кръв, ти вземаше лихва и печалба и онеправдаваше ближните си с насилие, а Мен забрави, заявява Господ БОГ.</verse>
        <verse osisID='Ezek.22.13'>Ето, затова плеснах с ръце заради онеправдаването, което си вършил, и заради кръвопролитието, което е сред теб.</verse>
        <verse osisID='Ezek.22.14'>Ще устои ли сърцето ти или ще имат ли сила ръцете ти в дните, когато Аз ще се разправя с теб? Аз, ГОСПОД, изговорих това, и ще го извърша.</verse>
        <verse osisID='Ezek.22.15'>Ще те разпръсна между народите и ще те разсея по страните, и ще изчистя напълно нечистотата ти от теб.</verse>
        <verse osisID='Ezek.22.16'>И самият ти ще се оскверниш пред очите на народите и ще познаеш, че Аз съм ГОСПОД.</verse>
        <verse osisID='Ezek.22.17'>И ГОСПОДНОТО слово беше към мен и каза:</verse>
        <verse osisID='Ezek.22.18'>Сине човешки, израилевият дом ми стана шлака. Те всички са мед и калай, желязо и олово в пещта; станаха шлака от сребро.</verse>
        <verse osisID='Ezek.22.19'>Затова, така казва Господ БОГ: Понеже вие всички станахте шлака, затова, ето, Аз ще ви събера сред Ерусалим.</verse>
        <verse osisID='Ezek.22.20'>Както се събират сребро и мед, и желязо, и олово, и калай сред пещта, за да се раздуха върху тях огън и да се стопят, така ще ви събера в гнева Си и в яростта Си, и ще ви сложа там, и ще ви стопя.</verse>
        <verse osisID='Ezek.22.21'>И ще ви събера и ще духна върху вас с огъня на яростта Си, и ще се стопите сред него.</verse>
        <verse osisID='Ezek.22.22'>Както се топи сребро в пещта, така ще се стопите вие сред него; и ще познаете, че Аз, ГОСПОД, излях яростта Си върху вас.</verse>
        <verse osisID='Ezek.22.23'>И ГОСПОДНОТО слово беше към мен и каза:</verse>
        <verse osisID='Ezek.22.24'>Сине човешки, кажи й: Ти си земя, която не се е очистила и върху която не е валял дъжд в деня на негодуванието.</verse>
        <verse osisID='Ezek.22.25'>Заговор на пророците й има сред нея, като ревящ лъв, който лови плячка, поглъщат души, вземат богатства и скъпоценности, умножиха вдовиците сред нея.</verse>
        <verse osisID='Ezek.22.26'>Свещениците й насилиха закона Ми и оскверниха светите Ми неща, не различиха между свято и несвято и не показаха на хората разликата между нечисто и чисто, и криеха очите си от съботите Ми; и Аз бях осквернен сред тях.</verse>
        <verse osisID='Ezek.22.27'>Първенците й сред нея са като вълци, които ловят плячка, за да проливат кръв, за да погубват души, за да печелят неправедно.</verse>
        <verse osisID='Ezek.22.28'>А пророците й им замазваха всичко с кал, като виждаха празни видения и им пророкуваха лъжи, и казваха: Така казва Господ БОГ! — а ГОСПОД не беше говорил.</verse>
        <verse osisID='Ezek.22.29'>Народът на земята упражняваше насилие и грабеше грабеж, и угнетяваше сиромаха и бедния, и притесняваше несправедливо чужденеца.</verse>
        <verse osisID='Ezek.22.30'>И потърсих между тях мъж, който би затворил оградата и би застанал в пролома пред Мен заради земята, за да не я погубя, но не намерих.</verse>
        <verse osisID='Ezek.22.31'>И излях върху тях негодуванието Си, довърших ги с огъня на яростта Си, въздадох пътищата им върху главите им, заявява Господ БОГ.</verse>
      </chapter>
      <chapter osisID='Ezek.23'>
        <verse osisID='Ezek.23.1'>И ГОСПОДНОТО слово беше към мен и каза:</verse>
        <verse osisID='Ezek.23.2'>Сине човешки, имаше две жени, дъщери на една майка.</verse>
        <verse osisID='Ezek.23.3'>И те блудстваха в Египет в младостта си; там бяха стискани гърдите им и там бяха опипвани девствените им гърди.</verse>
        <verse osisID='Ezek.23.4'>Имената им бяха Оола на по-голямата, и Оолива на сестра й. И те станаха Мои и родиха синове и дъщери. А колкото за имената им, Самария е Оола, а Ерусалим е Оолива.</verse>
        <verse osisID='Ezek.23.5'>Но Оола блудства, когато беше при Мен, и се разпали по любовниците си, по асирийците, съседите,</verse>
        <verse osisID='Ezek.23.6'>облечени в синьо, управители и началници, всички привлекателни младежи, конници, яздещи коне.</verse>
        <verse osisID='Ezek.23.7'>И тя насочи блудствата си към тях, към всички най-отбрани от синовете на Асур. И с всички, по които се разпалваше, с всички техни идоли се оскверни.</verse>
        <verse osisID='Ezek.23.8'>И тя не остави блудствата си, научени от Египет — защото лежаха с нея в младостта й, опипваха девствените й гърди и изливаха върху нея блудството си.</verse>
        <verse osisID='Ezek.23.9'>Затова я предадох в ръцете на любовниците й, в ръцете на синовете на Асур, по които се разпалваше.</verse>
        <verse osisID='Ezek.23.10'>Те откриха голотата й, взеха синовете й и дъщерите й, а нея убиха с меч. И й излезе име между жените, когато извършиха съд над нея.</verse>
        <verse osisID='Ezek.23.11'>И сестра й Оолива видя това и се разврати в страстта си повече от нея, и в блудствата си надмина блудствата на сестра си.</verse>
        <verse osisID='Ezek.23.12'>Разпали се по синовете на Асур, управители и началници, съседите си, разкошно облечени, конници, яздещи коне, всички привлекателни младежи.</verse>
        <verse osisID='Ezek.23.13'>И видях, че тя се оскверни; в един път тръгнаха и двете.</verse>
        <verse osisID='Ezek.23.14'>Но тя добави още на блудствата си, защото видя мъже изобразени на стената, образи на халдейци, изобразени с червена боя,</verse>
        <verse osisID='Ezek.23.15'>опасани с пояси около кръста си, носещи големи тюрбани на главите си, всички с вид на военачалници, приличащи на синовете на Вавилон от халдейската земя, родината им;</verse>
        <verse osisID='Ezek.23.16'>и щом ги видяха очите й, тя се разпали по тях и изпрати посланици при тях в Халдея.</verse>
        <verse osisID='Ezek.23.17'>И синовете на Вавилон дойдоха при нея в любовното легло и я оскверниха с блудството си и тя се оскверни с тях, и душата й се отвърна от тях.</verse>
        <verse osisID='Ezek.23.18'>И тя откриваше блудствата си и откриваше голотата си, и душата Ми се отвърна от нея, както се беше отвърнала душата Ми от сестра й.</verse>
        <verse osisID='Ezek.23.19'>И тя умножи блудствата си, като си спомняше дните на младостта си, когато блудстваше в египетската земя.</verse>
        <verse osisID='Ezek.23.20'>И се разпали по своите любовници, чиято плът е като плът на магарета, и семеизливането им — като семеизливане на коне.</verse>
        <verse osisID='Ezek.23.21'>И ти си спомни позора на младостта си, когато пазвата ти се опипваше от Египет заради младите ти гърди.</verse>
        <verse osisID='Ezek.23.22'>Затова, Оолива, така казва Господ БОГ: Ето, Аз ще надигна против теб любовниците ти, от които се е отвратила душата ти, и ще ги докарам против теб отвсякъде:</verse>
        <verse osisID='Ezek.23.23'>синовете на Вавилон и всички халдейци, Фекод и Сое, и Кое, и с тях всички синове на Асур, привлекателни младежи, всички управители и началници, военачалници и именити, всички яздещи коне.</verse>
        <verse osisID='Ezek.23.24'>И ще дойдат срещу теб с оръжия и колесници, и коли, и с множество народи, и ще насочат срещу теб отвред щит и щитче, и шлем. И Аз ще им предам съда и те ще те съдят според своите присъди.</verse>
        <verse osisID='Ezek.23.25'>И ще насоча против теб ревността Си и те ще постъпят с теб с ярост, ще отрежат носа ти и ушите ти, а остатъкът ти ще падне от меч; те ще вземат синовете ти и дъщерите ти, а остатъкът ти ще бъде пояден от огън.</verse>
        <verse osisID='Ezek.23.26'>И ще ти съблекат дрехите ти и ще вземат великолепните ти накити.</verse>
        <verse osisID='Ezek.23.27'>И ще прекратя позора ти и блудството ти от египетската земя. И ти няма повече да повдигнеш очи към тях и няма повече да си спомниш за Египет.</verse>
        <verse osisID='Ezek.23.28'>Защото така казва Господ БОГ: Ето Аз те предавам в ръката на онези, които мразиш; в ръката на онези, от които се е отвърнала душата ти.</verse>
        <verse osisID='Ezek.23.29'>И те ще постъпят с теб с омраза и ще отнемат всичките ти придобивки, и ще те изоставят гола и непокрита. И голотата на блудствата ти ще се открие, и позорът ти, и блудствата ти.</verse>
        <verse osisID='Ezek.23.30'>Това ще ти се направи, понеже си блудствала след езичниците, и понеже си се осквернила с идолите им.</verse>
        <verse osisID='Ezek.23.31'>В пътя на сестра си си ходила и нейната чаша ще дам в ръката ти.</verse>
        <verse osisID='Ezek.23.32'>Така казва Господ БОГ: Чашата на сестра си ще изпиеш, дълбоката и широката чаша; ще бъдеш за смях и подигравка — тя събира много.</verse>
        <verse osisID='Ezek.23.33'>Ще се изпълниш с пиянство и скръб; чаша на смайване и опустошение е чашата на сестра ти Самария.</verse>
        <verse osisID='Ezek.23.34'>Ще я изпиеш и изцедиш и ще гризеш парчетата й, и ще разкъсаш гърдите си, защото Аз изговорих това, заявява Господ БОГ.</verse>
        <verse osisID='Ezek.23.35'>Затова, така казва Господ БОГ: Понеже Ме забрави и Ме отхвърли зад гърба си, затова и ти ще понесеш позора си и блудствата си.</verse>
        <verse osisID='Ezek.23.36'>И ГОСПОД ми каза: Сине човешки, ще съдиш ли Оола и Оолива? Тогава изяви им мерзостите им —</verse>
        <verse osisID='Ezek.23.37'>че прелюбодействаха и има кръв в ръцете им, и с идолите си прелюбодействаха, и децата си, които ми родиха, преведоха за тях през огън, за да бъдат изядени.</verse>
        <verse osisID='Ezek.23.38'>Още и това Ми направиха — в същия ден омърсиха светилището Ми и оскверниха съботите Ми;</verse>
        <verse osisID='Ezek.23.39'>защото когато бяха заклали децата си на идолите си, дойдоха в същия ден в светилището Ми да го осквернят. И ето, така правиха сред Моя дом!</verse>
        <verse osisID='Ezek.23.40'>И дори изпратиха за мъже, които да дойдат от далеч, до които се изпрати пратеник; и ето, дойдоха. И за тях ти се изкъпа, боядиса очите си и се украси с накити,</verse>
        <verse osisID='Ezek.23.41'>и седна на великолепна постелка, с трапеза приготвена пред нея, и на нея сложи Моя тамян и Моето масло.</verse>
        <verse osisID='Ezek.23.42'>И в нея се чуваше глас на безгрижно множество и заедно с мъжете от простолюдието довеждаха пияници от пустинята; и слагаха гривни на ръцете на тези две жени и великолепни венци на главите им.</verse>
        <verse osisID='Ezek.23.43'>И казах за изхабената в прелюбодейства: Сега ли ще блудстват с нея, дори с нея!</verse>
        <verse osisID='Ezek.23.44'>И влизаха при нея, както се влиза при блудница; така влизаха при Оола и при Оолива, развратните жени.</verse>
        <verse osisID='Ezek.23.45'>Затова справедливи мъже ще ги съдят, както се съдят прелюбодейките и проливащите кръв, защото те са прелюбодейки и кръв има в ръцете им.</verse>
        <verse osisID='Ezek.23.46'>Защото така казва Господ БОГ: Ще доведа срещу тях множество и ще ги предам на преследване и разграбване.</verse>
        <verse osisID='Ezek.23.47'>И събранието ще ги убие с камъни и ще ги посече с мечовете си, ще избият синовете им и дъщерите им и ще изгорят къщите им с огън.</verse>
        <verse osisID='Ezek.23.48'>Така ще прекратя позора от земята, за да се поучат всичките жени и да не вършат като вашия разврат.</verse>
        <verse osisID='Ezek.23.49'>И ще въздадат върху вас позора ви и ще носите греховете на идолите си. И ще познаете, че Аз съм Господ БОГ.</verse>
      </chapter>
      <chapter osisID='Ezek.24'>
        <verse osisID='Ezek.24.1'>И ГОСПОДНОТО слово беше към мен в деветата година, в десетия месец, на десетия ден от месеца и каза:</verse>
        <verse osisID='Ezek.24.2'>Сине човешки, запиши си името на този ден, на точно този ден! На точно този ден вавилонският цар настъпи срещу Ерусалим.</verse>
        <verse osisID='Ezek.24.3'>И произнеси притча към бунтовния дом и им кажи: Така казва Господ БОГ: Сложи котела, сложи и налей и вода в него.</verse>
        <verse osisID='Ezek.24.4'>Събери в него късовете му, всеки добър къс, бут и плешка; напълни го с избрани кости.</verse>
        <verse osisID='Ezek.24.5'>Вземи най-доброто от стадото и натрупай дърва под него; нека да заври добре и костите му в него да се сварят.</verse>
        <verse osisID='Ezek.24.6'>Затова, така казва Господ БОГ: Горко на града на кръвопролитието — на котела, чиято ръжда е по него и чиято ръжда не излиза от него! Къс по къс го извади, за тях не е хвърлен жребий за избор.</verse>
        <verse osisID='Ezek.24.7'>Защото кръвта му е сред него, той я сложи на гола скала, не я изля на земята, за да се покрие с пръст.</verse>
        <verse osisID='Ezek.24.8'>За да надигна ярост, за да се извърши отмъщение, изложих на гола скала кръвта му, за да не се покрие.</verse>
        <verse osisID='Ezek.24.9'>Затова, така казва Господ БОГ: Горко на града на кръвопролитието! И Аз ще уголемя кладата за огъня.</verse>
        <verse osisID='Ezek.24.10'>Натрупай дървата, разпали огъня, свари добре месото, сгъсти варивото и нека изгорят костите.</verse>
        <verse osisID='Ezek.24.11'>И постави котела празен на въглищата, за да се нажежи и зачерви бронзът му и да се стопи в него нечистотата му, да се унищожи ръждата му.</verse>
        <verse osisID='Ezek.24.12'>Усилията са напразни — пак многото му ръжда не излезе от него, ръждата му остана и в огъня.</verse>
        <verse osisID='Ezek.24.13'>В нечистотата ти има позор. Понеже те чистих, а ти не се очисти, затова няма вече да се очистиш от нечистотата си, докато не уталожа върху теб яростта Си.</verse>
        <verse osisID='Ezek.24.14'>Аз, ГОСПОД, изговорих това. Ще дойде и Аз ще го извърша, няма да отстъпя и няма да пощадя, и няма да се разкая. Според пътищата ти и според делата ти ще те съдят, заявява Господ БОГ.</verse>
        <verse osisID='Ezek.24.15'>И ГОСПОДНОТО слово беше към мен и каза:</verse>
        <verse osisID='Ezek.24.16'>Сине човешки, ето, Аз отнемам от теб радостта на очите ти с един удар; а ти не оплаквай и не плачи, и да не текат сълзите ти!</verse>
        <verse osisID='Ezek.24.17'>Смълчи въздишките, не прави оплакване на мъртви, навий си тюрбана и обуй сандалите на краката си, не покривай устните си и не яж хляба на хората.</verse>
        <verse osisID='Ezek.24.18'>И аз говорих на народа сутринта, а вечерта умря жена ми. И сутринта направих, както ми беше заповядано.</verse>
        <verse osisID='Ezek.24.19'>И народът ми каза: Няма ли да ни обясниш какво значи за нас това, което правиш?</verse>
        <verse osisID='Ezek.24.20'>И им казах: ГОСПОДНОТО слово беше към мен и каза:</verse>
        <verse osisID='Ezek.24.21'>Говори на израилевия дом: Така казва Господ БОГ: Ето, Аз ще оскверня светилището Си, гордостта на силата ви, радостта на очите ви и желанието на душите ви. И синовете ви и дъщерите ви, които сте изоставили, ще паднат от меч.</verse>
        <verse osisID='Ezek.24.22'>И вие ще направите, както направих аз: устните си няма да покриете и хляба на хората няма да ядете,</verse>
        <verse osisID='Ezek.24.23'>и тюрбаните ви ще бъдат на главите ви, и сандалите ви — на краката ви; няма да оплаквате и няма да плачете, а ще се топите в беззаконията си и ще въздишате един към друг.</verse>
        <verse osisID='Ezek.24.24'>И Езекиил ще ви бъде за знамение; всичко, което направи той, ще направите и вие. Когато дойде, тогава ще познаете, че Аз съм Господ БОГ.</verse>
        <verse osisID='Ezek.24.25'>А ти, сине човешки, ето, в деня, когато взема от тях силата им, радостта на великолепието им, желанието на очите им и копнежа на душите им — синовете им и дъщерите им,</verse>
        <verse osisID='Ezek.24.26'>в онзи ден ще дойде при теб оцелелият, за да извести това в ушите ти.</verse>
        <verse osisID='Ezek.24.27'>В онзи ден устата ти ще се отвори към оцелелия и ще говориш, и няма вече да бъдеш ням. И ще им бъдеш за знамение и те ще познаят, че Аз съм ГОСПОД.</verse>
      </chapter>
      <chapter osisID='Ezek.25'>
        <verse osisID='Ezek.25.1'>И ГОСПОДНОТО слово беше към мен и каза:</verse>
        <verse osisID='Ezek.25.2'>Сине човешки, насочи лицето си към синовете на Амон и пророкувай против тях.</verse>
        <verse osisID='Ezek.25.3'>И кажи на синовете на Амон: Слушайте словото на Господ БОГ! Така казва Господ БОГ: Понеже ти каза: Ха-ха! — за светилището Ми, когато беше осквернено, и за израилевата земя, когато беше опустошена, и за юдовия дом, когато отиде в плен,</verse>
        <verse osisID='Ezek.25.4'>затова, ето, ще те предам на синовете на Изтока за владение; и те ще устроят селищата си в теб и ще опънат шатрите си в теб, ще ядат плодовете ти и ще пият млякото ти.</verse>
        <verse osisID='Ezek.25.5'>И ще направя Рава пасбище за камили и земята на синовете на Амон — място, където лежат стада. И ще познаете, че Аз съм ГОСПОД.</verse>
        <verse osisID='Ezek.25.6'>Защото, така казва Господ БОГ: Понеже пляскаше с ръце и тропаше с крак, и се радваше с цялото презрение на душата си за израилевата земя,</verse>
        <verse osisID='Ezek.25.7'>затова, ето, Аз ще простра ръката Си против теб и ще те предам за грабеж на народите, и ще те отсека от народите, и ще те погубя от страните, и ще те изтребя. И ще познаеш, че Аз съм ГОСПОД.</verse>
        <verse osisID='Ezek.25.8'>Така казва Господ БОГ: Понеже Моав и Сиир казват: Ето, юдовият дом е като всичките народи,</verse>
        <verse osisID='Ezek.25.9'>затова, ето, отварям границата на Моав откъм градовете, откъм пограничните му градове, украшението на земята, Вет-Есимот, Ваалмеон и Кириатаим,</verse>
        <verse osisID='Ezek.25.10'>отварям я за синовете на Изтока, за да отидат против синовете на Амон, и ще им ги предам за владение, за да не се помнят синовете на Амон между народите.</verse>
        <verse osisID='Ezek.25.11'>И ще извърша съд над Моав и ще познаят, че Аз съм ГОСПОД.</verse>
        <verse osisID='Ezek.25.12'>Така казва Господ БОГ: Понеже Едом се отнесе отмъстително към юдовия дом и престъпи тежко, като им отмъсти,</verse>
        <verse osisID='Ezek.25.13'>затова, така казва Господ БОГ: Ще простра ръката Си върху Едом и ще изтребя от него човек и животно, и ще го запустя от Теман, и до Дедан ще паднат от меч.</verse>
        <verse osisID='Ezek.25.14'>И ще въздам отмъщението Си върху Едом чрез ръката на народа Си Израил и те ще постъпят с Едом според гнева Ми и според яростта Ми; и ще познаят отмъщението Ми, заявява Господ БОГ.</verse>
        <verse osisID='Ezek.25.15'>Така казва Господ БОГ: Понеже филистимците се отнесоха отмъстително и извършиха отмъщение с презре��ие в душата, търсеха унищожение с вечна враждебност,</verse>
        <verse osisID='Ezek.25.16'>затова, така казва Господ БОГ: Ето, Аз простирам ръката Си върху филистимците и ще отсека херетците и ще погубя остатъка на брега на морето.</verse>
        <verse osisID='Ezek.25.17'>И ще извърша върху тях големи отмъщения с яростни изобличения; и ще познаят, че Аз съм ГОСПОД, когато им въздам отмъщението Си.</verse>
      </chapter>
      <chapter osisID='Ezek.26'>
        <verse osisID='Ezek.26.1'>А в единадесетата година, на първия ден от месеца, ГОСПОДНОТО слово беше към мен и каза:</verse>
        <verse osisID='Ezek.26.2'>Сине човешки, понеже Тир каза против Ерусалим: Ха-ха! Строши се портата на народите! Обърна се към мен — аз ще се напълня, а той запустя!</verse>
        <verse osisID='Ezek.26.3'>Затова, така казва Господ БОГ: Ето, Аз съм против теб, Тире, и ще надигна против теб много народи, както морето надига вълните си.</verse>
        <verse osisID='Ezek.26.4'>И те ще сринат стените на Тир и ще съборят кулите му; и Аз ще помета пръстта от него и ще го направя гола скала.</verse>
        <verse osisID='Ezek.26.5'>Ще бъде място за простиране мрежи сред морето, защото Аз изговорих това, заявява Господ БОГ. И ще стане плячка на народите.</verse>
        <verse osisID='Ezek.26.6'>И дъщерните му градове на полето ще бъдат убити с меч; и ще познаят, че Аз съм ГОСПОД.</verse>
        <verse osisID='Ezek.26.7'>Защото така казва Господ БОГ: Ето, Аз довеждам против Тир вавилонския цар Навуходоносор от север, царя на царете, с коне, с колесници и с конници, с голямо множество народ.</verse>
        <verse osisID='Ezek.26.8'>Той ще убие с меч дъщерните ти градове на полето и ще издигне против теб обсадни кули, и ще насипе против теб насип, и ще изправи против теб щитове,</verse>
        <verse osisID='Ezek.26.9'>ще постави стенобойните си машини против стените ти и със секирите си ще събори кулите ти.</verse>
        <verse osisID='Ezek.26.10'>От множеството на конете му прахът им ще те покрие; стените ти ще се потресат от шума на конниците и колите, и колесниците, когато той влезе в портите ти, както се влиза в разбит град.</verse>
        <verse osisID='Ezek.26.11'>С копитата на конете ще изтъпче всичките ти улици, ще избие народа ти с меч и стълбовете на силата ти ще рухнат на земята.</verse>
        <verse osisID='Ezek.26.12'>Ще разграбят имота ти и ще оберат стоките ти, и ще съборят стените ти, и ще сринат прекрасните ти къщи, а камъните ти, дърветата ти и пръстта ти ще хвърлят сред водите.</verse>
        <verse osisID='Ezek.26.13'>И ще прекратя шума на песните ти и звукът на арфите ти няма да се чува.</verse>
        <verse osisID='Ezek.26.14'>И ще те направя гола скала, ще бъдеш място за простиране на мрежи, няма повече да бъдеш построен, защото Аз, ГОСПОД, изговорих това, заявява Господ БОГ.</verse>
        <verse osisID='Ezek.26.15'>Така казва Господ БОГ на Тир: Няма ли да се потресат островите от шума на падането ти, когато ранените стенат, когато се вършат убийствата сред теб?</verse>
        <verse osisID='Ezek.26.16'>И всички морски първенци ще слязат от престолите си и ще отметнат мантиите си, и ще съблекат везаните си дрехи, и ще се облекат с ужас. Ще седнат на земята и ще треперят всеки миг, и ще се смаят за теб.</verse>
        <verse osisID='Ezek.26.17'>И ще надигнат оплакване за теб и ще ти кажат: Как погина ти, населен откъм морето, прочут град, който беше силен в морето, той и жителите му, които всяваха ужас у всички, които се намираха в него!</verse>
        <verse osisID='Ezek.26.18'>Сега островите ще треперят в деня на падането ти и островите в морето ще бъдат поразени от изхода ти.</verse>
        <verse osisID='Ezek.26.19'>Защото така казва Господ БОГ: Когато те направя опустошен град, като необитаемите градове, когато надигна върху теб бездната и те покрият големите води,</verse>
        <verse osisID='Ezek.26.20'>тогава ще те сваля със слизащите в рова, при древния народ, и ще те заселя в най-долните места на земята, с древната пустош, със слизащите в рова, за да не бъдеш населен; и ще поставя украшение в земята на живите.</verse>
        <verse osisID='Ezek.26.21'>Ще те направя ужас и няма да те има; ще те потърсят и няма да те намерят до века, заявява Господ БОГ.</verse>
      </chapter>
      <chapter osisID='Ezek.27'>
        <verse osisID='Ezek.27.1'>И ГОСПОДНОТО слово беше към мен и каза:</verse>
        <verse osisID='Ezek.27.2'>И ти, сине човешки, надигни оплакване за Тир и кажи на Тир:</verse>
        <verse osisID='Ezek.27.3'>Ти, който седиш при входа на морето, който търгуваш с народите на много острови, така казва Господ БОГ: Тире, ти казваш: Аз съм съвършен по красота!</verse>
        <verse osisID='Ezek.27.4'>Пределите ти са сред моретата; твоите строители направиха красотата ти съвършена.</verse>
        <verse osisID='Ezek.27.5'>Направиха всичките дъски на корабите ти от санирски елхи, взеха кедри от Ливан, за да ти направят мачта.</verse>
        <verse osisID='Ezek.27.6'>Направиха веслата ти от васанските дъбове, седалките ти направиха от слонова кост и кипарисово дърво от китимските острови.</verse>
        <verse osisID='Ezek.27.7'>От извезан висон от Египет беше платното ти, за да ти бъде за знаме; синьо и мораво от островите на Елиса беше покровът ти.</verse>
        <verse osisID='Ezek.27.8'>Жителите на Сидон и Арвад бяха гребците ти, мъдреците ти, които бяха в теб, Тире, бяха кормчиите ти.</verse>
        <verse osisID='Ezek.27.9'>Старейшините на Гевал и мъдреците му поправяха в теб пробойните ти, всички морски кораби и моряците им бяха в теб, за да търгуват със стоките ти.</verse>
        <verse osisID='Ezek.27.10'>Персийци, лидийци и ливийци бяха войниците ти във войската ти, окачваха в теб щит и шлем; те ти придаваха великолепие.</verse>
        <verse osisID='Ezek.27.11'>Синовете на Арвад и войската ти бяха по стените ти отвред, а гамадците бяха по кулите ти; окачваха щитовете си наоколо по стените ти; те направиха красотата ти съвършена.</verse>
        <verse osisID='Ezek.27.12'>Тарсис търгуваше с теб заради изобилието от всякакви богатства; даваха сребро, желязо, калай и олово за твоите стоки.</verse>
        <verse osisID='Ezek.27.13'>Яван, Тувал и Мосох бяха твоите търговци, даваха човешки души и бронзови съдове на твоя пазар.</verse>
        <verse osisID='Ezek.27.14'>От дома Тогарма даваха за стоките ти коне, бойни коне и мулета.</verse>
        <verse osisID='Ezek.27.15'>Синовете на Дедан бяха твоите търговци, много острови бяха твой пазар, връщаха ти за подарък слонова кост и абанос.</verse>
        <verse osisID='Ezek.27.16'>Арам търгуваше с теб заради многото ти изделия; даваше антракс и мораво, и везано, и висон, и корали, и рубини за твоите стоки.</verse>
        <verse osisID='Ezek.27.17'>Юда и израилевата земя бяха твоите търговци; даваха жито от Минит и сухари, и мед, и масло, и балсам на твоя пазар.</verse>
        <verse osisID='Ezek.27.18'>Дамаск търгуваше с теб заради многото ти изделия, заради изобилието от всякакви богатства, с хелвонско вино и с бяла вълна.</verse>
        <verse osisID='Ezek.27.19'>И Ведан и Яван даваха прежда за стоките ти. Обработено желязо, касия и благоуханна тръстика бяха на пазара ти.</verse>
        <verse osisID='Ezek.27.20'>Дедан търгуваше с теб със скъпи тъкани за колесници.</verse>
        <verse osisID='Ezek.27.21'>Арабия и всичките кидарски първенци бяха търговци на пазара ти, с агнета и овни, и козли търгуваха с теб.</verse>
        <verse osisID='Ezek.27.22'>Търговците на Сава и на Раама бяха твои търговци, даваха всякакви превъзходни благоухания и всякакви скъпоценни камъни, и злато за твоите стоки.</verse>
        <verse osisID='Ezek.27.23'>Харан и Хане, и Еден, търговците на Сава, Асур и Хилмад търгуваха с теб.</verse>
        <verse osisID='Ezek.27.24'>Те бяха твоите търговци на скъпоценни дрехи, на сини и везани одежди и на скъпи ковчежета, вързани с въжета и направени от кедър. Това продаваха на пазара ти.</verse>
        <verse osisID='Ezek.27.25'>Тарсийските кораби обикаляха по търговията ти и ти се напълни и много се прослави сред моретата.</verse>
        <verse osisID='Ezek.27.26'>Твоите гребци те отведоха в големи води и източният вятър те разби сред моретата.</verse>
        <verse osisID='Ezek.27.27'>Богатствата ти и стоките ти, пазарът ти, моряците ти и кормчиите ти и които поправяха пробойните ти, и търгуващите със стоките ти и всичките военни мъже, които са в теб, с цялото множество, което е сред теб, ще паднат сред моретата в деня на падението ти.</verse>
        <verse osisID='Ezek.27.28'>Предградията ще се потресат от гласа на вика на твоите кормчии.</verse>
        <verse osisID='Ezek.27.29'>И всички гребци, моряците и всички морски кормчии ще слязат от корабите си, ще застанат на земята,</verse>
        <verse osisID='Ezek.27.30'>и ще нададат глас за теб, и ще извикат горко, и ще посипят пръст на главите си, и ще се валят в пепелта.</verse>
        <verse osisID='Ezek.27.31'>И ще се обръснат напълно заради теб и ще се опашат с вретище, и ще плачат за теб с горест в душата, с горчиво ридание.</verse>
        <verse osisID='Ezek.27.32'>И в риданието си ще надигнат оплакване за теб и ще те оплакват: Кой е като Тир, като загиналия сред морето?</verse>
        <verse osisID='Ezek.27.33'>Когато стоките ти излизаха от моретата, ти насищаше много народи; с голямото си богатство и търговия ти обогатяваше земните царе.</verse>
        <verse osisID='Ezek.27.34'>Сега, когато си разбит от моретата, в дълбините на водите, търговията ти и цялото ти множество паднаха сред теб.</verse>
        <verse osisID='Ezek.27.35'>Всичките жители на островите се смаяха за теб и царете им се ужасиха страшно, лицата им треперят.</verse>
        <verse osisID='Ezek.27.36'>Търговците сред народите подсвирнаха за теб, ти си станал ужас и няма да те има до века.</verse>
      </chapter>
      <chapter osisID='Ezek.28'>
        <verse osisID='Ezek.28.1'>И ГОСПОДНОТО слово беше към мен и каза:</verse>
        <verse osisID='Ezek.28.2'>Сине човешки, кажи на княза на Тир: Така казва Господ БОГ: Понеже сърцето ти се надигна и ти каза: Аз съм бог! Седя на божието седалище сред моретата. А ти си човек, а не бог, но правиш сърцето си като божие сърце.</verse>
        <verse osisID='Ezek.28.3'>Ето, ти си по-мъдър от Даниил, никаква тайна не се укрива от теб.</verse>
        <verse osisID='Ezek.28.4'>С мъдростта и разума си ти придоби богатство за себе си и придоби злато и сребро в съкровищниците си.</verse>
        <verse osisID='Ezek.28.5'>С голямата си мъдрост ти умножи богатството си чрез търговията си и сърцето ти се надигна поради богатството ти.</verse>
        <verse osisID='Ezek.28.6'>Затова, така казва Господ БОГ: Понеже правиш сърцето си като божие сърце,</verse>
        <verse osisID='Ezek.28.7'>затова, ето, Аз ще докарам върху теб чужденци, най-страшните между народите, и те ще изтеглят мечовете си срещу красотата на мъдростта ти и ще осквернят великолепието ти,</verse>
        <verse osisID='Ezek.28.8'>ще те свалят в рова и ще умреш, както умират убитите сред моретата.</verse>
        <verse osisID='Ezek.28.9'>Дали ще кажеш пред убиеца си: Аз съм бог? А ти си човек, а не бог в ръката на онзи, който те пробожда.</verse>
        <verse osisID='Ezek.28.10'>Ще умреш, както умират необрязаните, от ръката на чужденци, защото Аз изговорих това, заявява Господ БОГ.</verse>
        <verse osisID='Ezek.28.11'>И ГОСПОДНОТО слово беше към мен и каза:</verse>
        <verse osisID='Ezek.28.12'>Сине човешки, надигни оплакване за царя на Тир и му кажи: Така казва Господ БОГ: Ти си печат на съвършенството, пълен с мъдрост и съвършен по красота.</verse>
        <verse osisID='Ezek.28.13'>Ти беше в Едем, в Божията градина, с всякакви скъпоценни камъни беше обсипан: със сард, топаз и диамант, хрисолит, оникс и яспис, сапфир, антракс и смарагд, и злато, всичко изкусно направено в гнезда и нанизи по теб; в деня, когато си бил създаден, и те са били направени.</verse>
        <verse osisID='Ezek.28.14'>Ти беше херувим помазан, за да закриляш; и Аз те поставих там; ти беше на Божия свят хълм, ходеше сред огнени камъни.</verse>
        <verse osisID='Ezek.28.15'>Ти беше съвършен в пътищата си от деня, когато беше създаден, докато се намери беззаконието в теб.</verse>
        <verse osisID='Ezek.28.16'>От голямата ти търговия вътрешността ти се изпълни с насилие и ти съгреши; затова те отхвърлих като скверен от Божия хълм и те унищожих отсред огнените камъни, херувиме закрилящ!</verse>
        <verse osisID='Ezek.28.17'>Сърцето ти се надигна заради красотата ти, ти поквари мъдростта си заради блясъка си и Аз те хвърлих на земята, изложих те пред царете, за да те гледат.</verse>
        <verse osisID='Ezek.28.18'>Ти оскверни светилищата си чрез многото си беззакония, чрез неправедната си търговия; затова извадих отсред теб огън, който те пояде, и те обърнах на пепел по земята пред очите на всички, които те гледат.</verse>
        <verse osisID='Ezek.28.19'>Всички, които те познаваха между народите, се смаяха заради теб; ти стана ужас и няма да те има до века.</verse>
        <verse osisID='Ezek.28.20'>И ГОСПОДНОТО слово беше към мен и каза:</verse>
        <verse osisID='Ezek.28.21'>Сине човешки, насочи лицето си към Сидон и пророкувай против него.</verse>
        <verse osisID='Ezek.28.22'>И кажи: Така казва Господ БОГ: Ето, Аз съм против теб, Сидоне, и ще се прославя сред теб. И ще познаят, че Аз съм ГОСПОД, когато извърша в него съд и се осветя в него.</verse>
        <verse osisID='Ezek.28.23'>И ще изпратя в него мор и кръв по улиците му и убитите ще паднат сред него от меч, дошъл против него отвред; и ще познаят, че Аз съм ГОСПОД.</verse>
        <verse osisID='Ezek.28.24'>И за израилевия дом вече няма да има бодлив трън и бодил, който мъчи, от всички, които са около тях, които ги презираха; и ще познаят, че Аз съм Господ БОГ.</verse>
        <verse osisID='Ezek.28.25'>Така казва Господ БОГ: Когато събера израилевия дом от народите, между които са разпръснати, и се осветя в тях пред очите на народите, тогава ще живеят на своята земя, която дадох на слугата Си Яков.</verse>
        <verse osisID='Ezek.28.26'>И ще живеят на нея в безопасност и ще построят къщи, и ще насадят лозя. И ще живеят в безопасност, когато извърша съд над всички около тях, които ги презираха; и ще познаят, че Аз съм ГОСПОД, техният Бог.</verse>
      </chapter>
      <chapter osisID='Ezek.29'>
        <verse osisID='Ezek.29.1'>В десетата година, в десетия месец, на дванадесетия ден от месеца ГОСПОДНОТО слово беше към мен и каза:</verse>
        <verse osisID='Ezek.29.2'>Сине човешки, насочи лицето си против египетския цар, фараона, и пророкувай против него и против целия Египет.</verse>
        <verse osisID='Ezek.29.3'>Говори и кажи: Така казва Господ БОГ: Ето, Аз съм против теб, фараоне, царю на Египет, ти голямо чудовище, което лежиш сред реките си, което казваш: Реката ми е моя, аз я направих за себе си!</verse>
        <verse osisID='Ezek.29.4'>А Аз ще сложа куки в челюстите ти и ще полепя рибите на реките ти по люспите ти; и ще те извлека отсред реките ти с всичките риби на реките ти, полепнали по люспите ти.</verse>
        <verse osisID='Ezek.29.5'>И ще те изхвърля в пустинята, теб и всичките риби на реките ти. И ще паднеш на открито поле, няма да бъдеш събран и няма да бъдеш прибран. На земните зверове и на небесните птици те дадох за храна.</verse>
        <verse osisID='Ezek.29.6'>И всички египетски жители ще познаят, че Аз съм ГОСПОД, защото бяха тръстикова пръчка за израилевия дом.</verse>
        <verse osisID='Ezek.29.7'>Когато те взеха в ръка, ти се строши и промуши цялото им рамо, и когато се облегнаха на теб, ти се счупи и разклати всичките им хълбоци.</verse>
        <verse osisID='Ezek.29.8'>Затова, така казва Господ БОГ: Ето, Аз докарвам меч върху теб и ще изтребя от теб човек и животно.</verse>
        <verse osisID='Ezek.29.9'>И египетската земя ще бъде пустош и опустошение. И ще познаят, че Аз съм ГОСПОД, защото той каза: Реката е моя, и аз я направих.</verse>
        <verse osisID='Ezek.29.10'>Затова, ето, Аз съм против теб и против реките ти; и ще направя египетската земя на пусти руини и пустош от Мигдол до Сиина и до границата на Етиопия.</verse>
        <verse osisID='Ezek.29.11'>Човешки крак няма да мине през нея и крак на животно няма да мине през нея, и няма да бъде населена четиридесет години.</verse>
        <verse osisID='Ezek.29.12'>И ще направя египетската земя на пустиня сред опустошените земи и градовете й ще бъдат пустош сред запустелите градове четиридесет години; и ще разпръсна египтяните между народите и ще ги разсея по земите.</verse>
        <verse osisID='Ezek.29.13'>Защото така казва Господ БОГ: В края на четиридесетте години ще събера египтяните от народите, където бяха разпръснати,</verse>
        <verse osisID='Ezek.29.14'>и ще върна египтяните от плен и ще ги върна в земята Патрос, в родната им земя, и ще бъдат там унижено царство.</verse>
        <verse osisID='Ezek.29.15'>Ще бъде най-униженото от царствата и няма вече да се издигне над народите; и Аз ще ги намаля, за да не владеят вече над народите.</verse>
        <verse osisID='Ezek.29.16'>И няма вече да бъде за израилевия дом упование, което напомня беззаконието им, като гледат израилевите синове към тях; и ще познаят, че Аз съм Господ БОГ.</verse>
        <verse osisID='Ezek.29.17'>И в двадесет и седмата година, в първия месец, на първия ден от месеца, ГОСПОДНОТО слово беше към мен и каза:</verse>
        <verse osisID='Ezek.29.18'>Сине човешки, вавилонският цар Навуходоносор накара войската си да се труди усилено против Тир. Всяка глава стана плешива и всяко рамо ожулено; но заплата нямаше за него и за войската му от Тир за труда, който извърши против него.</verse>
        <verse osisID='Ezek.29.19'>Затова, така казва Господ БОГ: Ето, Аз давам египетската земя на вавилонския цар Навуходоносор и той ще отнесе богатството й, ще ограби грабежа й и ще плячкоса плячката й; и това ще бъде заплатата на войската му.</verse>
        <verse osisID='Ezek.29.20'>Като негова отплата, за която се труди, му дадох египетската земя, защото за Мен се трудиха, заявява Господ БОГ.</verse>
        <verse osisID='Ezek.29.21'>В онзи ден ще направя да поникне рог на израилевия дом, а на теб ще дам да отвориш уста сред тях; и ще познаят, че Аз съм ГОСПОД.</verse>
      </chapter>
      <chapter osisID='Ezek.30'>
        <verse osisID='Ezek.30.1'>И ГОСПОДНОТО слово беше към мен и каза:</verse>
        <verse osisID='Ezek.30.2'>Сине човешки, пророкувай и кажи: Така казва Господ БОГ: Ридайте: Горко за деня!</verse>
        <verse osisID='Ezek.30.3'>Защото е близо денят; да, близо е Денят на ГОСПОДА, ден облачен — той ще бъде времето на езичниците.</verse>
        <verse osisID='Ezek.30.4'>И ще дойде меч върху Египет и голям страх ще има в Етиопия, когато убитите паднат в Египет, и когато вземат богатството му и сринат основите му.</verse>
        <verse osisID='Ezek.30.5'>Етиопци и ливийци, и лидийци и цялото разноплеменно множество, и Хув, и синовете на земята на завета заедно с тях ще паднат от меч.</verse>
        <verse osisID='Ezek.30.6'>Така казва ГОСПОД: Ще паднат и онези, които подпират Египет, и гордостта на силата му ще се сниши; от Мигдол до Сиина ще паднат в него от меч, заявява Господ БОГ.</verse>
        <verse osisID='Ezek.30.7'>И те ще бъдат опустошени сред опустошените земи и градовете му ще бъдат сред запустелите градове.</verse>
        <verse osisID='Ezek.30.8'>И ще познаят, че Аз съм ГОСПОД, когато сложа огън в Египет и всички негови помощници бъдат разбити.</verse>
        <verse osisID='Ezek.30.9'>В онзи ден ще излязат отпред Мен пратеници с кораби, за да уплашат безгрижната Етиопия; и голям страх ще бъде сред тях в деня на Египет, защото, ето, идва.</verse>
        <verse osisID='Ezek.30.10'>Така казва Господ БОГ: Аз ще сложа край на множеството на Египет чрез ръката на вавилонския цар Навуходоносор.</verse>
        <verse osisID='Ezek.30.11'>Той и народът му с него, страшните между народите, ще бъдат доведени, за да разорят земята. И те ще изтеглят мечовете си против Египет и ще напълнят земята с убити.</verse>
        <verse osisID='Ezek.30.12'>А Аз ще пресуша реките и ще продам земята в ръцете на зли хора, и ще опустоша земята и всичко, което я изпълва, чрез ръката на чужденци; Аз, ГОСПОД, изговорих това.</verse>
        <verse osisID='Ezek.30.13'>Така казва Господ БОГ: Ще погубя и кумирите и ще махна от Мемфис идолите, и вече няма да има княз от египетската земя, и ще докарам страх в египетската земя.</verse>
        <verse osisID='Ezek.30.14'>И ще опустоша Патрос, ще сложа огън в Танис и ще извърша присъди в Но.</verse>
        <verse osisID='Ezek.30.15'>И ще излея яростта Си върху египетската крепост Син, и ще изтребя множеството на Но.</verse>
        <verse osisID='Ezek.30.16'>И ще сложа огън в Египет, Син ще трепери от страх, Но ще бъде разбит, а Мемфис ще бъде нападнат от противници денем.</verse>
        <verse osisID='Ezek.30.17'>Младежите на Илиопол и Пивесет ще паднат от меч, а останалите ще отидат в плен.</verse>
        <verse osisID='Ezek.30.18'>И в Тафнес денят ще помръкне, когато строша там яремите на Египет; и гордостта на силата му ще престане в него, а него ще покрие облак и дъщерите му ще отидат в плен.</verse>
        <verse osisID='Ezek.30.19'>Така ще извърша присъди над Египет и ще познаят, че Аз съм ГОСПОД.</verse>
        <verse osisID='Ezek.30.20'>А в единадесетата година, в първия месец, на седмия ден от месеца, ГОСПОДНОТО слово беше към мен и каза:</verse>
        <verse osisID='Ezek.30.21'>Сине човешки, строших мишцата на фараона, египетския цар; и ето, тя не е била превързана, за да му се даде изцеление, за да я обвият с превръзки, да я превържат, за да се укрепи да държи меч.</verse>
        <verse osisID='Ezek.30.22'>Затова, така казва Господ БОГ: Ето, Аз съм против фараона, египетския цар, и ще строша двете му мишци, здравата и строшената; и ще направя меча да падне от ръката му.</verse>
        <verse osisID='Ezek.30.23'>И ще разпръсна египтяните между народите и ще ги разсея по земите.</verse>
        <verse osisID='Ezek.30.24'>Но ще укрепя мишците на вавилонския цар и ще сложа Своя меч в ръката му; и ще строша мишците на фараона, и той ще стене пред него, както стене смъртно ранен.</verse>
        <verse osisID='Ezek.30.25'>И ще укрепя мишците на вавилонския цар, а мишците на фараона ще отпаднат; и ще познаят, че Аз съм ГОСПОД, когато сложа Своя меч в ръката на вавилонския цар, и той я простре върху египетската земя.</verse>
        <verse osisID='Ezek.30.26'>И ще разпръсна египтяните между народите и ще ги разсея по земите; и ще познаят, че Аз съм ГОСПОД.</verse>
      </chapter>
      <chapter osisID='Ezek.31'>
        <verse osisID='Ezek.31.1'>И в единадесетата година, в третия месец, на първия ден от месеца, ГОСПОДНОТО слово беше към мен и каза:</verse>
        <verse osisID='Ezek.31.2'>Сине човешки, кажи на фараона, египетския цар, и на множеството му: С кого се сравняваш ти във величието си?</verse>
        <verse osisID='Ezek.31.3'>Ето, Асур беше кедър в Ливан с красиви клони, с дебела сянка и с висок ръст; и върхът му беше сред облаците.</verse>
        <verse osisID='Ezek.31.4'>Водите го направиха голям, бездната го извиси, реките й течаха около мястото на насаждението му и тя изпращаше каналите си до всичките дървета на полето.</verse>
        <verse osisID='Ezek.31.5'>Затова ръстът му се извиси над всичките дървета на полето и клоните му се уголемиха и клончетата му се удължиха от изобилните води, като се разпростираше.</verse>
        <verse osisID='Ezek.31.6'>Всички небесни птици виеха гнезда в клончетата му и всички полски животни раждаха под клоните му, и под сянката му живееха всички големи народи.</verse>
        <verse osisID='Ezek.31.7'>И беше красив в големината си и в дължината на клоните си, защото коренът му беше при много води.</verse>
        <verse osisID='Ezek.31.8'>Кедрите в Божията градина не можеха да го скрият, елхите не се сравняваха с клоните му и яворите не бяха като клончетата му; никакво дърво в Божията градина не се сравняваше с него по красотата му.</verse>
        <verse osisID='Ezek.31.9'>Направих го красив с многото му клони и всичките едемски дървета, които бяха в Божията градина, му завиждаха.</verse>
        <verse osisID='Ezek.31.10'>Затова, така казва Господ БОГ: Понеже се извиси на ръст и издигна върха си между облаците и сърцето му се надигна поради височината му,</verse>
        <verse osisID='Ezek.31.11'>затова ще го предам в ръката на силния на народите и той непременно ще постъпи с него според безбожието му; Аз го отхвърлих.</verse>
        <verse osisID='Ezek.31.12'>И чужденци, страшните между народите, го отсякоха и го захвърлиха; клончетата му паднаха по планините и по всички долини, а клоните му се строшиха по всички потоци на земята; и всички народи на земята слязоха от сянката му и го захвърлиха.</verse>
        <verse osisID='Ezek.31.13'>На трупа му ще се заселят всички небесни птици и върху клоните му ще бъдат всички полски животни,</verse>
        <verse osisID='Ezek.31.14'>за да не се извисят във височината си никакви дървета край водите и да не издигат върховете си между облаците, и да не стоят при тях поради височината им никои, които пият вода — защото те всички са предадени на смърт в най-долните места на земята, сред човешките синове, при слизащите в рова.</verse>
        <verse osisID='Ezek.31.15'>Така казва Господ БОГ: В деня, когато той слезе в Шеол, направих жалеене, покрих заради него бездната и спрях реките й, и големите води бяха задържани. И направих Ливан да жалее за него и всички полски дървета повехнаха за него.</verse>
        <verse osisID='Ezek.31.16'>Разтреперих народите от шума на падането му, когато го свалих в Шеол, при слизащите в рова. И всички едемски дървета, избраните и добрите на Ливан, всички, които пият вода, се утешиха в най-долните места на земята.</verse>
        <verse osisID='Ezek.31.17'>И те слязоха с него в Шеол при убитите с меч, тези, които седяха под сянката му сред народите като негови помощници.</verse>
        <verse osisID='Ezek.31.18'>С кого се сравняваш така по слава и по величие сред едемските дървета? И ще бъдеш свален с едемските дървета в най-долните места на земята; сред необрязаните ще лежиш, с убитите от меч. Това е фараонът и цялото му множество, заявява Господ БОГ.</verse>
      </chapter>
      <chapter osisID='Ezek.32'>
        <verse osisID='Ezek.32.1'>И в дванадесетата година, в дванадесетия месец, на първия ден от месеца, ГОСПОДНОТО слово беше към мен и каза:</verse>
        <verse osisID='Ezek.32.2'>Сине човешки, надигни оплакване за фараона, египетския цар, и му кажи: Ти се уподоби на млад лъв между народите; но ти си като чудовище в моретата и си се устремил в реките си, и мътиш водите с краката си, и газиш реките им.</verse>
        <verse osisID='Ezek.32.3'>Така казва Господ БОГ: Затова ще простра мрежата Си върху теб чрез събрание на много народи и те ще те извлекат в мрежата Ми.</verse>
        <verse osisID='Ezek.32.4'>И ще те захвърля на земята, ще те запратя на откритото поле, ще заселя върху теб всички небесни птици и ще наситя с теб зверовете на цялата земя.</verse>
        <verse osisID='Ezek.32.5'>Ще сложа месата ти по планините и ще напълня долините с купища от мършата ти.</verse>
        <verse osisID='Ezek.32.6'>И ще напоя земята с потоците от кръвта ти до планините, и реките ще се напълнят с теб.</verse>
        <verse osisID='Ezek.32.7'>И когато те угася, ще покрия небето и ще помрача звездите му, ще покрия слънцето с облак и луната няма да свети със светлината си.</verse>
        <verse osisID='Ezek.32.8'>Ще помрача над теб всички светещи светила и ще положа тъмнината по земята ти, заявява Господ БОГ.</verse>
        <verse osisID='Ezek.32.9'>И ще наскърбя сърцето на много народи, когато докарам разрушението ти между народите в земи, които ти не си познавал.</verse>
        <verse osisID='Ezek.32.10'>И ще смая заради теб много народи; и царете им ще се уплашат ужасно заради теб, когато размахам меча Си пред тях; и ще треперят всеки миг, всеки за живота си, в деня на падането ти.</verse>
        <verse osisID='Ezek.32.11'>Защото така казва Господ БОГ: Мечът на вавилонския цар ще дойде върху теб.</verse>
        <verse osisID='Ezek.32.12'>С мечовете на силните ще поваля множеството ти; всички те са страшните между народите; те ще съсипят гордостта на Египет и цялото му множество ще бъде изтребено.</verse>
        <verse osisID='Ezek.32.13'>И ще погубя всичките му животни при многото води; няма вече да ги размъти човешки крак и копито на животно няма да ги размъти.</verse>
        <verse osisID='Ezek.32.14'>Тогава ще избистря водите им и ще направя реките им да текат като масло, заявява Господ БОГ.</verse>
        <verse osisID='Ezek.32.15'>Когато направя египетската земя пустош, земя опустошена от това, което я изпълваше, когато поразя всички, които живеят в нея, тогава ще познаят, че Аз съм ГОСПОД.</verse>
        <verse osisID='Ezek.32.16'>Това е оплакването, с което ще го оплакват — дъщерите на народите ще оплакват с него, Египет и цялото му множество ще оплакват с него, заявява Господ БОГ.</verse>
        <verse osisID='Ezek.32.17'>И в дванадесетата година, на петнадесетия ден от месеца, ГОСПОДНОТО слово беше към мен и каза:</verse>
        <verse osisID='Ezek.32.18'>Сине човешки, ридай за множеството на Египет и го свали, него и дъщерите на знаменитите народи, в най-долните места на земята, със слизащите в рова.</verse>
        <verse osisID='Ezek.32.19'>От кого си по-хубав? Слез и легни при необрязаните!</verse>
        <verse osisID='Ezek.32.20'>Ще паднат сред убитите от меч. На меч е предаден, довлечете го с всичките му множества!</verse>
        <verse osisID='Ezek.32.21'>Най-мощните между силните ще му говорят отсред Шеол заедно с помощниците му; те слязоха, легнаха — необрязаните, убити с меч.</verse>
        <verse osisID='Ezek.32.22'>Там е Асур и цялото му събрание, гробовете му са около него. Те всички са убити, паднали от меч,</verse>
        <verse osisID='Ezek.32.23'>чиито гробове са разположени в краищата на рова, и събранието му е около гроба му. Те всички са убити, паднали от меч — онези, които всяваха ужас в земята на живите.</verse>
        <verse osisID='Ezek.32.24'>Там е Елам и цялото му множество около гроба му. Те всички са убити, паднали от меч, слезли необрязани в най-долните места на земята — онези, които всяваха ужаса си в земята на живите, но понесоха позора си със слизащите в рова.</verse>
        <verse osisID='Ezek.32.25'>Сред убитите му се даде легло с цялото му множество, гробовете му са около него. Те всички са необрязани, убити от меч, защото ужасът им се всяваше в земята на живите, и те носят позора си при слизащите в рова; сред убитите е положен.</verse>
        <verse osisID='Ezek.32.26'>Там е Мосох, Тувал и цялото му множество, гробовете им са около него. Всички са необрязани, убити от меч, защото всяваха ужаса си в земята на живите.</verse>
        <verse osisID='Ezek.32.27'>Те няма да лежат със силните, паднали измежду необрязаните, които слязоха в Шеол с бойните си оръжия и сложиха мечовете си под главите си; а техните беззакония ще бъдат върху костите им, защото бяха ужас за силните в земята на живите.</verse>
        <verse osisID='Ezek.32.28'>И ти ще бъдеш разбит сред необрязаните и ще лежиш с убитите от меч.</verse>
        <verse osisID='Ezek.32.29'>Там е Едом, царете му и всичките му първенци, които в силата си бяха положени между убитите от меч. Те ще лежат с необрязаните и със слизащите в рова.</verse>
        <verse osisID='Ezek.32.30'>Там са всички северни князе и всички сидонци, които слязоха с убитите. При все ужаса от силата им те се посрамиха и лежат необрязани с убитите от меч, и понесоха позора си със слизащите в рова.</verse>
        <verse osisID='Ezek.32.31'>Тях ще види фараонът и ще се утеши за цялото си множество. Фараонът и цялата му войска са убити от меч, заявява Господ БОГ,</verse>
        <verse osisID='Ezek.32.32'>защото Аз всях ужас от него в земята на живите; и той ще бъде положен сред необрязаните, с убитите от меч — фараонът и цялото му множество, заявява Господ БОГ.</verse>
      </chapter>
      <chapter osisID='Ezek.33'>
        <verse osisID='Ezek.33.1'>И ГОСПОДНОТО слово беше към мен и каза:</verse>
        <verse osisID='Ezek.33.2'>Сине човешки, говори на синовете на народа си и им кажи: Когато докарам меч върху някоя земя и народът на онази земя вземе някой човек от себе си и си го постави за страж,</verse>
        <verse osisID='Ezek.33.3'>и той, като види, че мечът идва върху земята, затръби тръбата и предупреди народа,</verse>
        <verse osisID='Ezek.33.4'>тогава, ако някой чуе добре гласа на тръбата и не се пази, и мечът дойде и го постигне, кръвта му ще бъде на главата му.</verse>
        <verse osisID='Ezek.33.5'>Той е чул гласа на тръбата, но не се е пазил — кръвта му ще бъде на него; а който се пази, ще избави живота си.</verse>
        <verse osisID='Ezek.33.6'>Но ако стражът види, че мечът идва, и не затръби тръбата, и народът не се пази, и мечът дойде и постигне някого от тях, той ще бъде постигнат заради беззаконието си, но кръвта му ще изискам от ръката на стража.</verse>
        <verse osisID='Ezek.33.7'>И ти, сине човешки, поставих те страж на израилевия дом. И така, чуй словото от устата Ми и ги предупреди от Моя страна.</verse>
        <verse osisID='Ezek.33.8'>Когато кажа на безбожния: Безбожнико, непременно ще умреш! — а ти не проговориш, за да предупредиш безбожния да се обърне от пътя си, онзи безбожник ще умре заради беззаконието си, но кръвта му ще изискам от ръката ти.</verse>
        <verse osisID='Ezek.33.9'>Но ако предупредиш безбожния за пътя му, да се обърне от него, а той не се обърне от пътя си, той ще умре заради беззаконието си, а ти си спасил душата си.</verse>
        <verse osisID='Ezek.33.10'>Затова, сине човешки, кажи на израилевия дом: Така говорихте, казвайки: Престъпленията ни и греховете ни са върху нас и ние чезнем заради тях! Как ще живеем?</verse>
        <verse osisID='Ezek.33.11'>Кажи им: Жив съм Аз, заявява Господ БОГ — нямам благоволение в смъртта на безбожния, а да се обърне безбожният от пътя си и да живее! Обърнете се, обърнете се от злите си пътища, защо да умрете, доме израилев?</verse>
        <verse osisID='Ezek.33.12'>И ти, сине човешки, кажи на народа си: Правдата на праведния няма да го спаси в деня, когато извърши престъпление; и безбожният няма да падне заради безбожието си в деня, когато се обърне от безбожието си, също както и праведният няма да живее заради правдата си в деня, когато съгреши.</verse>
        <verse osisID='Ezek.33.13'>Когато кажа на праведния, че непременно ще живее, и той се уповае на правдата си и върши беззаконие, всичките му праведни дела няма да се спомнят и заради беззаконието си, което е извършил, той ще умре.</verse>
        <verse osisID='Ezek.33.14'>И когато кажа на безбожния: Непременно ще умреш! — и той се обърне от греха си и върши правда и правота,</verse>
        <verse osisID='Ezek.33.15'>ако безбожният върне залог, плати ограбеното, ходи в правилата на живота, без да върши беззаконие, непременно ще живее, няма да умре.</verse>
        <verse osisID='Ezek.33.16'>Всичките му грехове, които е извършил, няма да му се помнят — той е вършил правда и правота, непременно ще живее.</verse>
        <verse osisID='Ezek.33.17'>Но синовете на народа ти казват: Пътят на Господа не е прав. А техният път е крив.</verse>
        <verse osisID='Ezek.33.18'>Когато праведният се обърне от правдата си и върши неправда, заради нея ще умре.</verse>
        <verse osisID='Ezek.33.19'>А когато безбожният се обърне от безбожието си и върши правда и правота, той ще живее заради това.</verse>
        <verse osisID='Ezek.33.20'>А вие казвате: Пътят на Господа не е прав. Ще ви съдя всекиго според пътищата му, доме израилев!</verse>
        <verse osisID='Ezek.33.21'>И в дванадесетата година на плена ни, в десетия месец, на петия ден от месеца, дойде при мен един избягал от Ерусалим и каза: Градът е превзет.</verse>
        <verse osisID='Ezek.33.22'>А вечерта, преди да дойде избягалият, ръката на ГОСПОДА беше върху мен и отвори устата ми, докато той дойде при мен сутринта; и устата ми се отвори и вече не бях ням.</verse>
        <verse osisID='Ezek.33.23'>И ГОСПОДНОТО слово беше към мен и каза:</verse>
        <verse osisID='Ezek.33.24'>Сине човешки, живеещите в онези опустошени места в израилевата земя говорят и казват: Авраам беше един и получи за притежание земята, а ние сме мнозина — на нас е право да се даде земята за притежание.</verse>
        <verse osisID='Ezek.33.25'>Затова им кажи: Така казва Господ БОГ: Ядете месо с кръвта му, вдигате очи към идолите си и проливате кръв — и ще притежавате ли земята?</verse>
        <verse osisID='Ezek.33.26'>Разчитате на меча си, вършите гнусотии и осквернявате всеки жената на ближния си — и ще притежавате ли земята?</verse>
        <verse osisID='Ezek.33.27'>Така им кажи: Така казва Господ БОГ: Жив съм Аз — онези, които са в опустошените места, непременно ще паднат от меч; и който е на открито поле, ще го предам на зверовете да го изядат; а които са в крепостите и в пещерите, ще измрат от мор.</verse>
        <verse osisID='Ezek.33.28'>И ще обърна земята на пустош и да бъде за смайване, и гордата й сила ще пресекне, и израилевите планини ще запустеят, никой няма да минава там.</verse>
        <verse osisID='Ezek.33.29'>И тогава ще познаят, че Аз съм ГОСПОД, когато обърна земята на пустош и да бъде за смайване заради всичките мерзости, които извършиха.</verse>
        <verse osisID='Ezek.33.30'>А ти, сине човешки, синовете на народа ти говорят за теб при стените и входовете на къщите, и си говорят един на друг, всеки на брат си, и казват: Елате сега и чуйте какво е словото, което излиза от ГОСПОДА.</verse>
        <verse osisID='Ezek.33.31'>Те идват при теб, както идва народ, и седят пред теб като Мой народ, и слушат думите ти, но не ги изпълняват, защото с устата си показват много любов, но сърцето им ходи след печалбите им.</verse>
        <verse osisID='Ezek.33.32'>И, ето, ти си им като любима песен, като човек, с хубав глас, който свири добре, защото слушат думите ти, а не ги изпълняват.</verse>
        <verse osisID='Ezek.33.33'>А когато това дойде — ето, идва — тогава ще познаят, че е имало пророк между тях.</verse>
      </chapter>
      <chapter osisID='Ezek.34'>
        <verse osisID='Ezek.34.1'>И ГОСПОДНОТО слово беше към мен и каза:</verse>
        <verse osisID='Ezek.34.2'>Сине човешки, пророкувай против израилевите пастири, пророкувай и им кажи: Така казва Господ БОГ на пастирите: Горко на израилевите пастири, които пасат себе си! Не трябва ли пастирите да пасат стадото?</verse>
        <verse osisID='Ezek.34.3'>Вие ядете тлъстината, обличате се с вълната и колите угоените, но не пасете стадата.</verse>
        <verse osisID='Ezek.34.4'>Не подкрепихте немощната и не изцелихте болната, и не превързахте ранената, и не върнахте заблудената, и не потърсихте изгубената; а със сила властвахте над тях и с жестокост.</verse>
        <verse osisID='Ezek.34.5'>И те се разпръснаха, защото нямаше пастир, и станаха храна на всичките полски зверове, и се разпръснаха.</verse>
        <verse osisID='Ezek.34.6'>Моите овце се скитат по всички планини и по всеки висок хълм, по цялата земя се разпръснаха овцете Ми и няма кой да ги потърси и да попита за тях.</verse>
        <verse osisID='Ezek.34.7'>Затова, пастири, слушайте ГОСПОДНОТО слово!</verse>
        <verse osisID='Ezek.34.8'>Жив съм Аз, заявява Господ БОГ — понеже стадото Ми стана плячка и овцете Ми станаха храна на всичките полски зверове, защото нямаше пастир и пастирите Ми не потърсиха овцете Ми, и пастирите пасяха себе си, а не пасяха овцете,</verse>
        <verse osisID='Ezek.34.9'>затова, пастири, слушайте ГОСПОДНОТО слово!</verse>
        <verse osisID='Ezek.34.10'>Така казва Господ БОГ: Ето, Аз съм против пастирите и ще изискам овцете Си от ръцете им, и ще направя да престанат да пасат овцете, и пастирите няма вече да пасат себе си, защото ще спася овцете Си от устата им и няма да им бъдат за храна.</verse>
        <verse osisID='Ezek.34.11'>Защото, така казва Господ БОГ: Ето, Аз, Аз ще потърся овцете Си и ще ги издиря!</verse>
        <verse osisID='Ezek.34.12'>Както пастирът издирва стадото си, когато се намира сред разпръснатите си овце, така и Аз ще издиря овцете Си и ще ги спася от всичките места, където бяха разпръснати в облачния и мрачен ден.</verse>
        <verse osisID='Ezek.34.13'>Ще ги изведа от народите и ще ги събера от страните, и ще ги доведа в земята им; и ще ги паса на израилевите планини, в долините и всички населени места в земята им.</verse>
        <verse osisID='Ezek.34.14'>На добро пасбище ще ги паса и кошарата им ще бъде на високите израилеви планини. Там ще се протягат в добра кошара и ще пасат на тлъсто пасбище на израилевите планини.</verse>
        <verse osisID='Ezek.34.15'>Сам Аз ще паса овцете Си и Аз ще ги успокоявам, заявява Господ БОГ.</verse>
        <verse osisID='Ezek.34.16'>Ще потърся изгубената и ще върна заблудената, и ще превържа ранената, и ще подкрепя болната, а тлъстата и силната ще изтребя; с правосъдие ще ги паса.</verse>
        <verse osisID='Ezek.34.17'>А вие, Мое стадо, така казва Господ БОГ: Ето, Аз ще съдя между овца и овца, между овни и козли.</verse>
        <verse osisID='Ezek.34.18'>Малко ли ви е, че изпасвате доброто пасбище, че тъпчете с краката си и останалото от пасбището си; и малко ли ви е, че пиете бистра вода, че и мътите с краката си и останалата?</verse>
        <verse osisID='Ezek.34.19'>А овцете Ми пасат отъпканото от краката ви и пият размътеното от краката ви.</verse>
        <verse osisID='Ezek.34.20'>Затова, така им казва Господ БОГ: Ето, Аз, Аз ще съдя между тлъста овца и мършава овца.</verse>
        <verse osisID='Ezek.34.21'>Понеже блъскате със страна и с рамо и бодете с рогата си всичките немощни, докато ги разпръснете навън,</verse>
        <verse osisID='Ezek.34.22'>затова Аз ще спася овцете Си и няма вече да бъдат плячка; и ще съдя между овца и овца.</verse>
        <verse osisID='Ezek.34.23'>И ще издигна над тях един пастир да ги пасе — слугата Ми Давид. Той ще ги пасе и той ще им бъде пастир.</verse>
        <verse osisID='Ezek.34.24'>Аз, ГОСПОД, ще им бъда Бог и слугата Ми Давид ще бъде княз между тях. Аз, ГОСПОД, изговорих това.</verse>
        <verse osisID='Ezek.34.25'>И ще направя с тях завет на мир и ще махна злите зверове от земята и те ще живеят безопасно в пустинята и ще спят в горите.</verse>
        <verse osisID='Ezek.34.26'>Ще направя тях и околностите на Своя хълм за благословение; и ще изпратя дъжда на времето му — дъжд на благословение ще бъде.</verse>
        <verse osisID='Ezek.34.27'>И полските дървета ще дават плода си и земята ще даде реколтата си. И ще бъдат в безопасност в земята си и ще познаят, че Аз съм ГОСПОД, когато строша оковите на ярема им и ги спася от ръката на онези, които ги поробваха.</verse>
        <verse osisID='Ezek.34.28'>Няма вече да бъдат плячка за народите и земните зверове няма да ги изпояждат, а ще живеят в безопасност и никой няма да ги плаши.</verse>
        <verse osisID='Ezek.34.29'>И ще им издигна прочуто насаждение и те няма вече да гинат от глад в земята и няма вече да носят опозоряване от народите.</verse>
        <verse osisID='Ezek.34.30'>И ще познаят, че Аз, ГОСПОД, техният Бог, съм с тях и че те, израилевият дом, са Мой народ, заявява Господ БОГ.</verse>
        <verse osisID='Ezek.34.31'>И вие сте Мое стадо, вие хора, сте стадо на пасбището Ми и Аз съм ваш Бог, заявява Господ БОГ.</verse>
      </chapter>
      <chapter osisID='Ezek.35'>
        <verse osisID='Ezek.35.1'>И ГОСПОДНОТО слово беше към мен и каза:</verse>
        <verse osisID='Ezek.35.2'>Сине човешки, насочи лицето си против планината Сиир и пророкувай против нея!</verse>
        <verse osisID='Ezek.35.3'>И й кажи: Така казва Господ БОГ: Ето, планино Сиир, Аз съм против теб и ще простра ръката Си против теб, и ще те направя пустош и опустошение.</verse>
        <verse osisID='Ezek.35.4'>Ще направя градовете ти развалини и ще станеш пустош, и ще познаеш, че Аз съм ГОСПОД.</verse>
        <verse osisID='Ezek.35.5'>Понеже хранеше вечна омраза и предаде израилевите синове на силата на меча във времето на бедствието им, когато беззаконието им стигна до край,</verse>
        <verse osisID='Ezek.35.6'>затова — жив съм Аз, заявява Господ БОГ — ще те направя кръв и кръв ще те преследва; понеже не намрази кръвта, кръв ще те преследва.</verse>
        <verse osisID='Ezek.35.7'>И ще направя планината Сиир пълна пустош и ще изтребя от нея и онзи, който минава, и онзи, който се връща.</verse>
        <verse osisID='Ezek.35.8'>И ще напълня планините й с убитите й; по хълмовете ти и по долините ти, и по всичките ти потоци ще паднат убитите от меч.</verse>
        <verse osisID='Ezek.35.9'>Ще те направя вечна пустош и градовете ти няма да се населят; и ще познаете, че Аз съм ГОСПОД.</verse>
        <verse osisID='Ezek.35.10'>Понеже ти каза: Тези два народа и тези две страни ще бъдат мои, и ние ще ги владеем, ако и да е бил там ГОСПОД!</verse>
        <verse osisID='Ezek.35.11'>Затова — жив съм Аз, заявява Господ БОГ — ще постъпя според гнева и според ревността, с които ти постъпи поради омразата си към тях; и ще им се изявя, когато те съдя.</verse>
        <verse osisID='Ezek.35.12'>И ще познаеш, че Аз, ГОСПОД, чух всичките хули, които произнесе против израилевите планини, като каза: Те запустяха, на нас са дадени за храна!</verse>
        <verse osisID='Ezek.35.13'>И с устата си се големяхте против Мен и умножихте думите си против Мен — Аз чух.</verse>
        <verse osisID='Ezek.35.14'>Така казва Господ БОГ: Когато цялата земя се весели, Аз ще те направя пуста.</verse>
        <verse osisID='Ezek.35.15'>Както ти се развесели за наследството на израилевия дом, че е запустено, така ще направя на теб; ще запустееш, планино Сиир, и целият Едом, целият! И ще познаят, че Аз съм ГОСПОД.</verse>
      </chapter>
      <chapter osisID='Ezek.36'>
        <verse osisID='Ezek.36.1'>И ти, сине човешки, пророкувай към израилевите планини, като кажеш: Израилеви планини, слушайте ГОСПОДНОТО слово!</verse>
        <verse osisID='Ezek.36.2'>Така казва Господ БОГ: Понеже врагът каза против вас: Ха-ха, и вечните височини станаха наше владение! —</verse>
        <verse osisID='Ezek.36.3'>затова пророкувай и кажи: Така казва Господ БОГ: Понеже ви опустошиха и погълнаха отвред, за да станете владение на остатъка от народите, и станахте за приказка на злите езици и за клевети на хората,</verse>
        <verse osisID='Ezek.36.4'>затова, израилеви планини, слушайте словото на Господ БОГ! Така казва Господ БОГ на планините и на хълмовете, на потоците и на долините, и на опустошените развалини, и на напуснатите градове, които станаха за плячка и за присмех на остатъка от народите наоколо;</verse>
        <verse osisID='Ezek.36.5'>затова, така казва Господ БОГ: Наистина в огъня на ревността Си говорих против остатъка от народите и против целия Едом, които взеха земята Ми за свое владение с радост от все сърце и с презрение в душата, за да я разграбят като землище за плячка.</verse>
        <verse osisID='Ezek.36.6'>Затова, пророкувай за израилевата земя и кажи на планините и на хълмовете, на потоците и на долините: Така казва Господ БОГ: Ето, Аз говорих в ревността Си и в яростта Си, понеже понесохте присмеха от народите;</verse>
        <verse osisID='Ezek.36.7'>затова, така казва Господ БОГ: Аз се заклех, че народите които са около вас, непременно ще носят присмеха си.</verse>
        <verse osisID='Ezek.36.8'>А вие, израилеви планини, ще изкарате клончетата си и ще принасяте плода си на Моя народ Израил — защото те скоро ще дойдат.</verse>
        <verse osisID='Ezek.36.9'>Защото, ето, Аз ще дойда при вас и ще се обърна към вас, и ще бъдете обработени и засени.</verse>
        <verse osisID='Ezek.36.10'>И ще умножа върху вас хора, целия израилев дом, целия; и градовете ще се населят и развалините ще се съградят.</verse>
        <verse osisID='Ezek.36.11'>И ще умножа върху вас хора и животни, и ще се умножат и се наплодят; и ще ви населя, както бяхте преди, и ще ви направя по-голямо добро отколкото в началото ви; и ще познаете, че Аз съм ГОСПОД.</verse>
        <verse osisID='Ezek.36.12'>И ще направя да ходят по вас хора, народът Ми Израил; те ще те владеят и ще им бъдеш наследство, и няма вече да ги лишиш от деца.</verse>
        <verse osisID='Ezek.36.13'>Така казва Господ БОГ: Понеже ви казват: Ти си земя, която поглъщаш хора и лишаваш от деца народа си! —</verse>
        <verse osisID='Ezek.36.14'>затова няма вече да поглъщаш хора и няма вече да лишаваш от деца народа си, заявява Господ БОГ.</verse>
        <verse osisID='Ezek.36.15'>И няма вече да допусна да чуеш хула от народите и няма да носиш опозоряване от племената, и няма вече да лишаваш от деца народа си, заявява Господ БОГ.</verse>
        <verse osisID='Ezek.36.16'>И ГОСПОДНОТО слово беше към мен и каза:</verse>
        <verse osisID='Ezek.36.17'>Сине човешки, израилевият дом живееше в земята си и те я омърсиха с пътищата си и с делата си; пътят им беше пред Мен като нечистотата на жена в месечното й отделяне.</verse>
        <verse osisID='Ezek.36.18'>И Аз излях яростта Си върху тях заради кръвта, която проляха на земята, и заради идолите, с които я омърсиха;</verse>
        <verse osisID='Ezek.36.19'>разпръснах ги между народите и те се разсяха по страните; според пътищата им и според делата им ги съдих.</verse>
        <verse osisID='Ezek.36.20'>И когато дойдоха между народите, където дойдоха, оскверниха святото Ми Име, като се говореше за тях: Тези са народът на ГОСПОДА и от Неговата земя излязоха!</verse>
        <verse osisID='Ezek.36.21'>Но Аз се загрижих за святото Си Име, което израилевият дом оскверни между народите, където отиде.</verse>
        <verse osisID='Ezek.36.22'>Затова кажи на израилевия дом: Така казва Господ БОГ: Не заради вас правя това, доме израилев, а заради святото Си Име, което осквернихте между народите, където отидохте.</verse>
        <verse osisID='Ezek.36.23'>И ще осветя великото Си Име, което беше осквернено между народите, което вие осквернихте между тяx; и народите ще познаят, че Аз съм ГОСПОД, заявява Господ БОГ, когато се осветя сред вас пред очите им.</verse>
        <verse osisID='Ezek.36.24'>Защото ще ви взема отсред народите и ще ви събера от всичките страни, и ще ви доведа в земята ви.</verse>
        <verse osisID='Ezek.36.25'>И ще поръся върху вас чиста вода и ще се очистите; от всичките ви нечистотии и от всичките ви идоли ще ви очистя.</verse>
        <verse osisID='Ezek.36.26'>И ще ви дам ново сърце и нов дух ще вложа вътре във вас, и ще отнема каменното сърце от плътта ви, и ще ви дам сърце от плът.</verse>
        <verse osisID='Ezek.36.27'>И ще вложа Духа Си вътре във вас и ще ви направя да ходите в наредбите Ми и да пазите правилата Ми, и да ги вършите.</verse>
        <verse osisID='Ezek.36.28'>И ще живеете в земята, която дадох на бащите ви; и вие ще Ми бъдете народ и Аз ще ви бъда Бог.</verse>
        <verse osisID='Ezek.36.29'>И ще ви спася от всичките ви нечистотии. И ще повикам житото и ще го умножа, и няма вече да ви докарам глад,</verse>
        <verse osisID='Ezek.36.30'>а ще умножа плода на дървото и произведенията на полето, за да не ви се присмиват вече народите, че гладувате.</verse>
        <verse osisID='Ezek.36.31'>И ще си спомните злите си пътища и недобрите си дела и ще се отвратите от себе си заради беззаконията си и заради гнусотиите си.</verse>
        <verse osisID='Ezek.36.32'>Не заради вас правя това, заявява Господ БОГ, нека ви бъде известно! Засрамете се и се посрамете заради пътищата си, доме израилев!</verse>
        <verse osisID='Ezek.36.33'>Така казва Господ БОГ: В деня, когато ви очистя от всичките ви беззакония, ще населя градовете и развалините ще се съградят.</verse>
        <verse osisID='Ezek.36.34'>И опустошената земя ще се обработи, вместо да бъде пустош пред очите на всеки минаващ.</verse>
        <verse osisID='Ezek.36.35'>И ще казват: Тази земя, която беше пустош, стана като Едемската градина; и запустелите и опустошените, и разрушените градове се укрепиха и населиха.</verse>
        <verse osisID='Ezek.36.36'>Тогава народите, останали около вас, ще познаят, че Аз, ГОСПОД, съградих разрушеното и насадих запустялото. Аз, ГОСПОД, изговорих това и ще го извърша.</verse>
        <verse osisID='Ezek.36.37'>Така казва Господ БОГ: И това още ще оставя израилевия дом да измоли от Мен, за да им го направя — ще ги умножа с хора като стадо,</verse>
        <verse osisID='Ezek.36.38'>като осветено стадо, като стадото на Ерусалим по празниците му — така запустелите градове ще се напълнят с човешки стада; и ще познаят, че Аз съм ГОСПОД.</verse>
      </chapter>
      <chapter osisID='Ezek.37'>
        <verse osisID='Ezek.37.1'>Ръката на ГОСПОДА беше върху мен и ме изведе чрез ГОСПОДНИЯ Дух и ме постави насред полето, а то беше пълно с кости.</verse>
        <verse osisID='Ezek.37.2'>И ме преведе наоколо покрай тях, и ето, бяха твърде много по лицето на полето, и ето, бяха твърде сухи.</verse>
        <verse osisID='Ezek.37.3'>И ми каза: Сине човешки, могат ли да оживеят тези кости? И казах: Господи, БОЖЕ, Ти знаеш.</verse>
        <verse osisID='Ezek.37.4'>И ми каза: Пророкувай за тези кости и им кажи: Сухи кости, слушайте ГОСПОДНОТО слово!</verse>
        <verse osisID='Ezek.37.5'>Така казва Господ БОГ на тези кости: Ето, ще направя да влезе във вас дихание и ще оживеете.</verse>
        <verse osisID='Ezek.37.6'>И ще сложа върху вас сухожилия и ще направя да ви израсне плът, и ще ви покрия с кожа, и ще дам дихание във вас, и ще оживеете; и ще познаете, че Аз съм ГОСПОД.</verse>
        <verse osisID='Ezek.37.7'>И пророкувах, както ми беше заповядано; и настана шум, когато пророкувах, и ето, брожение, и костите се събраха, кост с костта си.</verse>
        <verse osisID='Ezek.37.8'>И видях и ето, по тях се появиха сухожилия и израсна плът, и кожа ги покри отгоре, но дихание нямаше в тях.</verse>
        <verse osisID='Ezek.37.9'>И ми каза: Пророкувай за диханието! Пророкувай, сине човешки, и кажи на диханието: Така казва Господ БОГ: Ела, дихание, от четирите ветрища, и дъхни върху тези убити, и ще оживеят!</verse>
        <verse osisID='Ezek.37.10'>И пророкувах, както ми заповяда; и диханието дойде в тях и те оживяха, и се изправиха на краката си — една много, много голяма войска.</verse>
        <verse osisID='Ezek.37.11'>И ми каза: Сине човешки, тези кости са целият израилев дом. Ето, те казват: Изсъхнаха костите ни и надеждата ни се изгуби; свършено е с нас.</verse>
        <verse osisID='Ezek.37.12'>Затова пророкувай и им кажи: Така казва Господ БОГ: Ето, Аз отварям гробовете ви и ще ви изведа от гробовете ви, народе Мой, и ще ви заведа в израилевата земя.</verse>
        <verse osisID='Ezek.37.13'>И ще познаете, че Аз съм ГОСПОД, когато отворя гробовете ви и ви изведа от гробовете ви, народе Мой.</verse>
        <verse osisID='Ezek.37.14'>И ще дам Своя дух във вас и ще оживеете, и ще ви поставя в земята ви; и ще познаете, че Аз, ГОСПОД, изговорих това и го извърших, заявява ГОСПОД.</verse>
        <verse osisID='Ezek.37.15'>И ГОСПОДНОТО слово беше към мен и каза:</verse>
        <verse osisID='Ezek.37.16'>И ти, сине човешки, вземи си едно дърво и напиши на него: За Юда и за другарите му, израилевите синове. Вземи и друго дърво и напиши на него: За Йосиф, дървото на Ефрем и другарите му, целия израилев дом.</verse>
        <verse osisID='Ezek.37.17'>И си ги съедини един с друг в едно дърво, за да станат едно в ръката ти.</verse>
        <verse osisID='Ezek.37.18'>И когато синовете на народа ти проговорят и ти кажат: Няма ли да ни обясниш за какво са ти тези? —</verse>
        <verse osisID='Ezek.37.19'>ти им кажи: Така казва Господ БОГ: Ето, Аз вземам дървото на Йосиф, което е в ръката на Ефрем и на другарите му, израилевите племенни клони, и ще ги сложа към него, към дървото на Юда, и ще ги направя едно дърво; те ще бъдат едно в ръката Ми.</verse>
        <verse osisID='Ezek.37.20'>И дърветата, на които си писал, нека бъдат в ръката ти пред очите им.</verse>
        <verse osisID='Ezek.37.21'>И им кажи: Така казва Господ БОГ: Ето, Аз вземам израилевите синове изсред народите, където са отишли, и ще ги събера отвсякъде и ще ги доведа в земята им.</verse>
        <verse osisID='Ezek.37.22'>И ще ги направя един народ в земята, на израилевите планини; един цар ще царува над всички тях и няма вече да бъдат два народа, и занапред няма вече да бъдат разделени на две царства.</verse>
        <verse osisID='Ezek.37.23'>И вече няма да се оскверняват с идолите си и с мерзостите си и с всичките си престъпления. И Аз ще ги спася от всичките им заселища, където са съгрешавали, и ще ги очистя; и те ще Ми бъдат народ и Аз ще им бъда Бог.</verse>
        <verse osisID='Ezek.37.24'>И слугата Ми Давид ще бъде цар над тях и всички ще имат един пастир; и ще ходят в правилата Ми и ще пазят наредбите Ми, и ще ги вършат.</verse>
        <verse osisID='Ezek.37.25'>И ще живеят в земята, която дадох на слугата Си Яков, където живяха бащите ви; и ще живеят на нея, тЕ, синовете им и синовете на синовете им до века; и слугата Ми Давид ще им бъде княз до века.</verse>
        <verse osisID='Ezek.37.26'>И ще сключа с тях завет на мир, вечен завет с тях ще бъде; и ще ги настаня и ще ги умножа, и ще поставя светилището Си сред тях до века.</verse>
        <verse osisID='Ezek.37.27'>И скинията Ми ще бъде над тях и Аз ще им бъда Бог, и те ще ми бъдат народ.</verse>
        <verse osisID='Ezek.37.28'>И народите ще познаят, че Аз, ГОСПОД, освещавам Израил, когато светилището Ми бъде сред тях до века.</verse>
      </chapter>
      <chapter osisID='Ezek.38'>
        <verse osisID='Ezek.38.1'>И ГОСПОДНОТО слово беше към мен и каза:</verse>
        <verse osisID='Ezek.38.2'>Сине човешки, насочи лицето си към Гог в земята на Магог, княза на Рос, Мосох и Тувал, и пророкувай против него, като кажеш:</verse>
        <verse osisID='Ezek.38.3'>Така казва Господ БОГ: Ето, Аз съм против теб, Гог, княже на Рос, Мосох и Тувал.</verse>
        <verse osisID='Ezek.38.4'>Ще те обърна и ще сложа кука в челюстите ти, и ще те извадя с цялата ти войска, коне и конници, всички великолепно облечени, едно голямо събрание с щитове и щитчета, всички носещи мечове —</verse>
        <verse osisID='Ezek.38.5'>персийци, етиопци и ливийци с тях, всички с щитове и шлемове,</verse>
        <verse osisID='Ezek.38.6'>Гомер и всичките му полкове, дома на Тогарма от най-крайния север и всичките му полкове, и много народи с теб.</verse>
        <verse osisID='Ezek.38.7'>Приготви се и приготви всичко за себе си, ти и цялото ти събрание, което се е събрало при теб, и им бъди страж.</verse>
        <verse osisID='Ezek.38.8'>След много дни ще бъдеш призован; в последните години ще дойдеш в земята, която е била възстановена от меч и събрана от много народи, на израилевите планини, които са били постоянно в развалини, но народът й беше изведен отсред народите и те всички ще живеят в нея в безопасност.</verse>
        <verse osisID='Ezek.38.9'>И ти ще се изкачиш и ще дойдеш като вихрушка, ще бъдеш като облак, за да покриеш земята, ти и всичките ти полкове, и много народи с теб.</verse>
        <verse osisID='Ezek.38.10'>Така казва Господ БОГ: В онзи ден ще дойдат мисли в сърцето ти и ще замислиш зъл замисъл.</verse>
        <verse osisID='Ezek.38.11'>И ще кажеш: Ще се изкача в земята на неукрепени села, ще дойда при онези, които са в спокойствие и живеят в безопасност, които живеят всички без стени и нямат резета и порти! —</verse>
        <verse osisID='Ezek.38.12'>за да заграбиш грабеж и да плячкосаш плячка, и да обърнеш ръката си против населени сега развалини и против народ, събран отсред народите, който е придобил добитък и имот и живее в центъра на земята.</verse>
        <verse osisID='Ezek.38.13'>Сава и Дедан, и търговците на Тарсис с всичките му млади лъвове ще ти кажат: Да заграбиш грабеж ли си дошъл? Да плячкосаш плячка ли си събрал събранието си, да задигнеш сребро и злато, да вземеш добитък и имот, да заграбиш голям грабеж?</verse>
        <verse osisID='Ezek.38.14'>Затова, пророкувай, сине човешки, и кажи на Гог: Така казва Господ БОГ: В онзи ден, когато народът Ми Израил живее в безопасност, няма ли да знаеш?</verse>
        <verse osisID='Ezek.38.15'>Ще дойдеш от мястото си, от най-крайния север, ти и много народи с теб, всички яздещи на коне, голямо множество и многобройна войска.</verse>
        <verse osisID='Ezek.38.16'>И ще се изкачиш против народа Ми Израил като облак, за да покриеш земята. Това ще бъде в последните дни, и Аз ще те доведа против Своята земя, за да Ме познаят народите, когато се осветя в теб, Гог, пред очите им.</verse>
        <verse osisID='Ezek.38.17'>Така казва Господ БОГ: Ти ли си онзи, за когото говорих в древните дни чрез слугите Си, израилевите пророци, които в онези дни пророкуваха години наред, че ще те доведа против тях?</verse>
        <verse osisID='Ezek.38.18'>И в онзи ден, когато Гог дойде в израилевата земя, заявява Господ БОГ, яростта Ми ще се запали в гнева Ми.</verse>
        <verse osisID='Ezek.38.19'>И в ревността Си и в огъня на гнева Си говорих: Непременно в онзи ден ще има голямо брожение в израилевата земя.</verse>
        <verse osisID='Ezek.38.20'>И ще се разтреперят от присъствието Ми морските риби и небесните птици, и полските зверове, и всички пълзящи, които пълзят по земята, и всичките хора, които са по лицето на земята; и планините ще се сринат и стръмнините ще паднат, и всяка стена ще падне на земята.</verse>
        <verse osisID='Ezek.38.21'>И ще призова против него меч по всичките Си планини, заявява Господ БОГ, мечът на всекиго ще бъде против другия.</verse>
        <verse osisID='Ezek.38.22'>И Аз ще се съдя с него с мор и с кръв и ще наваля пороен дъжд и каменна градушка, огън и сяра върху него и върху полковете му, и върху многото народи, които са с него.</verse>
        <verse osisID='Ezek.38.23'>И ще се възвелича и ще се осветя, и ще се изявя пред очите на много народи; и те ще познаят, че Аз съм ГОСПОД.</verse>
      </chapter>
      <chapter osisID='Ezek.39'>
        <verse osisID='Ezek.39.1'>И ти сине човешки, пророкувай против Гог, като кажеш: Така казва Господ БОГ: Ето, Аз съм против теб, Гог, княже на Рос, Мосох и Тувал.</verse>
        <verse osisID='Ezek.39.2'>Ще те обърна и ще те поведа, и ще те изведа от най-крайния север, и ще те доведа на израилевите планини.</verse>
        <verse osisID='Ezek.39.3'>И ще избия лъка ти от лявата ти ръка и ще изхвърля стрелите ти от дясната ти ръка.</verse>
        <verse osisID='Ezek.39.4'>Ще паднеш на израилевите планини, ти и всичките ти полкове, и народите, които са с теб. И ще те дам за храна на хищните птици от всякакъв вид и на полските зверове.</verse>
        <verse osisID='Ezek.39.5'>Ще паднеш на открито поле, защото Аз изговорих това, заявява Господ БОГ.</verse>
        <verse osisID='Ezek.39.6'>И ще изпратя огън сред Магог и сред онези, които живеят безгрижно по островите; и те ще познаят, че Аз съм ГОСПОД.</verse>
        <verse osisID='Ezek.39.7'>И ще изявя святото Си Име сред народа Си Израил и няма вече да оставя да се оскверни святото Ми Име. И народите ще познаят, че Аз съм ГОСПОД, Светият в Израил.</verse>
        <verse osisID='Ezek.39.8'>Ето, това идва и ще стане, заявява Господ БОГ, този е денят, за който говорих.</verse>
        <verse osisID='Ezek.39.9'>И жителите на израилевите градове ще излязат и ще кладат огън и ще горят оръжия, щитове и щитчета, лъкове и стрели, боздугани и копия; ще кладат огън с тях седем години.</verse>
        <verse osisID='Ezek.39.10'>И няма да носят дърва от полето и да секат от горите, защото ще кладат огън с оръжия. И ще ограбят онези, които са ги ограбили, и ще плячкосат онези, които са ги плячкосали, заявява Господ БОГ.</verse>
        <verse osisID='Ezek.39.11'>И в онзи ден ще дам на Гог място за погребване в Израил — долината на преминаващите на изток от морето; и ще затваря пътя на преминаващите. И там ще погребат Гог и цялото му множество и ще нарекат мястото долината на Амон-Гог.</verse>
        <verse osisID='Ezek.39.12'>И израилевият дом ще ги погребва, за да се очисти земята, седем месеца;</verse>
        <verse osisID='Ezek.39.13'>и целият народ на земята ще ги погребва. И бележит ще им бъде денят, в който Аз ще се прославя, заявява Господ БОГ.</verse>
        <verse osisID='Ezek.39.14'>И ще отделят мъже, които постоянно да обикалят земята и които с обикалящите да погребват останалите по лицето на земята, за да я очистят. След седем месеца ще я претърсят.</verse>
        <verse osisID='Ezek.39.15'>И обикалящите ще ходят през земята и щом някой види човешка кост, ще изправя знак при нея, докато гробарите я погребат в долината на Амон-Гог.</verse>
        <verse osisID='Ezek.39.16'>И името и на града също ще бъде Амона. Така ще очистят земята.</verse>
        <verse osisID='Ezek.39.17'>А ти, сине човешки, така казва Господ БОГ: Кажи на птиците от всякакъв вид и на всички полски зверове: Съберете се и елате! Струпайте се отвсякъде на жертвата, която жертвам за вас, голяма жертва върху израилевите планини, и яжте месо и пийте кръв!</verse>
        <verse osisID='Ezek.39.18'>Месата на силни мъже ще ядете и кръвта на земните първенци ще пиете — овни, агнета и козли, и юнци, всички угоени на Васан.</verse>
        <verse osisID='Ezek.39.19'>И ще ядете тлъстина до насита и ще пиете кръв до опиване от жертвата, която жертвах за вас.</verse>
        <verse osisID='Ezek.39.20'>И ще се наситите на трапезата Ми с коне и ездачи, със силни мъже и с всички воини, заявява Господ БОГ.</verse>
        <verse osisID='Ezek.39.21'>И Аз ще поставя славата Си между народите; и всички народи ще видят Моя съд, който извърших, и ръката Ми, която сложих върху тях.</verse>
        <verse osisID='Ezek.39.22'>И израилевият дом ще познае, че Аз съм ГОСПОД, техният Бог, от онзи ден и за в бъдеще.</verse>
        <verse osisID='Ezek.39.23'>И народите ще познаят, че израилевият дом беше пленен заради беззаконието си — понеже Ми измениха, затова скрих лицето Си от тях и ги предадох в ръката на притеснителите им, и те всички паднаха от меч.</verse>
        <verse osisID='Ezek.39.24'>Според нечистотата им и според престъпленията им постъпих с тях и скрих лицето Си от тях.</verse>
        <verse osisID='Ezek.39.25'>Затова, така казва Господ БОГ: Сега ще върна Яков от плен и ще се смиля за целия израилев дом, и ще ревнувам за святото Си Име.</verse>
        <verse osisID='Ezek.39.26'>И те ще носят позора си и всичките си престъпления, с които Ми измениха, когато живеят в безопасност в земята си и няма кой да ги плаши,</verse>
        <verse osisID='Ezek.39.27'>когато ги върна от народите и ги събера от страните на враговете им, и се осветя чрез тях пред очите на многото народи.</verse>
        <verse osisID='Ezek.39.28'>И ще познаят, че Аз съм ГОСПОД, техният Бог, понеже ги откарах в плен при народите и отново ги събрах в земята им; и вече няма да оставя там никого от тях.</verse>
        <verse osisID='Ezek.39.29'>И няма вече да скрия лицето Си от тях, защото излях Духа Си върху израилевия дом, заявява Господ БОГ.</verse>
      </chapter>
      <chapter osisID='Ezek.40'>
        <verse osisID='Ezek.40.1'>В двадесет и петата година на плена ни, в началото на годината, на десетия ден от месеца, в четиринадесетата година, след като портата на града беше разбита, точно в този ден ГОСПОДНАТА ръка беше върху мен и ме заведе там.</verse>
        <verse osisID='Ezek.40.2'>Чрез Божии видения ме заведе в израилевата земя и ме постави на една много висока планина. И на нея, на юг имаше нещо като постройки на град.</verse>
        <verse osisID='Ezek.40.3'>И като ме заведе там, ето, мъж, чийто вид беше като вида на бронз, и в ръката му имаше ленена връв и мярка от тръстика; и той стоеше на портата.</verse>
        <verse osisID='Ezek.40.4'>И мъжът ми проговори: Сине човешки, виж с очите си и чуй с ушите си, и внимавай в сърцето си за всичко, което ще ти покажа — защото ти беше доведен тук, за да ти покажа това. Всичко, което видиш, разкажи на израилевия дом.</verse>
        <verse osisID='Ezek.40.5'>И ето, имаше стена извън дома околовръст и в ръката на мъжа имаше мярка от тръстика, дълга шест лакътя, всеки с дължина на лакът и длан. И измери ширината на зданието — една тръстика, и височината — една тръстика.</verse>
        <verse osisID='Ezek.40.6'>И дойде при портата, която беше обърната на изток и се изкачи по стъпалата й. И измери прага на портата; ширината му беше една тръстика, и другият праг беше с ширина една тръстика.</verse>
        <verse osisID='Ezek.40.7'>И всяка стражарска стая беше една тръстика дълга и една тръстика широка, и разстоянието между стаите беше пет лакътя, а прагът на портата при предверната зала на портата към дома беше една тръстика.</verse>
        <verse osisID='Ezek.40.8'>Измери и предверната зала на портата към дома — една тръстика.</verse>
        <verse osisID='Ezek.40.9'>Измери и предверната зала на портата — осем лакътя, и стълбовете им — два лакътя; и предверната зала на портата беше към дома.</verse>
        <verse osisID='Ezek.40.10'>И стражарските стаи на портата на изток бяха три отсам и три оттам, една мярка имаха и трите; и една мярка имаха стълбовете отсам и оттам.</verse>
        <verse osisID='Ezek.40.11'>Измери и ширината на входа на портата — десет лакътя, и дължината на портата — тринадесет лакътя.</verse>
        <verse osisID='Ezek.40.12'>А пред стаите имаше ограничител от един лакът отсам и ограничител от един лакът оттам. И всяка стая беше шест лакътя отсам и шест лакътя оттам.</verse>
        <verse osisID='Ezek.40.13'>И измери портата от покрива на едната стражарска стая до покрива на другата, и ширината беше двадесет и пет лакътя, врата срещу врата.</verse>
        <verse osisID='Ezek.40.14'>И направи същото със стълбовете — шестдесет лакътя; и предверието стигаше до стълбовете околовръст портата.</verse>
        <verse osisID='Ezek.40.15'>И от лицето на портата на входа до лицето на предверната зала на вътрешната порта имаше петдесет лакътя.</verse>
        <verse osisID='Ezek.40.16'>И на стражарските стаи имаше решетъчни прозорци, и на стълбовете им навътре към портата околовръст, така и на сводовете; и имаше прозорци навътре околовръст; и на всеки стълб имаше палми.</verse>
        <verse osisID='Ezek.40.17'>И ме заведе във външния двор и ето, стаи и каменна настилка, направени околовръст на двора; тридесет стаи имаше върху каменната настилка.</verse>
        <verse osisID='Ezek.40.18'>И каменната настилка беше отстрани на портата, съответстваща на дължината на портите; това беше долната каменна настилка.</verse>
        <verse osisID='Ezek.40.19'>И измери ширината от лицето на долната порта до лицето на вътрешния двор отвън — сто лакътя на изток и на север.</verse>
        <verse osisID='Ezek.40.20'>И измери дължината и ширината на портата на външния двор, която гледаше на север.</verse>
        <verse osisID='Ezek.40.21'>И стражарските й стаи бяха три отсам и три оттам, и стълбовете й, и сводовете й. Беше според мярката на първата порта, дължината й беше петдесет лакътя и ширината й — двадесет и пет лакътя.</verse>
        <verse osisID='Ezek.40.22'>И прозорците й, и сводовете й, и палмите й бяха според мярката на портата, която беше обърната на изток; и по седем стъпала се изкачваха към нея и сводовете й бяха пред тях.</verse>
        <verse osisID='Ezek.40.23'>И портата на вътрешния двор беше срещу портата, която беше на север и на изток; и измери от порта до порта — сто лакътя.</verse>
        <verse osisID='Ezek.40.24'>И ме заведе на юг и ето, порта на юг; и измери стълбовете й и сводовете й според същите мерки.</verse>
        <verse osisID='Ezek.40.25'>И тя, и сводовете й имаха прозорци околовръст, като онези прозорци; дължината им беше петдесет лакътя и ширината им — двадесет и пет лакътя.</verse>
        <verse osisID='Ezek.40.26'>И седем стъпала бяха изкачването й и сводовете й бяха пред тях; и на стълбовете й имаше палми, една отсам и една оттам.</verse>
        <verse osisID='Ezek.40.27'>И вътрешният двор имаше порта на юг; и измери от външната порта до вътрешната порта на юг — сто лакътя.</verse>
        <verse osisID='Ezek.40.28'>И ме заведе във вътрешния двор през южната порта и измери южната порта според същите мерки,</verse>
        <verse osisID='Ezek.40.29'>и стражарските й стаи, и стълбовете й, и сводовете й според същите мерки. И тя, и сводовете й имаха прозорци околовръст; петдесет лакътя беше дължината, а ширината — двадесет и пет лакътя.</verse>
        <verse osisID='Ezek.40.30'>И сводовете околовръст бяха двадесет и пет лакътя на дължина и пет лакътя на ширина.</verse>
        <verse osisID='Ezek.40.31'>И сводовете й бяха към външния двор и по стълбовете й имаше палми; и осем стъпала бяха изкачването й.</verse>
        <verse osisID='Ezek.40.32'>И ме заведе във вътрешния двор на изток и измери портата според същите мерки,</verse>
        <verse osisID='Ezek.40.33'>и стражарските й стаи, и стълбовете й, и сводовете й според същите мерки. И тя и сводовете й имаха прозорци околовръст; дължината беше петдесет лакътя, а ширината — двадесет и пет лакътя.</verse>
        <verse osisID='Ezek.40.34'>И сводовете й бяха към външния двор и по стълбовете й имаше палми отсам и оттам; и осем стъпала бяха изкачването й.</verse>
        <verse osisID='Ezek.40.35'>И ме заведе при северната порта и я измери според същите мерки,</verse>
        <verse osisID='Ezek.40.36'>и стражарските й стаи, и стълбовете й, и сводовете й; и тя имаше прозорци околовръст; дължината беше петдесет лакътя, а ширината — двадесет и пет лакътя.</verse>
        <verse osisID='Ezek.40.37'>И стълбовете й бяха към външния двор и по стълбовете й имаше палми отсам и оттам; и осем стъпала бяха изкачването й.</verse>
        <verse osisID='Ezek.40.38'>И имаше една стая и входът й беше при стълбовете на портата; там миеха всеизгарянето.</verse>
        <verse osisID='Ezek.40.39'>И в предверната зала на портата имаше две маси отсам и две маси оттам, на които да се колят всеизгарянето, жертвата за грях и жертвата за вина.</verse>
        <verse osisID='Ezek.40.40'>И на външната страна, при изкачването към входа на северната порта, имаше две маси; и на другата страна на предверието на портата имаше две маси.</verse>
        <verse osisID='Ezek.40.41'>Четири маси имаше отсам и четири маси — оттам при страните на портата; осем маси, на които се колят жертвите.</verse>
        <verse osisID='Ezek.40.42'>И четирите маси за всеизгарянето бяха от дялани камъни, лакът и половина дълги и лакът и половина широки, и един лакът високи; на тях се слагаха инструментите, с които се колеха всеизгарянето и жертвата.</verse>
        <verse osisID='Ezek.40.43'>И куки, една длан широки, бяха приковани околовръст на дома; и на маси се слагаше месото на приноса.</verse>
        <verse osisID='Ezek.40.44'>И извън вътрешната порта бяха стаите на певците, във вътрешния двор, който беше на страната на северната порта, и лицата им гледаха на юг; а една беше на страната на източната порта и лицето й гледаше на север.</verse>
        <verse osisID='Ezek.40.45'>И ми каза: Тази стая, чието лице гледа на юг, е за свещениците, които се грижат за дома.</verse>
        <verse osisID='Ezek.40.46'>А стаята, чието лице гледа на север, е за свещениците, които се грижат за олтара. Те са синовете на Садок, които измежду синовете на Леви се приближават при ГОСПОДА, за да Му служат.</verse>
        <verse osisID='Ezek.40.47'>И измери двора — сто лакътя на дължина и сто лакътя на ширина, беше четвъртит. И олтарът беше пред дома.</verse>
        <verse osisID='Ezek.40.48'>И ме заведе в предверната зала на дома и измери стълба на предверната зала — пет лакътя отсам и пет лакътя оттам; и ширината на портата беше три лакътя отсам и три лакътя оттам.</verse>
        <verse osisID='Ezek.40.49'>Дължината на предверната зала беше двадесет лакътя, а ширината — единадесет лакътя; и при стъпалата, по които се изкачваха към нея, и при стълбовете имаше колони, една отсам и една оттам.</verse>
      </chapter>
      <chapter osisID='Ezek.41'>
        <verse osisID='Ezek.41.1'>После ме заведе в храма и измери стълбовете — шест лакътя ширина отсам и шест лакътя ширина оттам, ширината на шатъра.</verse>
        <verse osisID='Ezek.41.2'>И ширината на входа беше десет лакътя и страните на входа бяха пет лакътя отсам и пет лакътя оттам. И измери дължината му — четиридесет лакътя, и ширината му — двадесет лакътя.</verse>
        <verse osisID='Ezek.41.3'>И влезе вътре и измери стълба на входа — два лакътя, и входа — шест лакътя, и ширината на входа — седем лакътя.</verse>
        <verse osisID='Ezek.41.4'>И измери дължината му — двадесет лакътя, и ширината — двадесет лакътя към лицето на храма. И ми каза: Това е Пресвятото място.</verse>
        <verse osisID='Ezek.41.5'>И измери стената на дома — шест лакътя, и ширината на страничните стаи — четири лакътя околовръст около дома.</verse>
        <verse osisID='Ezek.41.6'>И страничните стаи бяха по три, стая над стая, тридесет на ред; и влизаха в стената, която беше околовръст на дома за страничните стаи, за да се държат здраво, но не се държаха за стената на дома.</verse>
        <verse osisID='Ezek.41.7'>И зданието се разширяваше и имаше вита стълба, която се изкачваше към страничните стаи, защото витата стълба на дома се изкачваше нагоре околовръст на дома; затова ширината на дома беше нагоре; и така долният етаж се изкачваше до горния през средния.</verse>
        <verse osisID='Ezek.41.8'>И видях височината на дома околовръст; основите на страничните стаи бяха една цяла тръстика от шест големи лакътя.</verse>
        <verse osisID='Ezek.41.9'>Ширината на външната стена на страничните стаи беше пет лакътя; и оставеното място образуваше страничните стаи на дома.</verse>
        <verse osisID='Ezek.41.10'>И между стаите имаше ширина от двадесет лакътя околовръст около дома.</verse>
        <verse osisID='Ezek.41.11'>И вратата на страничните стаи беше към оставеното място, една врата на север и една врата на юг; и ширината на оставеното място беше пет лакътя околовръст.</verse>
        <verse osisID='Ezek.41.12'>А зданието, което беше пред отделеното място на западната страна, беше седемдесет лакътя широко; и стената на зданието беше пет лакътя широка околовръст, а дължината му беше деветдесет лакътя.</verse>
        <verse osisID='Ezek.41.13'>И измери дома, дължината беше сто лакътя; и отделеното място и зданието, и стените му — дължината беше сто лакътя.</verse>
        <verse osisID='Ezek.41.14'>И ширината на лицето на дома и на отделеното място на изток беше сто лакътя.</verse>
        <verse osisID='Ezek.41.15'>И измери дължината на зданието, което беше в лицето на отделеното място зад него, и галериите му отсам и оттам — сто лакътя; и вътрешния храм и предверията на двора.</verse>
        <verse osisID='Ezek.41.16'>Праговете и решетъчните прозорци и галериите наоколо в трите им реда, срещу прага бяха облечени с дърво околовръст от земята до прозорците — а прозорците бяха покрити —</verse>
        <verse osisID='Ezek.41.17'>до над входа и до вътрешния дом, и навън, и по цялата стена околовръст, отвътре и отвън; всичко беше според мерките.</verse>
        <verse osisID='Ezek.41.18'>И бяха направени херувими и палми, по една палма между херувим и херувим. Всеки херувим имаше две лица,</verse>
        <verse osisID='Ezek.41.19'>лице на човек към палмата отсам и лице на млад лъв към палмата оттам; така беше направено по целия дом околовръст.</verse>
        <verse osisID='Ezek.41.20'>От земята до над вратата бяха направени херувимите и палмите и на стената на храма.</verse>
        <verse osisID='Ezek.41.21'>А храмът имаше четвъртити стълбове на вратите и тези отпред на светилището имаха същия вид.</verse>
        <verse osisID='Ezek.41.22'>Олтарът беше дървен, три лакътя висок и дълъг два лакътя; и ъглите му и подножието му, и страните му бяха дървени. И ми каза: Това е масата, която стои пред ГОСПОДА.</verse>
        <verse osisID='Ezek.41.23'>А храмът и светилището имаха две врати.</verse>
        <verse osisID='Ezek.41.24'>И вратите имаха по две крила, две въртящи се крила, две на едната врата и две крила на другата.</verse>
        <verse osisID='Ezek.41.25'>И по тях, по вратите на храма, бяха направени херувими и палми, както бяха направени по стените. И отпред на предверната зала отвън имаше дървени прагове.</verse>
        <verse osisID='Ezek.41.26'>И имаше решетъчни прозорци и палми отсам и оттам по страните на предверната зала; такива бяха страничните стаи на дома, и праговете.</verse>
      </chapter>
      <chapter osisID='Ezek.42'>
        <verse osisID='Ezek.42.1'>И ме изведе във външния двор при пътя, който води на север, и ме заведе в стаята, която беше срещу отделното място и срещу северното здание.</verse>
        <verse osisID='Ezek.42.2'>На лицето му, дълго сто лакътя, беше северната врата, а ширината беше петдесет лакътя.</verse>
        <verse osisID='Ezek.42.3'>Срещу двадесетте лакътя на вътрешния двор и срещу каменната настилка на външния двор имаше галерия срещу галерия на третия етаж.</verse>
        <verse osisID='Ezek.42.4'>И пред стаите имаше коридор, десет лакътя широк, и навътре — път от един лакът; и вратите на стаите бяха на север.</verse>
        <verse osisID='Ezek.42.5'>А най-горните стаи бяха по-тесни, понеже галериите отнемаха от тях повече отколкото от долните и средните етажи на зданието.</verse>
        <verse osisID='Ezek.42.6'>Защото те бяха на три етажа и нямаха стълбове като стълбовете на дворовете; затова горният етаж беше по-тесен от долния и средния, от земята.</verse>
        <verse osisID='Ezek.42.7'>И стената отвън, която беше успоредна на стаите към външния двор, пред стаите, дължината й беше петдесет лакътя.</verse>
        <verse osisID='Ezek.42.8'>Защото дължината на стаите, които бяха на външния двор, беше петдесет лакътя; и ето, пред храма беше сто лакътя.</verse>
        <verse osisID='Ezek.42.9'>А под тези стаи беше входът от изток, като се отива към тях от външния двор.</verse>
        <verse osisID='Ezek.42.10'>На ширината на стената на двора на изток, пред отделеното място и пред зданието имаше стаи.</verse>
        <verse osisID='Ezek.42.11'>И пътят пред тях беше на вид като стаите, които бяха на север; както по дължина, така и по ширина и по всичките им изходи и по наредбата им и по вратите им.</verse>
        <verse osisID='Ezek.42.12'>И като вратите на стаите, които бяха на юг, имаше и врата в началото на пътя, пътя право срещу стената на изток, като се идва към тях.</verse>
        <verse osisID='Ezek.42.13'>И ми каза: Северните стаи и южните стаи, които са пред отделното място, са светите стаи, където свещениците, които се приближават при ГОСПОДА, ще ядат пресветите неща. Там ще слагат пресветите неща — и хлебния принос, и жертвата за грях, и жертвата за вина — защото мястото е свято.</verse>
        <verse osisID='Ezek.42.14'>Когато свещениците влизат в храма, да не излизат от святото място във външния двор, а там да слагат дрехите, с които служат, защото са свети; и да обличат други дрехи и така да се приближават при онова, което е на народа.</verse>
        <verse osisID='Ezek.42.15'>И когато свърши измерванията на вътрешния дом, ме изведе по пътя към портата, която е насочена на изток, и измери дома околовръст.</verse>
        <verse osisID='Ezek.42.16'>Измери източната страна с тръстикова мярка — петстотин тръстики с тръстикова мярка околовръст.</verse>
        <verse osisID='Ezek.42.17'>Измери северната страна — петстотин тръстики с тръстикова мярка околовръст.</verse>
        <verse osisID='Ezek.42.18'>И южната страна измери — петстотин тръстики с тръстикова мярка.</verse>
        <verse osisID='Ezek.42.19'>Обърна се към западната страна и измери петстотин тръстики с тръстикова мярка.</verse>
        <verse osisID='Ezek.42.20'>От четирите страни го измери. Имаше стена околовръст, дължината й беше петстотин тръстики и ширината й —петстотин тръстики, за да отделя святото от несвятото.</verse>
      </chapter>
      <chapter osisID='Ezek.43'>
        <verse osisID='Ezek.43.1'>И ме заведе при портата, портата, която е обърната на изток.</verse>
        <verse osisID='Ezek.43.2'>И ето, славата на Израилевия Бог идваше от изток; гласът Му беше като глас на големи води и земята сияеше от славата Му.</verse>
        <verse osisID='Ezek.43.3'>И видът на видението, което видях, беше като видението, което видях, когато дойдох да пророкувам за разрушението на града. Виденията бяха като видението, което видях при реката Ховар, и паднах на лицето си.</verse>
        <verse osisID='Ezek.43.4'>И ГОСПОДНАТА слава влезе в дома през пътя на портата, която е обърната на изток.</verse>
        <verse osisID='Ezek.43.5'>И Духът ме вдигна и ме заведе във вътрешния двор; и ето, домът беше изпълнен с ГОСПОДНАТА слава.</verse>
        <verse osisID='Ezek.43.6'>И чух един да ми говори от дома; и един мъж стоеше при мен.</verse>
        <verse osisID='Ezek.43.7'>И ми каза: Сине човешки, това е мястото на престола Ми и мястото на стъпалата на краката Ми, където ще обитавам сред израилевите синове до века. И израилевият дом няма вече да омърси святото Ми Име, нито те, нито царете им, с блудствата си или с труповете на царете си и високите си места,</verse>
        <verse osisID='Ezek.43.8'>както когато поставиха прага си при Моя праг и стълбовете на вратите си при стълбовете на Моите врати и само стената беше между Мен и тях, и омърсиха святото Ми Име с гнусотиите, които вършеха; и Аз ги поядох в гнева Си.</verse>
        <verse osisID='Ezek.43.9'>Сега нека отдалечат от Мен блудствата си и труповете на царете си и Аз ще обитавам сред тях до века.</verse>
        <verse osisID='Ezek.43.10'>Ти, сине човешки, разкажи за този дом на израилевия дом, за да се засрамят заради беззаконията си; и нека измерят строежа му.</verse>
        <verse osisID='Ezek.43.11'>И ако се засрамят за всичко, което са вършили, им покажи очертанията на дома и устройството му, и изходите му, и входовете му, и всичките му очертания, и всичките му наредби, и всичките му очертания, и всичките му закони; и ги напиши пред тях, за да пазят всичките му очертания и всичките му наредби, и да ги изпълнят.</verse>
        <verse osisID='Ezek.43.12'>Ето наредбата за дома: На върха на хълма цялото му пространство околовръст ще бъде пресвято; ето, това е наредбата за дома.</verse>
        <verse osisID='Ezek.43.13'>И ето мерките на олтара в лакти, а лакътят е един лакът и една длан: Основата му е един лакът и ширината — един лакът и поясът му по краищата му наоколо — една педя; това ще бъде основната площ на олтара.</verse>
        <verse osisID='Ezek.43.14'>А от основата му на земята до долния пояс — два лакътя, и ширината — един лакът; и от по-малкия пояс до по-големия пояс — четири лакътя, и ширината — един лакът.</verse>
        <verse osisID='Ezek.43.15'>И жертвеникът — четири лакътя; и от жертвеника нагоре — четири рога.</verse>
        <verse osisID='Ezek.43.16'>И жертвеникът е с дванадесет лакътя дължина при дванадесет лакътя ширина; четвъртит е от четирите си страни.</verse>
        <verse osisID='Ezek.43.17'>И поясът е с четиринадесет лакътя дължина при четиринадесет лакътя ширина от четирите си страни; и около него площадката е половин лакът, и основата й е един лакът наоколо, и стъпалата към нея са обърнати на изток.</verse>
        <verse osisID='Ezek.43.18'>И ми каза: Сине човешки, така казва Господ БОГ: Това са наредбите на олтара, в деня когато бъде направен, за да се принасят върху него всеизгарания и да се ръси върху него кръв.</verse>
        <verse osisID='Ezek.43.19'>И на свещениците, левитите, които са от потомството на Садок, които се приближават при Мен, заявява Господ БОГ, за да Ми служат, да дадеш юнец в жертва за грях.</verse>
        <verse osisID='Ezek.43.20'>И да вземеш от кръвта му и да я сложиш на четирите рога на олтара, на четирите ъгъла на пояса и на площадката наоколо; така да го очистиш и да направиш умилостивение за него.</verse>
        <verse osisID='Ezek.43.21'>И да вземеш юнеца, който е жертва за грях, и да го изгорят на определеното място на дома, извън светилището.</verse>
        <verse osisID='Ezek.43.22'>А на втория ден да принесеш козел без недостатък в жертва за грях; и да се очисти олтарът, както се очисти с юнеца.</verse>
        <verse osisID='Ezek.43.23'>Когато свършиш очистването му, да принесеш юнец от говедата без недостатък и овен от овцете без недостатък.</verse>
        <verse osisID='Ezek.43.24'>Да ги принесеш пред ГОСПОДА и свещениците да хвърлят върху тях сол и да ги принесат във всеизгаряне на ГОСПОДА.</verse>
        <verse osisID='Ezek.43.25'>Седем дни да принасяш всеки ден козел в жертва за грях; да принасят и юнец от говедата, и овен от овцете, които нямат недостатък.</verse>
        <verse osisID='Ezek.43.26'>Седем дни да правят умилостивение за олтара и да го очистват, и да го освещават.</verse>
        <verse osisID='Ezek.43.27'>И когато се свършат дните, на осмия ден и нататък, свещениците да принасят на олтара всеизгарянията ви и примирителните ви жертви; и Аз ще ви приема, заявява Господ БОГ.</verse>
      </chapter>
      <chapter osisID='Ezek.44'>
        <verse osisID='Ezek.44.1'>И ме върна по пътя към външната порта на светилището, която е обърната на изток; и тя беше затворена.</verse>
        <verse osisID='Ezek.44.2'>И ГОСПОД ми каза: Тази порта ще бъде затворена, няма да се отвори и никой човек няма да влезе през нея, защото ГОСПОД, Израилевият Бог влезе през нея; и ще бъде затворена.</verse>
        <verse osisID='Ezek.44.3'>А князът, той, князът ще седне в нея да яде хляб пред ГОСПОДА. Той ще влезе по пътя на предверната зала на портата и по същия път ще излезе.</verse>
        <verse osisID='Ezek.44.4'>И ме заведе по пътя на северната порта пред дома и погледнах, и ето, ГОСПОДНИЯТ дом беше изпълнен с ГОСПОДНАТА слава; и паднах на лицето си.</verse>
        <verse osisID='Ezek.44.5'>И ГОСПОД ми каза: Сине човешки, внимавай в сърцето си и гледай с очите си, и слушай с ушите си всичко, което ти говоря за всичките наредби на ГОСПОДНИЯ дом и за всичките му закони; и внимавай в сърцето си на входа на дома с всичките изходи и светилището.</verse>
        <verse osisID='Ezek.44.6'>И кажи на бунтовниците, на израилевия дом: Така казва Господ БОГ: Много са ви всичките ви гнусотии, доме израилев —</verse>
        <verse osisID='Ezek.44.7'>че въведохте чужденци с необрязано сърце и необрязана плът, да бъдат в светилището Ми, да оскверняват дома Ми, когато принасяте хляба Ми, тлъстината и кръвта; и престъпиха завета Ми, освен всичките ви гнусотии.</verse>
        <verse osisID='Ezek.44.8'>И не се грижихте за заповяданото за светите Ми неща, а си поставихте чужденци да се грижат за заповяданото Ми в светилището Ми.</verse>
        <verse osisID='Ezek.44.9'>Така казва Господ БОГ: Никой чужденец с необрязано сърце и необрязана плът няма да влезе в светилището Ми, от всичките чужденци, които са сред израилевите синове.</verse>
        <verse osisID='Ezek.44.10'>Но и левитите, които се отдалечиха от Мен при отклонението на Израил, който се отклони от Мен и отиде след идолите си, те ще носят беззаконието си.</verse>
        <verse osisID='Ezek.44.11'>Но ще бъдат служители в светилището Ми, надзиратели на портите на дома и служители в дома; те ще колят всеизгарянията и жертвите на народа и ще стоят пред тях, за да им служат.</verse>
        <verse osisID='Ezek.44.12'>Понеже им служиха пред идолите им и станаха за израилевия дом спънка за беззаконие, затова Аз вдигнах ръката Си против тях, заявява Господ БОГ, и те ще носят беззаконието си.</verse>
        <verse osisID='Ezek.44.13'>И те няма да се приближат до Мен, за да Ми свещенодействат и да се приближат до светите неща и до пресветите, а ще носят позора си и гнусотиите, които вършиха.</verse>
        <verse osisID='Ezek.44.14'>Но ще ги поставя пазачи над заповяданото за дома, за цялата му работа и за всичко, което се върши в него.</verse>
        <verse osisID='Ezek.44.15'>А свещениците, левитите, синовете на Садок, които се грижеха за заповяданото за светилището Ми, когато израилевите синове се отклониха от Мен, те нека се приближат при Мен, за да Ми служат, и нека стоят пред Мен, за да Ми принасят тлъстината и кръвта, заявява Господ БОГ.</verse>
        <verse osisID='Ezek.44.16'>Те нека влизат в светилището Ми и те нека се приближават при трапезата Ми, за да Ми служат, и те нека се грижат за заповяданото Ми.</verse>
        <verse osisID='Ezek.44.17'>И когато влизат в портите на вътрешния двор, да обличат ленени дрехи; да няма нищо вълнено на тях, докато служат в портите на вътрешния двор и в дома.</verse>
        <verse osisID='Ezek.44.18'>Да имат ленени тюрбани на главите си и да имат ленени гащи на хълбоците си; да не се опасват с нищо, което причинява пот.</verse>
        <verse osisID='Ezek.44.19'>И когато излизат във външния двор, във външния двор при народа, да събличат дрехите, с които са служили, и да ги слагат в светите стаи, и да обличат други дрехи, за да не освещават народа с дрехите си.</verse>
        <verse osisID='Ezek.44.20'>И нито да бръснат главите си, нито да оставят косите си да растат, а да стрижат главите си.</verse>
        <verse osisID='Ezek.44.21'>И никой свещеник да не пие вино, когато влиза във вътрешния двор.</verse>
        <verse osisID='Ezek.44.22'>И да не си вземат за жени вдовици или напуснати, а да вземат девици от потомството на израилевия дом или вдовица, овдовяла от свещеник.</verse>
        <verse osisID='Ezek.44.23'>И да учат народа Ми да различава между свято и несвято и да разпознава нечисто от чисто.</verse>
        <verse osisID='Ezek.44.24'>И при споровете те да стоят да съдят; да съдят според Моите присъди, да спазват законите Ми и правилата Ми във всичките Ми определени празници и да освещават съботите Ми.</verse>
        <verse osisID='Ezek.44.25'>И да не идва при мъртъв човек да се оскверни. Но за баща и за майка, и за син, и за дъщеря, и за брат, и за сестра, която не е била омъжена, може да се осквернят.</verse>
        <verse osisID='Ezek.44.26'>И след очистването му да му преброят седем дни,</verse>
        <verse osisID='Ezek.44.27'>и в деня, когато влиза в светилището, във вътрешния двор, за да служи в светилището, да принесе жертвата си за грях, заявява Господ БОГ.</verse>
        <verse osisID='Ezek.44.28'>И това ще бъде наследството им — Аз съм наследството им; да не им давате притежание в Израил — Аз съм притежанието им.</verse>
        <verse osisID='Ezek.44.29'>Да ядат хлебния принос и жертвата за грях, и жертвата за вина; и всяко обречено нещо в Израил да бъде тяхно.</verse>
        <verse osisID='Ezek.44.30'>И първото от всички първи плодове от всичко, и всеки възвишаем принос от всичко, от всичките ви възвишаеми приноси, да бъдат на свещениците. И първото от тестото си да давате на свещеника, за да почива благословение на домовете ви.</verse>
        <verse osisID='Ezek.44.31'>Свещениците да не ядат никаква мърша или разкъсано от звяр, било птица, или животно.</verse>
      </chapter>
      <chapter osisID='Ezek.45'>
        <verse osisID='Ezek.45.1'>И когато делите с жребий земята за наследство, да отделите свят дял от земята за възвишаем принос на ГОСПОДА, дължината му да бъде двадесет и пет хиляди лакътя дълга, а ширината му — десет хиляди; цялото му пространство наоколо да бъде свято.</verse>
        <verse osisID='Ezek.45.2'>От това да бъде за светилището място петстотин на петстотин, четвъртито наоколо, и петдесет лакътя за свободно място около него.</verse>
        <verse osisID='Ezek.45.3'>И от тази мярка да отмериш място двадесет и пет хиляди лакътя дълго и десет хиляди широко; и в него ще бъде светилището, Пресвятото място.</verse>
        <verse osisID='Ezek.45.4'>Това ще е свят дял от земята за свещениците, служителите в светилището, които се приближават да служат на ГОСПОДА; ще им бъде място за къщи и свято място за светилището.</verse>
        <verse osisID='Ezek.45.5'>И едно място двадесет и пет хиляди лакътя дълго и десет хиляди широко да бъде за левитите, служещи в дома; за тяхно притежание, за градове, в които да живеят.</verse>
        <verse osisID='Ezek.45.6'>И за притежание на града да дадете едно място пет хиляди лакътя широко и двадесет и пет хиляди дълго, успоредно на светия възвишаем принос; да бъде за целия израилев дом.</verse>
        <verse osisID='Ezek.45.7'>И на княза да дадете от тази и от онази страна на светия възвишаем принос и на притежанието на града, пред светия възвишаем принос и пред притежанието на града, от западната страна към запад и от източната страна към изток; и дължината му да бъде според всеки от наследствените дялове от западната граница до източната граница.</verse>
        <verse osisID='Ezek.45.8'>Това ще бъде негова земя, негово притежание в Израил; и князете Ми няма вече да угнетяват народа Ми, а ще дадат земята на израилевия дом според племената им.</verse>
        <verse osisID='Ezek.45.9'>Така казва Господ БОГ: Много ви е, израилеви князе! Отмахнете насилието и грабителството и вършете правосъдие и правда! Престанете да пъдите народа Ми, заявява Господ БОГ.</verse>
        <verse osisID='Ezek.45.10'>Прави везни и права ефа, и прав ват да имате.</verse>
        <verse osisID='Ezek.45.11'>Ефата и ватът да имат еднаква мярка, така че ватът да събира една десета от хомера и ефата — една десета от хомера; според хомера да бъде мярката им.</verse>
        <verse osisID='Ezek.45.12'>И сикълът да бъде двадесет гери; двадесет сикъла, двадесет и пет сикла, и петнадесет сикла да ви бъде мнасата.</verse>
        <verse osisID='Ezek.45.13'>Това е възвишаемият принос, който ще принасяте: една шеста ефа от хомер жито, и да давате една шеста ефа от хомер ечемик.</verse>
        <verse osisID='Ezek.45.14'>И правилото за маслиненото масло, за ват масло: ще принасяте една десета ват от кор, от десет вата, от един хомер — защото десет вата са един хомер.</verse>
        <verse osisID='Ezek.45.15'>И ще принасяте по една овца от овцете, на всеки двеста овце от напоените пасбища на Израил за хлебен принос, за всеизгаряне и за примирителна жертва, за да се прави умилостивение за тях, заявява Господ БОГ.</verse>
        <verse osisID='Ezek.45.16'>Целият народ на земята ще бъде задължен за този възвишаем принос за княза в Израил.</verse>
        <verse osisID='Ezek.45.17'>А длъжност на княза ще бъдат всеизгарянията и хлебните приноси, и възлиянията на празниците и на новолунията, и в съботите, и при всички определени празници на израилевия дом; той ще приготвя жертвата за грях и хлебния принос, и всеизгарянето, и примирителните жертви, за да се прави умилостивение за израилевия дом.</verse>
        <verse osisID='Ezek.45.18'>Така казва Господ БОГ: В първия месец, на първия ден от месеца, да вземеш юнец от говедата без недостатък и да очистиш светилището.</verse>
        <verse osisID='Ezek.45.19'>И свещеникът да вземе от кръвта на жертвата за грях и да сложи на стълбовете на вратата на дома и на четирите ъгъла на пояса на олтара, и на стълбовете на портата на вътрешния двор.</verse>
        <verse osisID='Ezek.45.20'>И така ще правиш на седмия ден от месеца за този, който съгрешава от незнание, и за простия; и така ще правите умилостивение за дома.</verse>
        <verse osisID='Ezek.45.21'>В първия месец, на четиринадесетия ден от месеца, ще ви бъде пасхата, седемдневен празник; безквасен хляб да се яде.</verse>
        <verse osisID='Ezek.45.22'>И в онзи ден князът да приготви за себе си и за целия народ на земята юнец в жертва за грях.</verse>
        <verse osisID='Ezek.45.23'>И през седемте дни на празника да приготвя всеизгаряне на ГОСПОДА, седем юнеца и седем овена без недостатък, всеки ден, през седемте дни; и един козел на ден в жертва за грях.</verse>
        <verse osisID='Ezek.45.24'>И за хлебен принос да приготвя една ефа за всеки юнец и една ефа за всеки овен, и маслинено масло — един ин за всяка ефа.</verse>
        <verse osisID='Ezek.45.25'>В седмия месец, на петнадесетия ден от месеца, на празника, да прави същото през седемте дни, според определеното за жертвата за грях, за всеизгарянето и за хлебния принос, и за маслиненото масло.</verse>
      </chapter>
      <chapter osisID='Ezek.46'>
        <verse osisID='Ezek.46.1'>Така казва Господ БОГ: Портата на вътрешния двор, която е обърната на изток, да бъде затворена през шестте делнични дни, а в съботния ден да се отваря и в деня на новолунието да се отваря.</verse>
        <verse osisID='Ezek.46.2'>И князът да влезе по пътя през предверната зала на портата отвън и да застане при стълба на портата, и свещениците да принасят всеизгарянето му и примирителните му жертви, и той да се поклони при прага на портата и да излезе; но портата да не се затваря до вечерта.</verse>
        <verse osisID='Ezek.46.3'>И народът на земята да се покланя на ГОСПОДА във входа на тази порта в съботите и на новолунията.</verse>
        <verse osisID='Ezek.46.4'>А всеизгарянето, което князът да принася на ГОСПОДА в съботния ден, да бъде шест агнета без недостатък и един овен без недостатък.</verse>
        <verse osisID='Ezek.46.5'>И хлебният принос за овена да бъде една ефа, а хлебният принос за агнетата — колкото му дава ръка, и един ин маслинено масло за ефа.</verse>
        <verse osisID='Ezek.46.6'>А в деня на новолунието: един юнец от говедата без недостатък, шест агнета и един овен; да бъдат без недостатък.</verse>
        <verse osisID='Ezek.46.7'>И да принася хлебен принос: една ефа за юнеца и една ефа за овена, а за агнетата — колкото може да даде ръката му, и един ин маслинено масло за ефа.</verse>
        <verse osisID='Ezek.46.8'>И когато князът влиза, да влиза по пътя на предверната зала на портата, и по същия път да излиза.</verse>
        <verse osisID='Ezek.46.9'>А когато народът на земята идва пред ГОСПОДА на определените празници, тогава онзи, който влиза по пътя на северната порта, за да се поклони, да излиза по пътя на южната порта, а който влиза по пътя на южната порта, да излиза по пътя на северната порта; да не се връща по пътя на портата, през която е влязъл, а да излиза през онази, която е насреща.</verse>
        <verse osisID='Ezek.46.10'>И князът да влиза сред тях, когато влизат; и когато излизат, да излизат заедно.</verse>
        <verse osisID='Ezek.46.11'>И на празниците и по празничните времена хлебният принос да бъде една ефа за юнеца и една ефа за овена, а за агнетата — колкото му дава ръка, и един ин маслинено масло за ефа.</verse>
        <verse osisID='Ezek.46.12'>А когато князът принася доброволно всеизгаряне или доброволни примирителни жертви на ГОСПОДА, тогава да му се отваря портата, която е обърната на изток, и да принася всеизгарянето си и примирителните си жертви, както прави в съботен ден; и когато излезе, да затворят портата, след като е излязъл.</verse>
        <verse osisID='Ezek.46.13'>И да принасяш всеки ден във всеизгаряне на ГОСПОДА едногодишно агне без недостатък; всяка сутрин да го принасяш.</verse>
        <verse osisID='Ezek.46.14'>И към него да принасяш всяка сутрин хлебен принос от една шеста ефа и една трета ин маслинено масло, за да го смесиш с брашното — хлебен принос на ГОСПОДА. Това са постоянни, вечни наредби.</verse>
        <verse osisID='Ezek.46.15'>И ще принасят агнето и хлебния принос, и маслиненото масло всяка сутрин, постоянно всеизгаряне.</verse>
        <verse osisID='Ezek.46.16'>Така казва Господ БОГ: Ако князът даде подарък на някого от синовете си, това му е наследство; на синовете му ще бъде, това е тяхно притежание по наследство.</verse>
        <verse osisID='Ezek.46.17'>А ако даде подарък от наследството си на някого от слугите си, ще бъде негов до годината на освобождението, и после ще се върне на княза; това е негово наследство за синовете му, тяхно ще бъде.</verse>
        <verse osisID='Ezek.46.18'>И князът да не взема от наследството на народа и да ги измества от притежанието им. От своето притежание да дава наследство на синовете си, за да не се разпръсва народът Ми всеки от притежанието си.</verse>
        <verse osisID='Ezek.46.19'>И ме заведе през входа, който беше от страната на портата, при светите стаи за свещениците, които са обърнати на север; и ето, там имаше място отзад на запад.</verse>
        <verse osisID='Ezek.46.20'>И ми каза: Това е мястото, където свещениците ще варят жертвата за вина и жертвата за грях, и където ще пекат хлебния принос, за да не ги изнасят във външния двор да осветят народа.</verse>
        <verse osisID='Ezek.46.21'>И ме изведе във външния двор и ме преведе по четирите ъгъла на двора; и ето, във всеки ъгъл на двора имаше двор.</verse>
        <verse osisID='Ezek.46.22'>В четирите ъгъла на двора имаше заградени дворове, четиридесет лакътя на дължина и тридесет на ширина; и четирите ъгъла имаха една мярка.</verse>
        <verse osisID='Ezek.46.23'>И в тях имаше ред каменна зидария околовръст, около четирите двора; и наоколо под редовете имаше устроени готварници.</verse>
        <verse osisID='Ezek.46.24'>И ми каза: Това са готварниците, където служителите на дома ще варят жертвите на народа.</verse>
      </chapter>
      <chapter osisID='Ezek.47'>
        <verse osisID='Ezek.47.1'>И ме върна при вратата на дома; и ето, вода извираше изпод прага на дома на изток — защото лицето на дома беше на изток. И водата течеше надолу изпод дясната страна на дома на юг от олтара.</verse>
        <verse osisID='Ezek.47.2'>И ме изведе по пътя на северната порта и ме преведе наоколо по външния път към външната порта, по пътя, който беше обърнат на изток; и ето, вода течеше от дясната страна.</verse>
        <verse osisID='Ezek.47.3'>И мъжът излезе към изток и в ръката му имаше мерителна връв. И премери хиляда лакътя и ме преведе през водата — водата беше до глезени.</verse>
        <verse osisID='Ezek.47.4'>И пак премери хиляда и ме преведе през водата — водата беше до колене. И пак премери хиляда и ме преведе — водата беше до кръста.</verse>
        <verse osisID='Ezek.47.5'>И пак премери хиляда — и беше станала река, през която не можех да премина, защото водата се беше качила, беше станала вода за плуване, непроходима река.</verse>
        <verse osisID='Ezek.47.6'>И ми каза: Видя ли, сине човешки? И ме заведе и ме върна на брега на реката.</verse>
        <verse osisID='Ezek.47.7'>И когато се върнах, ето, на брега на реката имаше твърде много дървета от тази и от онази страна.</verse>
        <verse osisID='Ezek.47.8'>И ми каза: Тази вода изтича към източната област и слиза към равнината, и се влива в морето; и когато достигне морето, водата му ще оздравее.</verse>
        <verse osisID='Ezek.47.9'>И всички живи същества, които гъмжат, ще живеят навсякъде, където отиде двойната река, и рибата там ще бъде твърде много, твърде голямо множество риба, защото водата идва там и водата на морето ще оздравее. И където отиде реката, всичко ще живее.</verse>
        <verse osisID='Ezek.47.10'>И рибарите ще стоят край нея, от Енгади до Енеглаим ще простират мрежите си; рибите им ще бъдат по видовете си като рибите на голямото море, твърде много.</verse>
        <verse osisID='Ezek.47.11'>Блатата и локвите му няма да оздравеят, ще бъдат предадени на сол.</verse>
        <verse osisID='Ezek.47.12'>А на реката, на бреговете й от тази и от онази страна, ще растат всякакви дървета за храна, чиито листа няма да вехнат и плодът им няма да свършва — всеки месец ще раждат нови плодове, защото водата им изтича от светилището; и плодовете им ще бъдат за храна, а листата им — за изцеление.</verse>
        <verse osisID='Ezek.47.13'>Така казва Господ БОГ: Това е границата, по която ще наследите земята за дванадесетте израилеви племена: Йосиф ще има два дяла.</verse>
        <verse osisID='Ezek.47.14'>А вие ще я наследите всички еднакво, земята, за която се заклех да я дам на бащите ви; и тази земя ви се падна в наследство.</verse>
        <verse osisID='Ezek.47.15'>И ето границата на земята: На северната страна от голямото море по пътя на Етлон до прохода на Седад;</verse>
        <verse osisID='Ezek.47.16'>Емат, ВЕрота, Сибраим, който е между границата на Дамаск и границата на Емат, и Асаратихон, който е при границите на Ауран.</verse>
        <verse osisID='Ezek.47.17'>И границата от морето ще бъде Асаренан при границата на Дамаск; а на север, северната граница е Емат. И това е северната страна.</verse>
        <verse osisID='Ezek.47.18'>А източната страна, между Ауран и Дамаск, и Галаад и израилевата земя е Йордан, от северната граница до източното море да премерите. Това е източната страна.</verse>
        <verse osisID='Ezek.47.19'>А на юг, южната страна ще бъде от Тамар до водата на Мерива-Кадис и към египетския поток до голямото море. Това е южната страна, към юг.</verse>
        <verse osisID='Ezek.47.20'>А западната страна ще бъде голямото море от южната граница до прохода срещу Емат. Това е западната страна.</verse>
        <verse osisID='Ezek.47.21'>И да разделите тази земя помежду си според израилевите племена.</verse>
        <verse osisID='Ezek.47.22'>Да я разделите в наследство за вас и за чужденците, които живеят сред вас, които са родили синове сред вас; и нека ви бъдат като местни между израилевите синове; с вас да имат наследство между израилевите племена.</verse>
        <verse osisID='Ezek.47.23'>И в което племе живее чужденецът, там му дайте наследство, заявява Господ БОГ.</verse>
      </chapter>
      <chapter osisID='Ezek.48'>
        <verse osisID='Ezek.48.1'>А ето имената на племената: от северния край, покрай пътя за Етлон, до прохода на Емат и Асаренан, границата на Дамаск, на север край Емат, източната и западната страна да бъдат на Дан, един дял.</verse>
        <verse osisID='Ezek.48.2'>И до границата на Дан, от източната страна до западната страна — на Асир един дял.</verse>
        <verse osisID='Ezek.48.3'>И до границата на Асир, от източната страна до западната страна — на Нефталим един дял.</verse>
        <verse osisID='Ezek.48.4'>И до границата на Нефталим, от източната страна до западната страна — на Манасия един дял.</verse>
        <verse osisID='Ezek.48.5'>И до границата на Манасия, от източната страна до западната страна — на Ефрем един дял.</verse>
        <verse osisID='Ezek.48.6'>И до границата на Ефрем, от източната страна до западната страна — на Рувим един дял.</verse>
        <verse osisID='Ezek.48.7'>И до границата на Рувим, от източната страна до западната страна — на Юда един дял.</verse>
        <verse osisID='Ezek.48.8'>И до границата на Юда, от източната страна до западната страна, да бъде възвишаемият принос, който ще посветите, двадесет и пет хиляди лакътя на ширина, а на дължина — колкото един от другите дялове от източната страна до западната страна; и светилището да бъде сред него.</verse>
        <verse osisID='Ezek.48.9'>Възвишаемият принос, който ще посветите на ГОСПОДА, да бъде двадесет и пет хиляди лакътя на дължина, а на ширина — десет хиляди.</verse>
        <verse osisID='Ezek.48.10'>И за тях, за свещениците, да бъде светият възвишаем принос към север, двадесет и пет хиляди лакътя, и към запад — с ширина десет хиляди, и към изток — с ширина десет хиляди, а към юг — с дължина двадесет и пет хиляди; и светилището на ГОСПОДА да бъде сред него.</verse>
        <verse osisID='Ezek.48.11'>Това да бъде за осветените от синовете на Садок, които пазиха заповяданото Ми и не се отклониха, когато израилевите синове се отклониха, както се отклониха левитите.</verse>
        <verse osisID='Ezek.48.12'>И за тях ще бъде един възвишаем принос от възвишаемия принос на земята, пресвят, до границата на левитите.</verse>
        <verse osisID='Ezek.48.13'>А левитите да имат успоредно на границата на свещениците двадесет и пет хиляди лакътя дължина и десет хиляди ширина; цялата дължина да бъде двадесет и пет хиляди и ширината — десет хиляди.</verse>
        <verse osisID='Ezek.48.14'>И нито да продават, нито да разменят от него, и най-доброто от земята да не преминава на други, защото този дял е свят на ГОСПОДА.</verse>
        <verse osisID='Ezek.48.15'>А петте хиляди лакътя, които остават в ширината срещу двадесет и петте хиляди, ще са за обща употреба, за града, за живеене и за землища; и градът да бъде сред него.</verse>
        <verse osisID='Ezek.48.16'>И ето мерките му: северната страна — четири хиляди и петстотин лакътя и южната страна — четири хиляди и петстотин, и източната страна — четири хиляди и петстотин, и западната страна — четири хиляди и петстотин.</verse>
        <verse osisID='Ezek.48.17'>И землищата на града да бъдат: на север — двеста и петдесет лакътя и на юг — двеста и петдесет, и на изток — двеста и петдесет, и на запад — двеста и петдесет.</verse>
        <verse osisID='Ezek.48.18'>А остатъкът от дължината, успоредно на светия възвишаем принос, десет хиляди лакътя на изток и десет хиляди на запад, успоредно на светия възвишаем принос — реколтата му ще бъде за храна на работещите в града.</verse>
        <verse osisID='Ezek.48.19'>Онези от всичките израилеви племена, които работят в града, да го обработват.</verse>
        <verse osisID='Ezek.48.20'>Целият възвишаем принос да е двадесет и пет хиляди на двадесет и пет хиляди лакътя; четвъртит да отделите светия възвишаем принос с притежанието на града.</verse>
        <verse osisID='Ezek.48.21'>И остатъкът да бъде за княза, от тази от онази страна на светия възвишаем принос и на притежанието на града, пред двадесет и петте хиляди лакътя на възвишаемия принос до източната граница, и на запад пред двадесет и петте хиляди към западната граница, успоредно на дяловете; това да бъде за княза. И светият възвишаем принос и светилището на дома да бъде сред него.</verse>
        <verse osisID='Ezek.48.22'>И от притежанието на левитите и от притежанието на града, които са сред дела на княза, между границата на Юда и границата на Вениамин — това ще бъде на княза.</verse>
        <verse osisID='Ezek.48.23'>И останалите племена: от източната страна до западната страна — на Вениамин един дял.</verse>
        <verse osisID='Ezek.48.24'>И до границата на Вениамин, от източната страна до западната страна — на Симеон един дял.</verse>
        <verse osisID='Ezek.48.25'>И до границата на Симеон, от източната страна до западната страна — на Исахар един дял.</verse>
        <verse osisID='Ezek.48.26'>И до границата на Исахар, от източната страна до западната страна — на Завулон един дял.</verse>
        <verse osisID='Ezek.48.27'>И до границата на Завулон, от източната страна до западната страна — на Гад един дял.</verse>
        <verse osisID='Ezek.48.28'>И до границата на Гад, на южната страна към юг, границата да бъде от Тамар до водата на Мерива-Кадис и през египетския поток до голямото море.</verse>
        <verse osisID='Ezek.48.29'>Тази е земята, която ще разделите с жребий на израилевите племена в наследство, и тези са дяловете им, заявява Господ БОГ.</verse>
        <verse osisID='Ezek.48.30'>А това са изходите на града: на северната страна четири хиляди и петстотин мерки;</verse>
        <verse osisID='Ezek.48.31'>и портите на града по имената на израилевите племена, три порти на север: Рувимова порта — една, Юдова порта — една и Левиева порта — една;</verse>
        <verse osisID='Ezek.48.32'>и на източната страна четири хиляди и петстотин мерки и три порти: Йосифова порта — една, Вениаминова порта — една и Данова порта — една;</verse>
        <verse osisID='Ezek.48.33'>и на южната страна четири хиляди и петстотин мерки и три порти: Симеонова порта — една, Исахарова порта — една и Завулонова порта — една;</verse>
        <verse osisID='Ezek.48.34'>и на западната страна четири хиляди и петстотин мерки и портите им, три: Гадова порта — една, Асирова порта — една и Нефталимова порта — една.</verse>
        <verse osisID='Ezek.48.35'>Обиколката е осемнадесет хиляди. И оттогава името на града ще бъде: ГОСПОД е там.</verse>
      </chapter>
    </div></osisText>
</osis>