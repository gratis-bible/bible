<?xml version='1.0' encoding='UTF-8'?>
<osis xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace'>
  <osisText osisIDWork='NOR' osisRefWork='Bible' xml:lang='no'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='NOR'>
        <title>Norwegian Version</title>
        <contributor>
     The Unbound Bible
     Biola University: Administrative Computing
     13800 Biola Ave.
     La Mirada, CA 90639
     United States of America
     562-903-4722 
    </contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>NORSK BIBELEN 1906 /1930</description>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>NOR</identifier>
        <source>ftp://unboundftp.biola.edu/pub/norwegian_utf8.zip</source>
        <language type='IETF'>no</language>
        <relation/>
        <coverage>provide the bible to the world</coverage>
        <rights>I think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Eccl'>
      <chapter osisID='Eccl.1'>
        <verse osisID='Eccl.1.1'>Ord av predikeren, sønn av David, konge i Jerusalem.</verse>
        <verse osisID='Eccl.1.2'>Bare tomhet, sier predikeren, bare idelig tomhet! Alt er tomhet.</verse>
        <verse osisID='Eccl.1.3'>Hvad vinning har mennesket av alt sitt strev, som han møier sig med under solen?</verse>
        <verse osisID='Eccl.1.4'>Slekt går, og slekt kommer, men jorden står evindelig.</verse>
        <verse osisID='Eccl.1.5'>Og solen går op, og solen går ned, og den haster tilbake til det sted hvor den går op.</verse>
        <verse osisID='Eccl.1.6'>Vinden går mot syd og vender sig mot nord; den vender og vender sig om under sin gang og begynner så atter sitt kretsløp.</verse>
        <verse osisID='Eccl.1.7'>Alle bekker løper ut i havet, men havet blir ikke fullt; til det sted som bekkene går til, dit går de alltid igjen.</verse>
        <verse osisID='Eccl.1.8'>Alle ting strever utrettelig, ingen kan utsi det; øiet blir ikke mett av å se, og øret blir ikke fullt av å høre.</verse>
        <verse osisID='Eccl.1.9'>Det som har vært, er det som skal bli, og det som har hendt, er det som skal hende, og det er intet nytt under solen.</verse>
        <verse osisID='Eccl.1.10'>Er det noget hvorom en vilde si: Se, dette er nytt - så har det vært til for lenge siden, i fremfarne tider som var før oss.</verse>
        <verse osisID='Eccl.1.11'>Det er ingen som minnes dem som har levd før, og heller ikke vil de som siden skal komme, leve i minnet hos dem som kommer efter.</verse>
        <verse osisID='Eccl.1.12'>Jeg, predikeren, var konge over Israel i Jerusalem,</verse>
        <verse osisID='Eccl.1.13'>og jeg vendte min hu til å ransake og utgranske med visdom alt det som hender under himmelen; det er en ond plage, som Gud har gitt menneskenes barn å plage sig med.</verse>
        <verse osisID='Eccl.1.14'>Jeg sa alle de gjerninger som gjøres under solen, og se, alt sammen var tomhet og jag efter vind.</verse>
        <verse osisID='Eccl.1.15'>Det som er kroket, kan ikke bli rett, og det som mangler, kan ingen regne med.</verse>
        <verse osisID='Eccl.1.16'>Jeg talte med mig selv i mitt indre og sa: Se, jeg har vunnet mig større og rikere visdom enn alle som har rådet over Jerusalem før mig, og mitt hjerte har skuet megen visdom og kunnskap.</verse>
        <verse osisID='Eccl.1.17'>Og jeg vendte min hu til å kjenne visdommen og kjenne dårskap og uforstand, men jeg skjønte at også dette var jag efter vind.</verse>
        <verse osisID='Eccl.1.18'>For hvor det er megen visdom, der er det megen gremmelse, og den som øker kunnskap, øker smerte.</verse>
      </chapter>
      <chapter osisID='Eccl.2'>
        <verse osisID='Eccl.2.1'>Jeg sa til mitt hjerte: Vel, jeg vil prøve dig med glede; nyt det som godt er! Men se, også det var tomhet.</verse>
        <verse osisID='Eccl.2.2'>Til latteren sa jeg: Du er gal! Og til gleden: Hvad gagn gjør du?</verse>
        <verse osisID='Eccl.2.3'>Jeg tenkte i mitt indre på å kvege mitt legeme med vin, mens mitt hjerte ledet mig med visdom - jeg tenkte på å holde fast ved dårskapen, til jeg fikk se hvad det var best for menneskenes barn å gjøre under himmelen alle deres levedager.</verse>
        <verse osisID='Eccl.2.4'>Jeg utførte store arbeider, jeg bygget mig hus, jeg plantet mig vingårder,</verse>
        <verse osisID='Eccl.2.5'>jeg gjorde mig haver og parker og plantet i dem alle slags frukttrær,</verse>
        <verse osisID='Eccl.2.6'>jeg gjorde mig vanndammer til å vanne en skog av opvoksende trær.</verse>
        <verse osisID='Eccl.2.7'>Jeg kjøpte træler og trælkvinner, jeg hadde tjenestefolk som var født i mitt hus; jeg fikk mig også meget fe, både stort og smått, mere enn alle som hadde vært før mig i Jerusalem;</verse>
        <verse osisID='Eccl.2.8'>jeg samlet mig også sølv og gull og kostelige skatter som kom fra fremmede konger og land; jeg fikk mig sangere og sangerinner og det som er menneskenes lyst, en hustru og flere.</verse>
        <verse osisID='Eccl.2.9'>Jeg blev større og mektigere enn alle som hadde vært før mig i Jerusalem; og min visdom hadde ikke forlatt mig.</verse>
        <verse osisID='Eccl.2.10'>Alt det mine øine attrådde, det forholdt jeg dem ikke, jeg nektet ikke mitt hjerte nogen glede; for mitt hjerte hadde glede av alt mitt strev, og dette var det jeg hadde igjen for alt mitt strev.</verse>
        <verse osisID='Eccl.2.11'>Men når jeg så på alt det som mine hender hadde gjort, og på den møie det hadde kostet mig, da så jeg at alt sammen var tomhet og jag efter vind, og at det ikke er nogen vinning å nå under solen.</verse>
        <verse osisID='Eccl.2.12'>Så gav jeg mig til å se på visdom og på dårskap og uforstand; for hvad vil det menneske gjøre som kommer efter kongen? Det samme som andre har gjort for lenge siden.</verse>
        <verse osisID='Eccl.2.13'>Da så jeg at visdommen har samme fortrin fremfor dårskapen som lyset har fremfor mørket;</verse>
        <verse osisID='Eccl.2.14'>den vise har øine i sitt hode, men dåren vandrer i mørket. Men jeg skjønte også at det går den ene som den andre.</verse>
        <verse osisID='Eccl.2.15'>Da sa jeg i mitt hjerte: Som det går dåren, så vil det også gå mig; hvad skulde det da være til at jeg var så vis? Og jeg sa i mitt kjerte at også dette var tomhet.</verse>
        <verse osisID='Eccl.2.16'>For minnet om den vise vil like så litt vare til evig tid som minnet om dåren; i de kommende dager vil jo alt sammen for lengst være glemt, og må ikke den vise dø like så vel som dåren?</verse>
        <verse osisID='Eccl.2.17'>Da blev jeg lei av livet; for ondt var i mine øine alt som skjer under solen; for alt sammen er tomhet og jag efter vind.</verse>
        <verse osisID='Eccl.2.18'>Og jeg blev lei av alt mitt strev, som jeg hadde møiet mig med under solen, fordi jeg skulde efterlate det til den som kommer efter mig.</verse>
        <verse osisID='Eccl.2.19'>Hvem vet om det blir en vis eller en dåre? Og enda skal han råde over alt det jeg har vunnet ved min møie og min visdom under solen; også det er tomhet.</verse>
        <verse osisID='Eccl.2.20'>Da begynte jeg å bli fortvilet i mitt hjerte over alt det strev som jeg hadde møiet mig med under solen;</verse>
        <verse osisID='Eccl.2.21'>for er det et menneske som har gjort sitt arbeid med visdom og kunnskap og dyktighet, så må han allikevel gi det fra sig til et menneske som ikke har hatt nogen møie med det, som hans eiendom; også dette er tomhet og et stort onde.</verse>
        <verse osisID='Eccl.2.22'>For hvad har mennesket for alt sitt strev og for sitt hjertes attrå, som han møier sig med under solen?</verse>
        <verse osisID='Eccl.2.23'>Alle hans dager er jo fulle av smerte, og all hans umak er bare gremmelse; selv om natten har hans hjerte ikke ro; også dette er tomhet.</verse>
        <verse osisID='Eccl.2.24'>Er det ikke et gode for mennesket at han kan ete og drikke og unne sig gode dager til gjengjeld for sitt strev? Men jeg så at også dette kommer fra Guds hånd;</verse>
        <verse osisID='Eccl.2.25'>for hvem kunde ete og hvem nyte mere enn jeg?</verse>
        <verse osisID='Eccl.2.26'>For det menneske som tekkes ham, gir han visdom og kunnskap og glede; men synderen gir han den umak å sanke og samle for å gi til den som tekkes Gud; også dette er tomhet og jag efter vind.</verse>
      </chapter>
      <chapter osisID='Eccl.3'>
        <verse osisID='Eccl.3.1'>Alt har sin tid, og en tid er der satt for hvert foretagende under himmelen.</verse>
        <verse osisID='Eccl.3.2'>Å fødes har sin tid og å dø har sin tid, å plante har sin tid og å rykke op det som er plantet, har sin tid;</verse>
        <verse osisID='Eccl.3.3'>å drepe har sin tid og å læge har sin tid; å rive ned har sin tid og å bygge op har sin tid;</verse>
        <verse osisID='Eccl.3.4'>å gråte har sin tid og å le har sin tid; å klage har sin tid og å danse har sin tid;</verse>
        <verse osisID='Eccl.3.5'>å kaste bort stener har sin tid og å samle stener har sin tid; å ta i favn har sin tid og å holde sig fra favntak har sin tid;</verse>
        <verse osisID='Eccl.3.6'>å søke har sin tid og å tape har sin tid; å gjemme har sin tid og å kaste bort har sin tid;</verse>
        <verse osisID='Eccl.3.7'>å sønderrive har sin tid og å sy sammen har sin tid; å tie har sin tid og å tale har sin tid;</verse>
        <verse osisID='Eccl.3.8'>å elske har sin tid og å hate har sin tid; krig har sin tid og fred har sin tid.</verse>
        <verse osisID='Eccl.3.9'>Hvad vinning har den som gjør noget, av det strev han har med det?</verse>
        <verse osisID='Eccl.3.10'>Jeg så den plage som Gud har gitt menneskenes barn å plage sig med.</verse>
        <verse osisID='Eccl.3.11'>Alt har han gjort skjønt i sin tid; også evigheten har han lagt i deres hjerte, men således at mennesket ikke til fulle kan forstå det verk Gud har gjort, fra begynnelsen til enden.</verse>
        <verse osisID='Eccl.3.12'>Jeg skjønte at de intet annet gode har enn å glede sig og å gjøre sig til gode i livet;</verse>
        <verse osisID='Eccl.3.13'>men når et menneske, hvem det så er, får ete og drikke og unne sig gode dager til gjengjeld for alt sitt strev, så er også det en Guds gave.</verse>
        <verse osisID='Eccl.3.14'>Jeg skjønte at alt hvad Gud gjør, det varer evig; intet kan legges til og intet kan tas fra. Så har Gud gjort det, forat vi skal frykte ham.</verse>
        <verse osisID='Eccl.3.15'>Hvad der er, det var allerede før, og hvad der skal bli, det har også vært før; Gud søker frem igjen det forgangne.</verse>
        <verse osisID='Eccl.3.16'>Fremdeles så jeg under solen at på dommersetet, der satt gudløsheten, og hvor rettferdighet skulde råde, der rådet gudløshet.</verse>
        <verse osisID='Eccl.3.17'>Da sa jeg i mitt hjerte: Gud skal dømme den rettferdige så vel som den gudløse; for hos ham er det fastsatt en tid for hvert foretagende og for alt hvad som gjøres.</verse>
        <verse osisID='Eccl.3.18'>Jeg sa i mitt hjerte: Dette skjer for menneskenes barns skyld, forat Gud kan prøve dem, og forat de kan se at de i sig selv ikke er annet enn dyr;</verse>
        <verse osisID='Eccl.3.19'>for det går menneskenes barn som det går dyrene; den samme skjebne rammer dem; som den ene dør, så dør den andre, og en livsånde har de alle; mennesket har ikke noget fortrin fremfor dyret; for alt er tomhet.</verse>
        <verse osisID='Eccl.3.20'>De farer alle til ett sted; de er alle blitt til av støvet, og de vender alle tilbake til støvet.</verse>
        <verse osisID='Eccl.3.21'>Hvem vet om menneskenes ånd stiger op, og om dyrets ånd farer ned til jorden?</verse>
        <verse osisID='Eccl.3.22'>Og jeg så at intet er bedre for mennesket enn at han gleder sig ved sitt arbeid; for det er det gode som blir ham til del; for hvem lar ham få se det som skal komme efter ham?</verse>
      </chapter>
      <chapter osisID='Eccl.4'>
        <verse osisID='Eccl.4.1'>Fremdeles så jeg alle de voldsgjerninger som skjer under solen; jeg så de undertryktes gråt - det var ingen som trøstet dem; jeg så voldsmennene bruke makt mot dem, og det var ingen som trøstet dem.</verse>
        <verse osisID='Eccl.4.2'>Da priste jeg de døde, de som allerede hadde fått dø, lykkelige fremfor de levende, de som ennu var i live,</verse>
        <verse osisID='Eccl.4.3'>men fremfor dem begge priste jeg lykkelig den som ennu ikke er til, som ikke har sett de onde gjerninger som skjer under solen.</verse>
        <verse osisID='Eccl.4.4'>Og jeg så at alt strev og all dyktighet i arbeid har sin grunn i at den enes ærgjerrighet er større enn den andres, også det er tomhet og jag efter vind.</verse>
        <verse osisID='Eccl.4.5'>Dåren legger hendene i fanget og tærer på sitt eget kjøtt.</verse>
        <verse osisID='Eccl.4.6'>Bedre er en håndfull ro enn begge never fulle av strev og jag efter vind.</verse>
        <verse osisID='Eccl.4.7'>Og ennu mere tomhet blev jeg var under solen:</verse>
        <verse osisID='Eccl.4.8'>Stundom står en mann alene og har ingen annen med sig, hverken sønn eller bror, og allikevel er det ingen ende på alt hans strev, og hans øine blir ikke mette av rikdom. Men hvem strever jeg for og nekter mig selv det som godt er? Også det er tomhet, og en ond plage er det.</verse>
        <verse osisID='Eccl.4.9'>Bedre å være to enn én, for de har god lønn for sitt strev;</verse>
        <verse osisID='Eccl.4.10'>om de faller, kan den ene reise sin stallbror op; men stakkars den som er alene, for faller han, har han ingen til å reise sig op!</verse>
        <verse osisID='Eccl.4.11'>Likeledes når to ligger sammen, så blir de varme; men hvorledes kan den som ligger alene, bli varm?</verse>
        <verse osisID='Eccl.4.12'>Og om nogen kan vinne over den som er alene, så kan to holde stand mot ham, og en tredobbelt tråd sønderrives ikke så snart.</verse>
        <verse osisID='Eccl.4.13'>Bedre å være en fattig og vis ungdom enn en gammel dåre av en konge, som ikke mere har forstand nok til å la sig advare;</verse>
        <verse osisID='Eccl.4.14'>for fra fengslet kommer den ene ut og blir konge*; den andre blir fattig, enda han er født i sitt kongedømme. / &lt;* som Josef; 1MO 41, 41 fg.&gt;</verse>
        <verse osisID='Eccl.4.15'>Jeg så alle de levende som ferdes under solen, følge med den unge mann, han den nye, som skulde trede i den gamles* sted. / &lt;* kongens.&gt;</verse>
        <verse osisID='Eccl.4.16'>Det var ingen ende på alt det folk han var fører for. Allikevel har efterkommerne ingen glede av ham, for også dette er tomhet og jag efter vind.</verse>
        <verse osisID='Eccl.4.17'>Vokt din fot når du går til Guds hus! Å komme dit for å høre er bedre enn når dårene bærer frem offer; for de vet ikke at de gjør ondt.</verse>
      </chapter>
      <chapter osisID='Eccl.5'>
        <verse osisID='Eccl.5.1'>Vær ikke for snar med din munn, og la ikke ditt hjerte forhaste sig med å bære frem et ord for Guds åsyn! For Gud er i himmelen og du på jorden; la derfor dine ord være få!</verse>
        <verse osisID='Eccl.5.2'>For av meget strev og kav kommer drømmer, og med for mange ord følger dårlig tale.</verse>
        <verse osisID='Eccl.5.3'>Når du gjør Gud et løfte, så dryg ikke med å holde det, for han har ikke behag i dårer! Hold det du lover!</verse>
        <verse osisID='Eccl.5.4'>Bedre er det at du ikke lover, enn at du lover og ikke holder det.</verse>
        <verse osisID='Eccl.5.5'>La ikke din munn føre synd over ditt legeme og si ikke til Guds sendebud*: Det var av vanvare jeg gjorde det! Hvorfor skal Gud harmes over din tale og ødelegge dine henders verk? / &lt;* d.e. presten; MLK 2, 7.&gt;</verse>
        <verse osisID='Eccl.5.6'>For hvor det er mange drømmer, er det også megen tomhet, og likeså hvor det er mange ord. Frykt heller Gud!</verse>
        <verse osisID='Eccl.5.7'>Om du ser at den fattige undertrykkes, og at rett og rettferdighet tredes under føtter i landet, så undre dig ikke over den ting! For den som er høitstående, har en høiere til å vokte på sig, og en høieste vokter på dem begge.</verse>
        <verse osisID='Eccl.5.8'>Og en velsignelse for et land er det med alt dette at det har en konge som folket lyder.</verse>
        <verse osisID='Eccl.5.9'>Den som elsker penger, blir ikke mett av penger, og den som elsker rikdom, får aldri nok; også det er tomhet.</verse>
        <verse osisID='Eccl.5.10'>Jo mere gods dess flere til å fortære det; og hvad gagn har dets eier av det, annet enn at han får se det?</verse>
        <verse osisID='Eccl.5.11'>Arbeiderens søvn er søt, enten han eter lite eller meget; men den rikes metthet lar ham ikke få sove.</verse>
        <verse osisID='Eccl.5.12'>Der er et stort onde, som jeg har sett under solen: rikdom gjemt av sin eier til hans egen ulykke.</verse>
        <verse osisID='Eccl.5.13'>Går denne rikdom tapt ved et uhell, og han har fått en sønn, så blir det intet igjen for ham.</verse>
        <verse osisID='Eccl.5.14'>Som han kom ut av mors liv, skal han igjen gå bort naken som han kom; og ved sitt strev vinner han ikke noget som han kunde ta med sig.</verse>
        <verse osisID='Eccl.5.15'>Også dette er et stort onde: Aldeles som han kom, skal han gå bort; hvad vinning har han da av at han gjør sig møie bort i været?</verse>
        <verse osisID='Eccl.5.16'>Dessuten eter han alle sine dager sitt brød i mørket, og megen gremmelse har han og sykdom og vrede.</verse>
        <verse osisID='Eccl.5.17'>Se, dette er det jeg har funnet godt og skjønt: å ete og drikke og å gjøre sig til gode til gjengjeld for alt det strev som en møier sig med under solen alle de levedager som Gud gir ham; for det er det gode som blir ham til del.</verse>
        <verse osisID='Eccl.5.18'>Og når Gud gir et menneske rikdom og skatter og setter ham i stand til å nyte godt av det og ta det som blir ham til del, og glede sig i sitt strev, så er det en Guds gave;</verse>
        <verse osisID='Eccl.5.19'>for da vil han ikke tenke så meget på sine levedager, fordi Gud svarer ham med å gi ham glede i hjertet.</verse>
      </chapter>
      <chapter osisID='Eccl.6'>
        <verse osisID='Eccl.6.1'>Det er en ulykke som jeg har sett under solen, og som hviler tungt på mennesket:</verse>
        <verse osisID='Eccl.6.2'>Når Gud gir en mann rikdom og skatter og ære, så han for sin del ikke fattes noget som han attrår, men Gud ikke setter ham i stand til å nyte godt av det, men en fremmed mann får nyte det, så er det tomhet og en ond lidelse.</verse>
        <verse osisID='Eccl.6.3'>Om en mann får hundre barn og lever i mange år, så tallet på hans levedager blir stort, men hans sjel ikke mettes av det gode, og han heller ikke får nogen jordeferd, da sier jeg: Et ufullbåret foster er bedre faren enn han.</verse>
        <verse osisID='Eccl.6.4'>For som et intet kom det til verden, og i mørke går det bort, og med mørke blir dets navn skjult,</verse>
        <verse osisID='Eccl.6.5'>og det har hverken sett eller kjent solen; det har mere ro enn han.</verse>
        <verse osisID='Eccl.6.6'>Og om han så hadde levd tusen år to ganger, men ikke nytt noget godt - går ikke alt* til ett sted? / &lt;* JBS 30, 23.&gt;</verse>
        <verse osisID='Eccl.6.7'>Alt menneskets strev er for hans munn, og allikevel blir hans attrå aldri tilfredsstilt;</verse>
        <verse osisID='Eccl.6.8'>for hvad fortrin har den vise fremfor dåren? Hvad fortrin har den fattige som vet å skikke sig blandt de levende?</verse>
        <verse osisID='Eccl.6.9'>Bedre er det at øinene dveler ved det en har, enn at sjelen farer urolig om; også det er tomhet og jag efter vind.</verse>
        <verse osisID='Eccl.6.10'>Hvad der er blitt til, er for lenge siden nevnt med navn*, og det er kjent hvad et menneske skal bli; han kan ikke gå i rette med den som er sterkere enn han; / &lt;* av Gud.&gt;</verse>
        <verse osisID='Eccl.6.11'>for der er mange ord som bare øker tomheten - hvad gagn har mennesket av det?</verse>
        <verse osisID='Eccl.6.12'>For hvem vet hvad som gagner et menneske i livet, i alle hans tomme levedager, dem han tilbringer som en skygge? For hvem kan si et menneske hvad som skal hende under solen efter hans tid?</verse>
      </chapter>
      <chapter osisID='Eccl.7'>
        <verse osisID='Eccl.7.1'>Bedre er et godt navn enn god olje, og bedre dødsdagen enn den dag en blir født.</verse>
        <verse osisID='Eccl.7.2'>Bedre er det å gå til sørgehus enn til gjestebudshus, fordi i sørgehuset ender hvert menneskes liv, og den som lever, legger sig det på hjerte.</verse>
        <verse osisID='Eccl.7.3'>Bedre er gremmelse enn latter; for mens ansiktet er sørgmodig, er hjertet vel til mote.</verse>
        <verse osisID='Eccl.7.4'>De vises hjerte er i sorgens hus, men dårenes hjerte i gledens hus.</verse>
        <verse osisID='Eccl.7.5'>Bedre er det å høre skjenn av en vis enn å høre sang av dårer;</verse>
        <verse osisID='Eccl.7.6'>for som tornene spraker under gryten, så er det når dåren ler; også dette er tomhet.</verse>
        <verse osisID='Eccl.7.7'>For urettmessig vinning gjør den vise til dåre, og bestikkelse ødelegger hjertet.</verse>
        <verse osisID='Eccl.7.8'>Bedre er enden på en ting enn begynnelsen, bedre å være tålmodig enn overmodig.</verse>
        <verse osisID='Eccl.7.9'>Vær ikke for hastig i din ånd til å vredes; for vreden bor i dårers barm.</verse>
        <verse osisID='Eccl.7.10'>Si ikke: Hvorav kommer det at de fremfarne dager var bedre enn de som nu er? For det er ikke av visdom du spør om det.</verse>
        <verse osisID='Eccl.7.11'>Visdom er jevngod med arvegods, ja ennu ypperligere for dem som ser solen;</verse>
        <verse osisID='Eccl.7.12'>for å være i visdommens skygge er som å være i skyggen av rikdom, men kunnskapens fortrin er at visdommen holder sin eier i live.</verse>
        <verse osisID='Eccl.7.13'>Se på Guds verk! For hvem kan gjøre rett det som han har gjort kroket?</verse>
        <verse osisID='Eccl.7.14'>På en god dag skal du være ved godt mot, og på en ond dag skal du tenke på at Gud har gjort den og, like så vel som den andre, forat mennesket ikke skal finne noget efter sig*. / &lt;* d.e. ikke skal vite noget av hvad som skal skje efter ham.&gt;</verse>
        <verse osisID='Eccl.7.15'>Alt dette har jeg sett i mitt tomme liv: Mangen rettferdig går til grunne tross sin rettferdighet, og mangen ugudelig lever lenge tross sin ondskap.</verse>
        <verse osisID='Eccl.7.16'>Vær ikke altfor rettferdig og te dig ikke overvettes vis! hvorfor vil du ødelegge dig selv*? / &lt;* nemlig ved fariseisk egenrettferdighet og selvklokskap; LUK 18, 11.&gt;</verse>
        <verse osisID='Eccl.7.17'>Vær ikke altfor urettferdig*, og vær ikke en dåre! Hvorfor vil du dø før tiden? / &lt;* All synd kan du vel ikke undgå (FRK 7, 20. 1KG 8, 46. JAK 3, 2.), men tro ikke derfor at du kan overgi dig til det onde.&gt;</verse>
        <verse osisID='Eccl.7.18'>Det er godt at du holder fast ved det ene, men du skal heller ikke slippe det andre; for den som frykter Gud, finner en utvei av alt dette.</verse>
        <verse osisID='Eccl.7.19'>Visdommen er et sterkere vern for den vise enn ti mektige menn i en by;</verse>
        <verse osisID='Eccl.7.20'>for det finnes ikke et rettferdig menneske på jorden, som bare gjør godt og aldri synder.</verse>
        <verse osisID='Eccl.7.21'>Akt heller ikke på alt det folk sier, ellers kunde du få høre din tjener banne dig!</verse>
        <verse osisID='Eccl.7.22'>For du vet jo med dig selv at også du mange ganger har bannet andre.</verse>
        <verse osisID='Eccl.7.23'>Alt dette har jeg prøvd med visdom; Jeg sa: Jeg vil vinne visdom, men den er ennu langt borte fra mig.</verse>
        <verse osisID='Eccl.7.24'>Det som er langt borte og dypt, dypt skjult - hvem kan finne det?</verse>
        <verse osisID='Eccl.7.25'>Jeg så mig om, og min attrå var å vinne kunnskap og å granske og søke efter visdom og klokskap og å forstå at ugudelighet er dårskap, og at dårskapen er galskap.</verse>
        <verse osisID='Eccl.7.26'>Og jeg fant noget som er bitrere enn døden: kvinnen - hun er et garn og hennes hjerte en snare, og hennes hender er lenker; den som tekkes Gud, slipper fra henne, men synderen blir fanget av henne.</verse>
        <verse osisID='Eccl.7.27'>Se, dette fant jeg ut, sier predikeren, idet jeg la det ene til det andre for å finne hovedsummen.</verse>
        <verse osisID='Eccl.7.28'>Det som jeg stadig har søkt, men ikke har funnet, det er: En mann har jeg funnet blandt tusen, men en kvinne har jeg ikke funnet blandt dem alle.</verse>
        <verse osisID='Eccl.7.29'>Se, dette er det eneste jeg har funnet ut, at Gud skapte mennesket som det skulde være, men de søker mange kunster.</verse>
      </chapter>
      <chapter osisID='Eccl.8'>
        <verse osisID='Eccl.8.1'>Hvem er som den vise, og hvem forstår å tyde tingene? Visdommen gjør menneskets ansikt lyst, og trossen i hans åsyn forvandles.</verse>
        <verse osisID='Eccl.8.2'>Jeg sier: Akt på kongens bud, og det for den eds skyld som du har svoret ved Gud!</verse>
        <verse osisID='Eccl.8.3'>Vær ikke for snar til å forlate ham, og vær ikke med på noget som er ondt! For han gjør alt det han vil.</verse>
        <verse osisID='Eccl.8.4'>For kongens ord er mektig, og hvem tør si til ham: Hvad gjør du?</verse>
        <verse osisID='Eccl.8.5'>Den som holder budet, skal ikke lide noget ondt, og den vises hjerte skal få kjenne tid og dom.</verse>
        <verse osisID='Eccl.8.6'>For hvert foretagende har sin tid og sin dom; for hvert menneskes onde gjerning kommer til å hvile tungt på ham;</verse>
        <verse osisID='Eccl.8.7'>for han vet ikke hvad som skal hende; for hvem kan si ham hvorledes det vil gå?</verse>
        <verse osisID='Eccl.8.8'>Intet menneske har makt over vinden, så han kan holde den tilbake; heller ikke har nogen makt over dødsdagen, og ingen slipper for å gjøre krigstjeneste. Således kan heller ikke ugudelighet berge sin mann.</verse>
        <verse osisID='Eccl.8.9'>Alt dette har jeg sett, og jeg har gitt akt på alt det som hender under solen, på en tid da det ene menneske hersket over det andre og voldte ham ulykke.</verse>
        <verse osisID='Eccl.8.10'>Derefter så jeg at ugudelige blev jordfestet og kom til hvile, men at de som hadde gjort rett, måtte dra bort fra den Helliges bolig og blev glemt i staden. Også dette er tomhet.</verse>
        <verse osisID='Eccl.8.11'>Fordi dommen over den onde gjerning ikke fullbyrdes straks, derfor svulmer hjertet i menneskenes barn, så de drister sig til å gjøre det som ondt er,</verse>
        <verse osisID='Eccl.8.12'>fordi synderen hundre ganger gjør det som ondt er, og allikevel lever lenge; dog vet jeg jo at det skal gå gudfryktige vel, fordi de frykter Gud,</verse>
        <verse osisID='Eccl.8.13'>men at det ikke skal gå den ugudelige vel, og at han lik skyggen ikke skal leve lenge, fordi han ikke frykter Gud.</verse>
        <verse osisID='Eccl.8.14'>Der er noget tomt som hender på jorden: at der er rettferdige hvem det går som om de hadde gjort de ugudeliges gjerninger, og at der er ugudelige hvem det går som om de hadde gjort de rettferdiges gjerninger. Jeg sier at også dette er tomhet.</verse>
        <verse osisID='Eccl.8.15'>Så priste jeg da gleden, fordi mennesket ikke har noget annet godt under solen enn å ete og drikke og være glad; og dette følger ham under hans strev i de levedager som Gud har gitt ham under solen.</verse>
        <verse osisID='Eccl.8.16'>Da jeg vendte min hu til å lære visdom å kjenne og til å se på det strev og kav folk har her på jorden - for hverken dag eller natt får de søvn på sine øine -</verse>
        <verse osisID='Eccl.8.17'>da så jeg at det er så med alt Guds verk at mennesket ikke kan utgrunde det som hender under solen; for hvor meget et menneske enn strever med å utgranske det, kan han dog ikke utgrunde det, og selv om den vise sier at han nok skal forstå det, er han dog ikke i stand til å utgrunde det.</verse>
      </chapter>
      <chapter osisID='Eccl.9'>
        <verse osisID='Eccl.9.1'>For alt dette har jeg tatt mig til hjerte, og jeg har søkt å utgrunde alt dette: at de rettferdige og de vise og deres gjerninger er i Guds hånd; om det er kjærlighet eller hat, vet intet menneske*; de kan vente sig alt. / &lt;* Ingen kan av de ytre omstendigheter med sikkerhet slutte sig til Guds velbehag eller mishag med ham selv eller andre.&gt;</verse>
        <verse osisID='Eccl.9.2'>Det går dem* i alt likesom alle andre; det samme hender den rettferdige og den ugudelige, den gode og rene og den urene, den som ofrer og den som ikke ofrer; den gode går det som synderen, den som sverger, går det som den som er redd for å sverge. / &lt;* de rettferdige og vise.&gt;</verse>
        <verse osisID='Eccl.9.3'>Det er en ond ting ved alt det som hender under solen, at det går alle likedan, og så er også menneskenes hjerte fullt av det som ondt er, og det er uforstand i deres hjerte, så lenge de lever, og siden går det avsted til de døde;</verse>
        <verse osisID='Eccl.9.4'>for hvem er det vel som slipper? For alle dem som lever, er det håp; for en levende hund er bedre enn en død løve;</verse>
        <verse osisID='Eccl.9.5'>for de levende vet at de skal dø, men de døde vet ikke nogen ting, og de får ikke lenger nogen lønn, for minnet om dem er glemt.</verse>
        <verse osisID='Eccl.9.6'>Både deres kjærlighet og deres hat og deres ærgjerrighet er det for lenge siden forbi med, og de har i all evighet ingen del mere i alt det som hender under solen.</verse>
        <verse osisID='Eccl.9.7'>Så et da ditt brød med glede og drikk vel til mote din vin! For Gud har for lenge siden godkjent det du gjør.</verse>
        <verse osisID='Eccl.9.8'>La dine klær alltid være hvite, og la ikke olje fattes på ditt hode!</verse>
        <verse osisID='Eccl.9.9'>Nyt livet med en hustru som du elsker, alle dager i ditt tomme liv, som Herren har gitt dig under solen, alle dine tomme dager! For det er din del i livet og i ditt strev som du møier dig med under solen.</verse>
        <verse osisID='Eccl.9.10'>Alt det din hånd er i stand til å gjøre med din kraft, det skal du gjøre! For det finnes hverken gjerning eller klokskap eller kunnskap eller visdom i dødsriket, dit du går.</verse>
        <verse osisID='Eccl.9.11'>Fremdeles så jeg under solen at det ikke er visst at de som er lette på foten, vinner i løpet, eller at heltene seirer i krigen, eller at de vise kan få sig brød, eller at de forstandige kan vinne rikdom eller de kloke finne yndest; for tid og hendelse møter dem alle.</verse>
        <verse osisID='Eccl.9.12'>For mennesket kjenner like så lite sin tid som fiskene som fanges i det onde garn, eller fuglene som blir fanget i snaren; likesom de fanges også menneskenes barn i en ond tid, når den med ett kommer over dem.</verse>
        <verse osisID='Eccl.9.13'>Også i dette så jeg visdom under solen, og stor syntes den mig:</verse>
        <verse osisID='Eccl.9.14'>Det var en liten by med få folk i; til den kom det en stor konge og kringsatte den og bygget store voller mot den;</verse>
        <verse osisID='Eccl.9.15'>men det fantes i byen en fattig, vis mann, og han berget den ved sin visdom, og ikke et menneske var kommet denne fattige mann i hu.</verse>
        <verse osisID='Eccl.9.16'>Da sa jeg: Visdom er bedre enn styrke; men den fattiges visdom er foraktet, og folk hører ikke på det han sier.</verse>
        <verse osisID='Eccl.9.17'>De vises ord som høres i ro, er bedre enn rop fra en hersker blandt dårene.</verse>
        <verse osisID='Eccl.9.18'>Visdom er bedre enn krigsvåben, men en synder kan ødelegge meget godt.</verse>
      </chapter>
      <chapter osisID='Eccl.10'>
        <verse osisID='Eccl.10.1'>Giftige fluer får salvelagerens salve til å lukte ille og gjære; endog et lite grand dårskap ødelegger en mann som utmerker sig ved visdom eller ære.</verse>
        <verse osisID='Eccl.10.2'>Den vises hu er vendt til høire, men dårens hu til venstre*. / &lt;* høire og venstre er her å forstå om det rette og det vrange.&gt;</verse>
        <verse osisID='Eccl.10.3'>Og hvor som helst dåren ferdes, fattes det ham forstand, og han lar alle merke at han er en dåre.</verse>
        <verse osisID='Eccl.10.4'>Reiser herskerens vrede sig mot dig, så forlat ikke din post! For saktmodighet holder store synder nede.</verse>
        <verse osisID='Eccl.10.5'>Der er et onde som jeg har sett under solen - et misgrep som utgår fra makthaveren:</verse>
        <verse osisID='Eccl.10.6'>Dårskapen sitter i høie stillinger, mens fornemme folk må sitte lavt.</verse>
        <verse osisID='Eccl.10.7'>Jeg har sett tjenere ride på hester og fyrster gå til fots som tjenere.</verse>
        <verse osisID='Eccl.10.8'>Den som graver en grav, kan falle i den, og den som river et gjerde, kan bli bitt av en orm.</verse>
        <verse osisID='Eccl.10.9'>Den som bryter sten, kan få en skade av det; den som hugger ved, kan komme i fare ved det.</verse>
        <verse osisID='Eccl.10.10'>Når øksen er sløv, og han ikke har slipt eggen, så må han bruke dess større kraft; men visdom har den fordel at den gjør alt på rette måte.</verse>
        <verse osisID='Eccl.10.11'>Når ormen biter uten besvergelse*, har tungens eier** ingen nytte av den. / &lt;* før besvergelsen har funnet sted; SLM 58, 6.&gt; / &lt;** besvergeren.&gt;</verse>
        <verse osisID='Eccl.10.12'>Ord fra den vises munn er liflige, men dårens leber ødelegger ham selv.</verse>
        <verse osisID='Eccl.10.13'>De første ord av hans munn er dårskap, og enden på hans tale er farlig galskap.</verse>
        <verse osisID='Eccl.10.14'>Dåren taler mange ord, enda mennesket ikke vet hvad som skal hende, og hvem sier ham hvad som skal hende efter hans tid?</verse>
        <verse osisID='Eccl.10.15'>Dårens strev tretter ham, han som ikke engang vet veien til byen.</verse>
        <verse osisID='Eccl.10.16'>Ve dig, du land som har et barn til konge, og hvis fyrster holder måltid om morgenen!</verse>
        <verse osisID='Eccl.10.17'>Lykkelige land som har en konge av edel ætt, og hvis fyrster holder måltid i sømmelig tid, som menn og ikke som drankere!</verse>
        <verse osisID='Eccl.10.18'>Når latheten råder, synker bjelkene sammen, og lar en hendene henge, så drypper det inn i huset.</verse>
        <verse osisID='Eccl.10.19'>For å more sig holder de* gjestebud, og vinen legger glede over livet; alt sammen fås for penger. &lt;* FRK 10, 16.&gt;</verse>
        <verse osisID='Eccl.10.20'>Ikke engang i dine tanker må du banne kongen, og ikke engang i ditt sengkammer må du banne den rike; for himmelens fugler bærer lyden avsted, og de vingede skapninger melder dine ord.</verse>
      </chapter>
      <chapter osisID='Eccl.11'>
        <verse osisID='Eccl.11.1'>Send ditt brød bort over vannet; for i tidens løp skal du finne det igjen.</verse>
        <verse osisID='Eccl.11.2'>Del ut til syv, ja til åtte; for du vet ikke hvad ulykke som kan hende på jorden.</verse>
        <verse osisID='Eccl.11.3'>Når skyene blir fulle av regn, tømmer de det ut over jorden, og når et tre faller, enten det er mot syd eller mot nord, så blir treet liggende på det sted hvor det falt.</verse>
        <verse osisID='Eccl.11.4'>Den som stadig akter på vinden, kommer ikke til å så, og den som stadig ser på skyene, kommer ikke til å høste.</verse>
        <verse osisID='Eccl.11.5'>Like så lite som du vet hvad vei vinden farer, eller hvorledes benene dannes i den fruktsommelige kvinnes liv, like så lite vet du hvad Gud vil gjøre, han som gjør det alt sammen.</verse>
        <verse osisID='Eccl.11.6'>Så din sæd om morgenen, og la ikke din hånd hvile når det lider mot aftenen; for du vet ikke hvad som vil lykkes, det ene eller det andre, eller om begge deler er gode.</verse>
        <verse osisID='Eccl.11.7'>Lyset er liflig, og det er godt for øinene å få se solen.</verse>
        <verse osisID='Eccl.11.8'>For om et menneske lever mange år, skal han glede sig i dem alle og komme mørkets dager i hu; for de blir mange. Alt som skal komme, er tomhet.</verse>
        <verse osisID='Eccl.11.9'>Gled dig, du unge, i din ungdom og la ditt hjerte være vel til mote i din ungdoms dager og vandre på ditt hjertes veier og efter det dine øine ser! Men vit at for alt dette vil Gud føre dig frem for dommen.</verse>
        <verse osisID='Eccl.11.10'>La gremmelse vike fra ditt hjerte og hold alt ondt borte fra ditt legeme! For ungdom og morgenrøde er tomhet.</verse>
      </chapter>
      <chapter osisID='Eccl.12'>
        <verse osisID='Eccl.12.1'>Tenk på din skaper i din ungdoms dager, før de onde dager kommer, og det lider mot de år hvorom du vil si: Jeg har ingen glede av dem,</verse>
        <verse osisID='Eccl.12.2'>før solen og lyset og månen og stjernene formørkes, og skyene kommer igjen efter regnet -</verse>
        <verse osisID='Eccl.12.3'>den tid da husets voktere skjelver, og de sterke menn blir krokete, og de som maler på kvernen, stanser sitt arbeid, fordi de er blitt for få, og de som ser ut gjennem vinduene, formørkes*, &lt;* 1MO 27, 1; 48, 10. 1KG 14, 4.&gt;</verse>
        <verse osisID='Eccl.12.4'>og begge dørene til gaten stenges, mens kvernduren blir svak og ikke når høiere enn til spurvekvitter, og alle sangmøene blir lavmælte,</verse>
        <verse osisID='Eccl.12.5'>og en frykter for hver bakke, og det lurer skremsler på veien, og mandeltreet blomstrer, og gresshoppen sleper sig frem, og kapersen mister sin kraft; for mennesket drar bort til sin evige bolig, og de sørgende går allerede og venter på gaten -</verse>
        <verse osisID='Eccl.12.6'>før sølvsnoren tas bort, og gullskålen slåes i stykker, og krukken brytes sønder ved kilden, og hjulet knuses og faller ned i brønnen,</verse>
        <verse osisID='Eccl.12.7'>og støvet vender tilbake til jorden og blir som det var før, og ånden vender tilbake til Gud, som gav den.</verse>
        <verse osisID='Eccl.12.8'>Bare idelig tomhet, sier predikeren; alt er tomhet.</verse>
        <verse osisID='Eccl.12.9'>For øvrig er å si at predikeren var en vismann, og at han også lærte folket kunnskap og prøvde og gransket; han laget mange ordsprog.</verse>
        <verse osisID='Eccl.12.10'>Predikeren søkte å finne liflige ord, og skrevet er her hvad riktig er, sannhets ord.</verse>
        <verse osisID='Eccl.12.11'>De vises ord er som brodder, og visdomssprog som er samlet, sitter fast som nagler; de er gitt av én hyrde* &lt;* SLM 80, 2.&gt;</verse>
        <verse osisID='Eccl.12.12'>Og for øvrig: La dig advare, du min sønn! Det er ingen ende på all bokskrivningen, og megen granskning tretter legemet.</verse>
        <verse osisID='Eccl.12.13'>Enden på det hele, efterat alt er hørt, er dette: Frykt Gud og hold hans bud! Det er hvad hvert menneske bør gjøre.</verse>
        <verse osisID='Eccl.12.14'>For hver gjerning vil Gud føre frem for dommen over alt som er skjult, enten det er godt eller ondt.</verse>
      </chapter>
    </div></osisText>
</osis>