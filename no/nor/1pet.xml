<?xml version='1.0' encoding='UTF-8'?>
<osis xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace'>
  <osisText osisIDWork='NOR' osisRefWork='Bible' xml:lang='no'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='NOR'>
        <title>Norwegian Version</title>
        <contributor>
     The Unbound Bible
     Biola University: Administrative Computing
     13800 Biola Ave.
     La Mirada, CA 90639
     United States of America
     562-903-4722 
    </contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>NORSK BIBELEN 1906 /1930</description>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>NOR</identifier>
        <source>ftp://unboundftp.biola.edu/pub/norwegian_utf8.zip</source>
        <language type='IETF'>no</language>
        <relation/>
        <coverage>provide the bible to the world</coverage>
        <rights>I think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='1Pet'>
      <chapter osisID='1Pet.1'>
        <verse osisID='1Pet.1.1'>Peter, Jesu Kristi apostel - til de utlendinger som er spredt omkring i Pontus, Galatia, Kappadokia, Asia og Bitynia, utvalgt</verse>
        <verse osisID='1Pet.1.2'>efter Gud Faders forutviten, i Åndens helliggjørelse, til lydighet og oversprengning med Jesu Kristi blod: Nåde og fred bli eder mangfoldig til del!</verse>
        <verse osisID='1Pet.1.3'>Lovet være Gud og vår Herre Jesu Kristi Fader, han som efter sin store miskunn har gjenfødt oss til et levende håp ved Jesu Kristi opstandelse fra de døde,</verse>
        <verse osisID='1Pet.1.4'>til en uforgjengelig og usmittet og uvisnelig arv, som er gjemt i himlene for eder,</verse>
        <verse osisID='1Pet.1.5'>I som ved Guds makt holdes oppe ved troen til den frelse som er ferdig til å bli åpenbaret i den siste tid.</verse>
        <verse osisID='1Pet.1.6'>Derover fryder I eder, om I enn nu - når så skal være - har sorg en liten stund ved allehånde fristelser,</verse>
        <verse osisID='1Pet.1.7'>forat eders prøvede tro, som er meget kosteligere enn det forgjengelige gull, som dog prøves ved ild, må finnes til lov og pris og ære i Jesu Kristi åpenbarelse,</verse>
        <verse osisID='1Pet.1.8'>han som I ikke har kjent og dog elsker, han som I nu ikke ser og dog tror på, og derfor fryder I eder med en usigelig og herliggjort glede,</verse>
        <verse osisID='1Pet.1.9'>når I vinner frem til endemålet for eders tro, sjelenes frelse.</verse>
        <verse osisID='1Pet.1.10'>Om denne frelse var det profetene gransket og ransaket, de som spådde om den nåde som I skulde få,</verse>
        <verse osisID='1Pet.1.11'>idet de ransaket hvilken eller hvad slags tid Kristi Ånd, som var i dem, viste frem til når han forut vidnet om Kristi lidelser og om herligheten derefter;</verse>
        <verse osisID='1Pet.1.12'>for det blev dem åpenbaret at de ikke tjente sig selv, men oss, med dette som nu er blitt kunngjort ved dem som har forkynt eder evangeliet ved den Hellige Ånd, som blev sendt fra himmelen - dette som englene attrår å skue inn i.</verse>
        <verse osisID='1Pet.1.13'>Derfor, omgjord eders sinns lender, vær edrue, og sett eders håp fullt og fast til den nåde som blir eder til del i Jesu Kristi åpenbarelse!</verse>
        <verse osisID='1Pet.1.14'>Som lydige barn skal I ikke skikke eder efter de forrige lyster i eders vankundighet,</verse>
        <verse osisID='1Pet.1.15'>men vær, efter den Hellige som kalte eder, også I hellige i all eders ferd!</verse>
        <verse osisID='1Pet.1.16'>for det er skrevet: I skal være hellige; for jeg er hellig.</verse>
        <verse osisID='1Pet.1.17'>Og når I påkaller som Fader ham som dømmer uten å gjøre forskjell, efter enhvers gjerning, da ferdes i frykt i eders utlendighets tid,</verse>
        <verse osisID='1Pet.1.18'>for I vet at I ikke med forgjengelige ting, sølv eller gull, blev løskjøpt fra eders dårlige ferd, som var arvet fra fedrene,</verse>
        <verse osisID='1Pet.1.19'>men med Kristi dyre blod som blodet av et ulastelig og lyteløst lam,</verse>
        <verse osisID='1Pet.1.20'>han som forut var kjent, før verdens grunnvoll blev lagt, men blev åpenbaret ved tidenes ende for eders skyld,</verse>
        <verse osisID='1Pet.1.21'>I som ved ham tror på Gud, som opvakte ham fra de døde og gav ham herlighet, så at eders tro også er håp til Gud.</verse>
        <verse osisID='1Pet.1.22'>Rens eders sjeler i lydighet mot sannheten til uskrømtet broderkjærlighet, og elsk hverandre inderlig av hjertet,</verse>
        <verse osisID='1Pet.1.23'>I som er gjenfødt, ikke av forgjengelig, men uforgjengelig sæd, ved Guds ord, som lever og blir!</verse>
        <verse osisID='1Pet.1.24'>For alt kjød er som gress, og all dets herlighet som blomst på gress: gresset visnet, og blomsten på det falt av,</verse>
        <verse osisID='1Pet.1.25'>men Herrens ord blir evindelig; og dette er det ord som er forkynt eder ved evangeliet.</verse>
      </chapter>
      <chapter osisID='1Pet.2'>
        <verse osisID='1Pet.2.1'>Avlegg derfor all ondskap og all svik og også hykleri og avind og all baktalelse,</verse>
        <verse osisID='1Pet.2.2'>og lenges som nyfødte barn efter den åndelige uforfalskede melk, forat I kan vokse ved den til frelse,</verse>
        <verse osisID='1Pet.2.3'>så sant I har smakt at Herren er god!</verse>
        <verse osisID='1Pet.2.4'>Kom til ham, den levende sten, som vel blev forkastet av mennesker, men er utvalgt og kostelig for Gud,</verse>
        <verse osisID='1Pet.2.5'>og bli også I opbygget som levende stener til et åndelig hus, et hellig presteskap til å frembære åndelige offer, som tekkes Gud ved Jesus Kristus.</verse>
        <verse osisID='1Pet.2.6'>For det heter i Skriften: Se, jeg legger i Sion en hjørnesten, utvalgt, kostelig, og den som tror på ham, skal ingenlunde bli til skamme.</verse>
        <verse osisID='1Pet.2.7'>Eder altså som tror, hører æren til; men for de vantro er den sten som bygningsmennene forkastet, blitt til hjørnesten og snublesten og anstøtsklippe,</verse>
        <verse osisID='1Pet.2.8'>disse som snubler ved sin vantro mot ordet; dertil er de og satt.</verse>
        <verse osisID='1Pet.2.9'>Men I er en utvalgt ætt, et kongelig presteskap, et hellig folk, et folk til eiendom, forat I skal forkynne hans dyder som kalte eder fra mørke til sitt underfulle lys,</verse>
        <verse osisID='1Pet.2.10'>I som fordum ikke var et folk, men nu er Guds folk, I som ikke hadde funnet miskunn, men nu har fått miskunn.</verse>
        <verse osisID='1Pet.2.11'>I elskede! jeg formaner eder som fremmede og utlendinger at I avholder eder fra de kjødelige lyster, som strider mot sjelen,</verse>
        <verse osisID='1Pet.2.12'>så I lar eders ferd iblandt hedningene være god, forat de mens de baktaler eder som ugjerningsmenn, kan se eders gode gjerninger og for deres skyld prise Gud på besøkelsens dag.</verse>
        <verse osisID='1Pet.2.13'>Vær derfor all menneskelig ordning undergitt for Herrens skyld, enten det nu er kongen som den høieste,</verse>
        <verse osisID='1Pet.2.14'>eller landshøvdinger som utsendinger fra ham til straff for ugjerningsmenn, men til ros for dem som gjør godt.</verse>
        <verse osisID='1Pet.2.15'>For således er det Guds vilje at I ved å gjøre det gode skal målbinde de uvettige menneskers vankundighet,</verse>
        <verse osisID='1Pet.2.16'>som frie, og ikke som de som har friheten til ondskaps skjul, men som Guds tjenere.</verse>
        <verse osisID='1Pet.2.17'>Ær alle, elsk broderskapet, frykt Gud, ær kongen!</verse>
        <verse osisID='1Pet.2.18'>I tjenere! vær eders herrer undergitt i all frykt, ikke bare de gode og rimelige, men også de vrange!</verse>
        <verse osisID='1Pet.2.19'>For dette finner nåde, om nogen av samvittighet for Gud finner sig i sorger når han lider urettferdig.</verse>
        <verse osisID='1Pet.2.20'>For hvad ros er det om I er tålmodige når I synder og får straff for det? Men om I er tålmodige når I gjør det gode og allikevel må lide, da finner dette nåde hos Gud.</verse>
        <verse osisID='1Pet.2.21'>For dertil blev I og kalt, fordi også Kristus led for eder og efterlot eder et eksempel, forat I skal følge efter i hans fotspor,</verse>
        <verse osisID='1Pet.2.22'>han som ikke gjorde synd, og i hvis munn det ikke blev funnet svik,</verse>
        <verse osisID='1Pet.2.23'>han som ikke skjelte igjen når han blev utskjelt, ikke truet når han led, men overlot det til ham som dømmer rettferdig;</verse>
        <verse osisID='1Pet.2.24'>han som bar våre synder på sitt legeme op på treet, forat vi skal avdø fra våre synder og leve for rettferdigheten, han ved hvis sår I er lægt.</verse>
        <verse osisID='1Pet.2.25'>For I var villfarende som får, men har nu omvendt eder til eders sjelers hyrde og tilsynsmann.</verse>
      </chapter>
      <chapter osisID='1Pet.3'>
        <verse osisID='1Pet.3.1'>Likeså I hustruer: Underordne eder under eders egne menn, så endog de som er vantro mot ordet, kan bli vunnet uten ord ved sine hustruers ferd,</verse>
        <verse osisID='1Pet.3.2'>når de ser for sine øine eders rene ferd i frykt.</verse>
        <verse osisID='1Pet.3.3'>Deres pryd skal ikke være den utvortes med hårfletning og påhengte gullsmykker eller klædebon,</verse>
        <verse osisID='1Pet.3.4'>men hjertets skjulte menneske i den uforgjengelige prydelse med den saktmodige og stille ånd, som er kostelig for Gud.</verse>
        <verse osisID='1Pet.3.5'>For således prydet og fordum de hellige kvinner sig, de som satte sitt håp til Gud, og de underordnet sig under sine egne menn,</verse>
        <verse osisID='1Pet.3.6'>likesom Sara var Abraham lydig og kalte ham herre; og hennes barn er I blitt når I gjør det gode og ikke lar eder skremme av noget.</verse>
        <verse osisID='1Pet.3.7'>Likeså I ektemenn: Lev med forstand sammen med eders hustruer som det svakere kar, og vis dem ære, da de og er medarvinger til livets nåde, forat eders bønner ikke skal hindres.</verse>
        <verse osisID='1Pet.3.8'>Og til slutning: Vær alle enige, medlidende, kjærlige mot brødrene, barmhjertige, ydmyke,</verse>
        <verse osisID='1Pet.3.9'>så I ikke gjengjelder ondt med ondt eller skjellsord med skjellsord, men tvert imot velsigner; for dertil blev I kalt, at I skal arve velsignelse.</verse>
        <verse osisID='1Pet.3.10'>For den som vil elske livet og se gode dager, han holde sin tunge fra ondt og sine leber fra å tale svik;</verse>
        <verse osisID='1Pet.3.11'>han gå av veien for ondt og gjøre godt, han søke fred og jage efter den!</verse>
        <verse osisID='1Pet.3.12'>For Herrens øine er over de rettferdige, og hans ører vendt til deres bønn; men Herrens åsyn er over dem som gjør ondt.</verse>
        <verse osisID='1Pet.3.13'>Og hvem er det som kan gjøre eder ondt såfremt I legger vinn på det gode?</verse>
        <verse osisID='1Pet.3.14'>Men om I enn skulde lide for rettferdighets skyld, er I salige. Men frykt ikke for dem og forferdes ikke; men hellige Kristus som Herre i eders hjerter,</verse>
        <verse osisID='1Pet.3.15'>og vær alltid rede til å forsvare eder for enhver som krever eder til regnskap for det håp som bor i eder, dog med saktmodighet og frykt,</verse>
        <verse osisID='1Pet.3.16'>idet I har en god samvittighet, forat de som laster eders gode ferd i Kristus, må bli til skamme i det som de baktaler eder for som ugjerningsmenn.</verse>
        <verse osisID='1Pet.3.17'>For det er bedre, om så er Guds vilje, å lide når en gjør godt, enn når en gjør ondt.</verse>
        <verse osisID='1Pet.3.18'>For også Kristus led en gang for synder, en rettferdig for urettferdige, for å føre oss frem til Gud, han som led døden i kjødet, men blev levendegjort i ånden,</verse>
        <verse osisID='1Pet.3.19'>og i denne gikk han og bort og preket for åndene som var i varetekt,</verse>
        <verse osisID='1Pet.3.20'>de som fordum hadde vært gjenstridige, dengang da Guds langmodighet ventet i Noahs dager, mens arken blev bygget, i hvilken nogen få - åtte sjeler - blev frelst ved vann,</verse>
        <verse osisID='1Pet.3.21'>det som også nu frelser oss i sitt motbillede, dåpen, som ikke er avleggelse av kjødets urenhet, men en god samvittighets pakt med Gud ved Jesu Kristi opstandelse,</verse>
        <verse osisID='1Pet.3.22'>han som er faret op til himmelen og er ved Guds høire hånd, hvor engler og makter og krefter er ham underlagt.</verse>
      </chapter>
      <chapter osisID='1Pet.4'>
        <verse osisID='1Pet.4.1'>Da nu Kristus har lidt i kjødet, så væbne og I eder med den samme tanke, at den som har lidt i kjødet, er ferdig med synden,</verse>
        <verse osisID='1Pet.4.2'>så I ikke lenger skal leve efter menneskers lyster, men efter Guds vilje, den tid I ennu skal være i kjødet.</verse>
        <verse osisID='1Pet.4.3'>For det er nok at I i den fremfarne livstid har gjort hedningenes vilje, idet I ferdedes i skamløshet, lyster, fyll, svir, drikk og skammelig avgudsdyrkelse;</verse>
        <verse osisID='1Pet.4.4'>derfor undrer de sig når I ikke renner med dem ut i den samme strøm av ryggesløshet, og spotter eder;</verse>
        <verse osisID='1Pet.4.5'>men de skal gjøre regnskap for ham som står ferdig til å dømme levende og døde.</verse>
        <verse osisID='1Pet.4.6'>For derfor blev evangeliet forkynt også for døde at de visstnok skulde dømmes som mennesker i kjødet, men leve således som Gud i ånden.</verse>
        <verse osisID='1Pet.4.7'>Men alle tings ende er kommet nær; vær derfor sindige og edrue så I kan bede,</verse>
        <verse osisID='1Pet.4.8'>og ha fremfor alle ting inderlig kjærlighet til hverandre! for kjærligheten skjuler en mangfoldighet av synder.</verse>
        <verse osisID='1Pet.4.9'>Vær gjestfrie mot hverandre uten knurr!</verse>
        <verse osisID='1Pet.4.10'>Efter som enhver har fått en nådegave, så tjen hverandre med den som gode husholdere over Guds mangehånde nåde:</verse>
        <verse osisID='1Pet.4.11'>om nogen taler, han tale som Guds ord; om nogen tjener i menigheten, han tjene som av den kraft Gud gir, forat Gud må æres i alle ting ved Jesus Kristus, han som æren og makten tilhører i all evighet. Amen.</verse>
        <verse osisID='1Pet.4.12'>I elskede! undre eder ikke over den ild som kommer over eder til prøvelse, som om det hendte eder noget underlig;</verse>
        <verse osisID='1Pet.4.13'>men i samme mon som I har del i Kristi lidelser, skal I glede eder, forat I også i hans herlighets åpenbarelse kan glede eder med jubel.</verse>
        <verse osisID='1Pet.4.14'>Om I hånes for Kristi navns skyld, er I salige, fordi herlighetens og Guds Ånd hviler over eder.</verse>
        <verse osisID='1Pet.4.15'>For ingen av eder må lide som morder eller tyv eller ugjerningsmann eller som en som blander sig i andres saker;</verse>
        <verse osisID='1Pet.4.16'>men lider han som kristen, da skal han ikke skamme sig, men prise Gud for dette navn.</verse>
        <verse osisID='1Pet.4.17'>For det er nu tiden da dommen skal begynne med Guds hus; men begynner det med oss, hvad blir da enden for dem som ikke vil tro Guds evangelium?</verse>
        <verse osisID='1Pet.4.18'>Og blir den rettferdige vanskelig frelst, hvor skal det da bli av den ugudelige og synderen?</verse>
        <verse osisID='1Pet.4.19'>Derfor skal og de som efter Guds vilje må lide, overgi sine sjeler til den trofaste skaper, idet de gjør det gode.</verse>
      </chapter>
      <chapter osisID='1Pet.5'>
        <verse osisID='1Pet.5.1'>De eldste blandt eder formaner jeg som medeldste og vidne om Kristi lidelser, som den som og har del i den herlighet som skal åpenbares:</verse>
        <verse osisID='1Pet.5.2'>Vokt den Guds hjord som er hos eder, og ha tilsyn med den, ikke av tvang, men frivillig, ikke for ussel vinnings skyld, men av villig hjerte,</verse>
        <verse osisID='1Pet.5.3'>heller ikke som de som vil herske over sine menigheter, men således at I blir mønster for hjorden;</verse>
        <verse osisID='1Pet.5.4'>og når overhyrden åpenbares, skal I få ærens uvisnelige krans.</verse>
        <verse osisID='1Pet.5.5'>Likeså skal I yngre underordne eder under de eldre, og I alle skal iklæ eder ydmykhet mot hverandre; for Gud står de stolte imot, men de ydmyke gir han nåde.</verse>
        <verse osisID='1Pet.5.6'>Ydmyk eder derfor under Guds veldige hånd, forat han kan ophøie eder i sin tid,</verse>
        <verse osisID='1Pet.5.7'>og kast all eders sorg på ham! for han har omsorg for eder.</verse>
        <verse osisID='1Pet.5.8'>Vær edrue, våk! Eders motstander djevelen går omkring som en brølende løve og søker hvem han kan opsluke;</verse>
        <verse osisID='1Pet.5.9'>stå ham imot, faste i troen, for I vet at de samme lidelser er lagt på eders brødre i verden.</verse>
        <verse osisID='1Pet.5.10'>Men all nådes Gud, som kalte eder til sin evige herlighet i Kristus Jesus, efter en kort tids lidelse, han skal dyktiggjøre, stadfeste, styrke, grunnfeste eder;</verse>
        <verse osisID='1Pet.5.11'>ham tilhører makten i all evighet. Amen.</verse>
        <verse osisID='1Pet.5.12'>Med Silvanus, den trofaste bror - det holder jeg ham for - skriver jeg kortelig til eder for å formane og vidne at dette er Guds sanne nåde som I står i.</verse>
        <verse osisID='1Pet.5.13'>Den medutvalgte menighet i Babylon hilser eder, likeså Markus, min sønn.</verse>
        <verse osisID='1Pet.5.14'>Hils hverandre med kjærlighets kyss! Fred være med alle eder som er i Kristus!</verse>
      </chapter>
    </div></osisText>
</osis>