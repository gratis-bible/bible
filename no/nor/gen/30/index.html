<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/no/nor/gen/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/no">Norwegian</a> &gt; <a href="/no/nor">Norwegian Version</a> &gt; <a href="/no/nor/gen">Genesis</a> &gt <strong>Chapter 30</strong></div><p><span class="verse"><a name="1">1</a>Da Rakel så at hun og Jakob ikke fikk barn, blev hun misunnelig på sin søster og sa til Jakob: La mig få barn! Ellers dør jeg.</span> <span class="verse"><a name="2">2</a>Da optendtes Jakobs vrede mot Rakel, og han sa: Er jeg i Guds sted, som har nektet dig livsfrukt?</span> <span class="verse"><a name="3">3</a>Da sa hun: Se, der er min trælkvinne Bilha; gå inn til henne, forat hun kan føde på mine knær*, så også jeg kan få barn ved henne! / <* d.e. føde barn som jeg kan ta til mig som mine.></span> <span class="verse"><a name="4">4</a>Så gav hun sin trælkvinne Bilha til hustru, og Jakob gikk inn til henne.</span> <span class="verse"><a name="5">5</a>Og Bilha blev fruktsommelig og fødte Jakob en sønn.</span> <span class="verse"><a name="6">6</a>Da sa Rakel: Gud har dømt i min sak; han har hørt min bønn og gitt mig en sønn. Derfor kalte hun ham Dan*. / <* dommer.></span> <span class="verse"><a name="7">7</a>Og Bilha, Rakels trælkvinne, blev atter fruktsommelig og fødte Jakob ennu en sønn.</span> <span class="verse"><a name="8">8</a>Da sa Rakel: Jeg har kjempet Guds kamper med min søster, og nu har jeg vunnet. Og hun kalte ham Naftali*. / <* den jeg har vunnet med kamp.></span> <span class="verse"><a name="9">9</a>Da Lea så at hun ikke fikk flere barn, tok hun sin trælkvinne Silpa og gav Jakob til hustru.</span> <span class="verse"><a name="10">10</a>Og Silpa, Leas trælkvinne, fødte Jakob en sønn.</span> <span class="verse"><a name="11">11</a>Da sa Lea: Til lykke! Og hun kalte ham Gad*. / <* lykke.></span> <span class="verse"><a name="12">12</a>Og Silpa, Leas trælkvinne, fødte Jakob ennu en sønn.</span> <span class="verse"><a name="13">13</a>Da sa Lea: Hvor lykkelig jeg er! For alle kvinner vil prise mig lykkelig. Og hun kalte ham Aser*. / <* lykkelig.></span> <span class="verse"><a name="14">14</a>En dag i hvetehøstens tid gikk Ruben ut og fant alruner* på marken og bar dem hjem til Lea, sin mor; da sa Rakel til Lea: Kjære, gi mig nogen av din sønns alruner! / <* d.e. et slags plante som mentes å kunne vekke elskov og fremkalle svangerskap.></span> <span class="verse"><a name="15">15</a>Men hun svarte henne: Er det ikke nok at du har tatt min mann? Vil du nu også ta min sønns alruner? Da sa Rakel: Nu vel, han kan sove hos dig inatt, hvis jeg får din sønns alruner!</span> <span class="verse"><a name="16">16</a>Da Jakob om aftenen kom hjem fra marken, gikk Lea ham i møte og sa: Det er hos mig du skal være inatt; jeg har tinget dig for min sønns alruner. Så lå han hos henne den natt.</span> <span class="verse"><a name="17">17</a>Og Gud hørte Lea, og hun blev fruktsommelig og fødte Jakob en femte sønn.</span> <span class="verse"><a name="18">18</a>Da sa Lea: Gud har gitt mig min lønn, fordi jeg lot min mann få min trælkvinne. Og hun kalte ham Issakar*. / <* han kommer med lønn.></span> <span class="verse"><a name="19">19</a>Og Lea blev atter fruktsommelig og fødte Jakob en sjette sønn.</span> <span class="verse"><a name="20">20</a>Da sa Lea: Gud har gitt mig en god gave; nu kommer min mann til å bo hos mig, for jeg har født ham seks sønner. Og hun kalte ham Sebulon*. / <* boende mann.></span> <span class="verse"><a name="21">21</a>Siden fødte hun en datter og kalte henne Dina.</span> <span class="verse"><a name="22">22</a>Da kom Gud Rakel i hu, og Gud hørte henne og åpnet hennes morsliv.</span> <span class="verse"><a name="23">23</a>Hun blev fruktsommelig og fødte en sønn. Da sa hun: Gud har tatt bort min skam.</span> <span class="verse"><a name="24">24</a>Og hun kalte ham Josef* og sa: Herren gi mig ennu en sønn! / <* han legger til.></span> <span class="verse"><a name="25">25</a>Da nu Rakel hadde født Josef, sa Jakob til Laban: La mig fare, så jeg kan dra hjem til mitt eget land!</span> <span class="verse"><a name="26">26</a>Gi mig mine hustruer og mine barn, som jeg har tjent dig for, så vil jeg dra bort; du vet jo selv hvorledes jeg har tjent dig.</span> <span class="verse"><a name="27">27</a>Da sa Laban til ham: Om du bare hadde nogen godhet for mig! Jeg er blitt varslet om at det er for din skyld Herren har velsignet mig.</span> <span class="verse"><a name="28">28</a>Så sa han: Si selv hvad du vil ha i lønn, så skal jeg gi dig det.</span> <span class="verse"><a name="29">29</a>Og Jakob sa til ham: Du vet selv hvorledes jeg har tjent dig, og hvad din buskap er blitt til under mine hender.</span> <span class="verse"><a name="30">30</a>For det var lite det du hadde før jeg kom, men nu har det øket til en stor mengde, og Herren har velsignet dig hvor jeg satte min fot. Men når skal jeg nu også få gjøre noget for mitt eget hus?</span> <span class="verse"><a name="31">31</a>Da sa Laban: Hvad skal jeg gi dig? Jakob svarte: Du skal ikke gi mig noget; dersom du vil gjøre som jeg nu sier, så skal jeg gjæte din buskap og vokte den, som jeg har gjort.</span> <span class="verse"><a name="32">32</a>Jeg vil idag gå gjennem hele din hjord og skille ut alt som er flekket og spraglet og alt som er sort blandt fårene, og likeså alt som er spraglet og flekket blandt gjetene; og det skal være min lønn.</span> <span class="verse"><a name="33">33</a>Og min ærlighet skal vidne for mig, når du siden engang kommer og ser over min lønn. Finnes det hos mig nogen gjet som ikke er flekket og spraglet, og noget får som ikke er sort, så er det stjålet.</span> <span class="verse"><a name="34">34</a>Da sa Laban: Vel, la det være som du har sagt!</span> <span class="verse"><a name="35">35</a>Og samme dag skilte han ut de stripete og spraglete gjetebukker og alle flekkete og spraglete gjeter, alt det som hadde noget hvitt på sig, og alt sort blandt fårene; og han lot sine sønner ta vare på det,</span> <span class="verse"><a name="36">36</a>og han la tre dagsreiser mellem sig og Jakob. Og Jakob gjætte resten av Labans småfe.</span> <span class="verse"><a name="37">37</a>Men Jakob tok sig friske kjepper av poppel-, hassel- og lønnetrær og skavde hvite striper på dem, så det hvite på kjeppene kom frem.</span> <span class="verse"><a name="38">38</a>Og han la kjeppene som han hadde skavd, i rennene - i vanntrauene, hvor småfeet kom for å drikke, like foran småfeet; for de parret sig når de kom for å drikke.</span> <span class="verse"><a name="39">39</a>Så parret småfeet sig ved kjeppene og fikk stripete, flekkete og spraglete unger.</span> <span class="verse"><a name="40">40</a>Men lammene skilte Jakob ut og lot småfeet vende øinene mot det stripete og alt det sorte blandt Labans småfe; og således fikk han sig hjorder for sig selv og slapp dem ikke sammen med Labans småfe.</span> <span class="verse"><a name="41">41</a>Og hver gang det sterke småfe parret sig, la Jakob kjeppene midt for øinene på dem i rennene, forat de skulde parre sig ved kjeppene;</span> <span class="verse"><a name="42">42</a>men når det var svakt småfe, la han ikke kjeppene der; således kom de svake til å tilhøre Laban og de sterke Jakob.</span> <span class="verse"><a name="43">43</a>Og mannen blev rikere og rikere, og han fikk meget småfe og trælkvinner og træler og kameler og asener.</span> </p></div</div></div></body></html>